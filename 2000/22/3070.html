<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3070)
</b></h2><FONT size=3><i><u></i></u><br>
Budapest, Margit krt. 85.<br>
Ikt. sz.: D.66/22/2000<br>
D.82/13/2000<br>
Tárgy: a Morgan Hungary Kft. és a Technotip Bt. jogorvoslati kérelme a Budapesti Közlekedési Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a Morgan Hungary Kft. (1034 Budapest, Gyömrõi út 118., képviseli: dr. Kurtyán Edit ügyvéd, 1024 Budapest, Margit krt. 27. I/1., a továbbiakban: I. rendû kérelmezõ) és a Technotip Kereskedelmi és Szolgáltató Bt. (6726 Szeged, Tambura u. 16., képviseli: dr. Ollé György ügyvéd, 6722 Szeged, Gutenberg u. 3. mfsz. 3., a továbbiakban: II. rendû kérelmezõ) jogorvoslati kérelme alapján egyesített jogorvoslati eljárás során, melyet a Budapesti Közlekedési Rt. (1072 Budapest, Akácfa u. 15., a továbbiakban: ajánlatkérõ) 'szén- és bronzkefék beszerzése" tárgyú közbeszerzési eljárása ellen indítottak, a Döntõbizottság az I. és II. rendû kérelemnek részben helyt ad.<br>
A Döntõbizottság megállapítja, hogy ajánlatkérõ megsértette a közbeszerzésekrõl szóló, 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdésének d) pontjára figyelemmel az 53. § (2) bekezdésében foglaltakat, valamint az 59. § (1) bekezdését, ezért az ajánlatkérõ 4 000 000 Ft, azaz négymillió forint, a döntésért felelõs Szentgyörgyi Tamás gazdasági vezérigazgató-helyettest 100 000 Ft, azaz egyszázezer forint bírság megfizetésére kötelezte. Egyebekben a jogorvoslati kérelmet elutasítja.<br>
Ajánlatkérõ, valamint Szentgyörgyi Tamás a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a K. É. 1999. november 17-én megjelent 46. számában ajánlati felhívást tett közzé nyílt közbeszerzési eljárás lefolytatására. A beszerzés tárgyát és mennyiségét az alábbiak szerint határozta meg az ajánlati felhívás 3. a) pontjában:<br>
szén- és bronzkefék az alábbiak szerint:<br>
<br>
3.1. HÉV-jármûvekhez 	4 800 db &plusmn;10%<br>
<br>
3.2. metrójármûvekhez 	20 000 db &plusmn;10%<br>
<br>
3.3. villamosjármûvekhez	 44 000 db &plusmn;10%<br>
<br>
3.4. trolibuszjármûvekhez szénkefék 	5 000 db &plusmn;10%<br>
<br>
3.5. trolibuszjármûvekhez csúszószén 	8 000 db &plusmn;10%<br>
A termékek paramétereit az ajánlati dokumentáció tartalmazta.<br>
Ajánlatkérõ a részajánlattétel lehetõségét a 3. a) pontban szereplõ típusokra típusonként külön-külön lehetõvé tette. Többváltozatú ajánlatot tenni csak a mennyiség vonatkozásában lehetett, a 3. a) pontban rögzített mennyiségektõl &plusmn;10%-os eltérést engedélyezve.<br>
Ajánlatkérõ meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint meghatározta az ajánlattevõknek a szerzõdés teljesítésére alkalmatlanná minõsítésének szempontjait is a következõképpen: alkalmatlannak minõsül az ajánlattevõ, ha nem rendelkezik az elõzõ három évben ezen eljárás tárgyához hasonló volumenû referenciával.<br>
Ajánlatkérõ az ajánlatok elbírálásának szempontjaként az összességében legelõnyösebb ajánlat kiválasztását jelölte meg az alábbi részszempontok és azokhoz kötõdõ pont- és súlyszámokkal:<br>
	súlyszám	pontszám<br>
<br>
1. beszerzési ár	70	1–10<br>
<br>
2. a megajánlott termékek minõségi paraméterei és garanciája	20	1-10<br>
<br>
3. a lehívástól számított minél rövidebb szállítási idõtartam	5	1-10<br>
<br>
4. az ajánlatkérõ által (a kötelezõen elõírt feltételeken felül) megajánlott kedvezmények	5	1–10<br>
Ajánlatkérõ ajánlati felhívását a K. É. 1999. december 8-án megjelent 49. számában módosította a megkötendõ szállítási keretszerzõdés idõtartamára vonatkozóan, a véghatáridõt 2001. december 31. helyett 2002. december 31-i idõpontban megjelölve, illetve a módosításra tekintettel az ajánlattételi határidõ is megváltoztatásra került. Ajánlatkérõ a dokumentációban jelölte meg részletesen a termékek mûszaki paramétereit, illetve I–V. témacsoportban részletezte és pontosította fajtánként a mennyiségeket. A minõségi követelményeket a témacsoportonként mellékelt rajzdokumentációk tartalmazták.<br>
Az ajánlatnak a termék felhasználására, gyártására, forgalomba hozatalára vonatkozó szakhatósági engedélyeket is tartalmaznia kellett. Az ajánlati árat 2000. december 31-ig fix árban, ezt követõen a módosító feltételek (infláció, devizaárfolyam, vám, illeték, adó) változását százalékos mértékben kellett megadni. Fizetési feltételként a számla kézhezvételét követõ 30 naptári napon belüli átutalást jelölte meg, késedelmes fizetés esetére maximum 15% kamatot kötött ki ajánlatkérõ, illetve kötbérmértéket is meghatározott: késedelmes szállításra napi 0,5%, maximálisan 15%, hibás teljesítésre az érték 10%-a, meghiúsulás esetén 15%.<br>
A dokumentációban ajánlatkérõ azt is elõírta, hogy ajánlattevõk a referenciákat csak az ajánlathoz csatolt referencialevelekkel – az idegen nyelvûeket hiteles magyar fordításban – igazolhatták.<br>
Ajánlattevõi kérdésekre ajánlatkérõ valamennyi ajánlattevõt 1999. november 26-i és december 15-i leveleiben értesítette, hogy a dokumentáció mellékletében, a táblázatban felsorolt méretek az 548-322-1406 cikkszámú termékre, megegyeznek a tervrajzon szereplõ méretekkel, a gumiméret figyelembevételével. Tájékoztatást adott továbbá arról, hogy a táblázatok azon tételeire, amelyek nem beazonosíthatók, a rajzdokumentációk a mérvadók, valamint további rajzdokumentációkat küldött meg ajánlattevõknek pontosításként.<br>
A módosított ajánlattételi és bontási határidõre a kérelmezõkön kívül a Schunk wien GmbH képviseletében a Grafit Kft., a Carbosint Kft., a Ruszy Kft., a Carbone Lorraine Kft. és a Movill Kft. nyújtott be ajánlatot.<br>
Az ajánlatok értékelése során ajánlatkérõ érvénytelennek nyilvánította a Carbone Kft. és a Ruszy Kft. ajánlatát teljes egészében, valamint a Schunk GmbH, a Technotip Bt. és kérelmezõ V. témacsoportra (trolibuszjármûvekhez csúszószén) vonatkozó részajánlatát.<br>
Ajánlatkérõ 2000. február 29-én az I., II. és III. témacsoportra a Movill Kft., a IV. témacsoportra a Carbosint Kft. ajánlatait hirdette ki nyertesnek. Az V. témacsoportra vonatkozó ajánlatok részben érvénytelenek voltak, részben nem feleltek meg ajánlatkérõnek, ezért erre vonatkozóan a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>d) pontja alapján eredménytelennek nyilvánította.<br>
Ajánlatkérõ az ajánlati felhívásnak megfelelõen 2000. március 20-án a szállítási keretszerzõdéseket a nyertesnek kihirdetett ajánlattevõkkel megkötötte.<br>
Ezen ajánlatkérõi döntés ellen nyújtott be jogorvoslati kérelmet 2000. március 6-án az I. rendû kérelmezõ, amelyben kérte a Döntõbizottságot, hogy semmisítse meg az ajánlatkérõ eljárást lezáró döntését, ideiglenes intézkedésként kérte a még meg nem kötött szerzõdés megkötésének megtiltását, illetve az eljárási díj megfizetésére történõ kötelezését.<br>
Indoklásul elõadta, hogy ajánlatkérõ az ajánlati felhívás 3.1.–3.3. alpontjaiban szereplõ szén- és bronzkefék anyagminõségét úgy határozta meg, hogy a szabványok megjelölése mellett feltüntetett számok (pl. BKVSZ 1.221.5 EG 14D) olyan terméket takarnak, amelyek gyártásával és forgalmazásával Magyarországon kizárólagos jogosítvánnyal a Morgan Hungary Kft. van felruházva a Morgan Ltd. anyacég megbízásából. Ezek az ajánlatkérõ által megjelölt anyagminõségek védettek, a Morgan Ltd. által végzett kísérletek eredményeként létrejött know-howk. Tekintettel arra, hogy a jelen közbeszerzési eljárásban ajánlattevõként részt vevõ cégek részére a Morgan Hungary Kft. ilyen anyagot nem adott el, így az ajánlattevõk ajánlatukban nem azt az anyagminõséget ajánlották meg, amelyet az ajánlatkérõ kért.<br>
Az ajánlatkérõ annak ellenére nyilvánította érvényesnek és bírálta el az ajánlatokat – köztük a nyertes Movill Kft. ajánlatát is –, hogy azok nem a kiírásnak megfelelõ anyagminõséget ajánlották meg, továbbá referenciáik sem teljesítették a követelményeket.<br>
Sérelmezte azt is, hogy az ajánlatkérõ által BKVSZ szabványként megjelölt rajzok a Morgan cégtõl korábban megszerzett rajzok másolatai.<br>
Ezen magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésének d) pontjára figyelemmel az 53. § (2) bekezdését, amikor érvénytelen ajánlatot benyújtó ajánlattevõk ajánlatát nem nyilvánította érvénytelennek, illetve megsértette a Kbt. 59. § (1) bekezdését is, mert érvénytelen ajánlatot benyújtó céget nyilvánított az összességében legelõnyösebb ajánlatot benyújtó ajánlattevõnek.<br>
Kifogásolta továbbá ajánlatkérõ pontozásának objektivitását is.<br>
Álláspontja szerint az ajánlatkérõ által a fizetési feltételeknél rögzített 30 napos fizetési határidõ kötelezõ elõírásként minõsítendõ, az ettõl való, akár kedvezõbb eltérés érvénytelenséget von maga után.<br>
I. rendû kérelmezõ jogorvoslati kérelmének kiegészítésében sérelmezte ajánlatkérõ V. témacsoportra vonatkozó döntését is, amelyben azon a címen nyilvánította érvénytelennek ajánlatát, hogy az alternatív ajánlat volt. Álláspontja szerint a trolicsúszószén vonatkozásában tett ajánlatuk mûszakilag ugyanazt a terméket tartalmazza, így az nem minõsülhet alternatív ajánlatnak. Elõadta továbbá, hogy ajánlatkérõ a Kbt. szabályaiba ütközõ módon nyilvánította eredménytelenné az eljárást ezen V. témacsoport vonatkozásában. Ajánlatkérõ az I. rendû kérelmezõ jogorvoslati kérelmének elutasítását kérte. Elõadta, hogy az általa a táblázatokban és rajzdokumentációkban megadott minõség irányadóként került megjelölésre, az attól való eltérés nem volt megtiltva. Amennyiben kizárólag a Morgan-minõséget kérte volna, azzal a Kbt. esélyegyenlõségre vonatkozó szabályait sértette volna meg, így azonban a hasonló minõségû termékek között nem alakulhat ki verseny.<br>
A fentiekre tekintettel az I. rendû kérelmezõ azon állítása is téves, miszerint a nyertes nem a kiírásnak megfelelõ anyagminõséget ajánlott meg.<br>
Álláspontjuk szerint az összességében legelõnyösebb ajánlat került nyertesként megjelölésre, amely döntés gazdasági és mûszaki szakemberek részvételével alakult bírálóbizottság értékelése alapján született.<br>
II. rendû kérelmezõ 2000. március 16-án postára adott – hiányos, majd március 27-én eleget téve a hiánypótlásnak, hiánytalan – jogorvoslati kérelmet nyújtott be, amelyben kérte a szerzõdéskötés megtiltását, az eljárást lezáró döntés megsemmisítését, illetve ajánlatkérõnek az eljárási díjban és költségekben történõ marasztalását.<br>
Sérelmezte ajánlatkérõnek a 2000. február 29-én kelt összegzésében rögzített megállapítását, miszerint ajánlata megfelel a dokumentációban foglaltaknak az I–IV. témacsoportokban, de nem felel meg az V. témacsoportra, mert ajánlata minõségileg többváltozatú.<br>
Álláspontja szerint az általa megajánlott troliáramszedõ csúszószén változatok között nem minõségi különbség volt, hanem alkalmazhatósági különbség, hiszen az egyes változatok a téli, illetve a nyári felhasználás során alkalmazhatók.<br>
Ajánlatkérõ megállapítását a nem elégséges referencia vonatkozásában szintén vitatta, hiszen évek óta használják az általuk forgalmazott, de az Elektrokarbon Topol'cani Rt. által gyártott szénkeféket Prágában, Kassán, Pozsonyban és Szegeden is. Õk készletezõ szállítók, így az õ vonatkozásukban annak van jelentõsége, hogy mennyire megbízható szállítók, a termék minõsége vonatkozásában biztosítékként a gyártó cég szolgál.<br>
Az összegzéshez csatolt értékelési táblázatból az is megállapítható, hogy ajánlatkérõ által alkalmazott pontozás nem volt megalapozott, különösen a minõségi paraméterek és azok garanciája vonatkozásában, hiszen az ajánlattevõk többsége olyan nagy tapasztalattal rendelkezõ gyártó cég, amelyek termékeinek minõsége vonatkozásában nagy eltérés nem valószínûsíthetõ. Álláspontja szerint ajánlatuk az I–III. témacsoport vonatkozásában a legtöbb értékelési szempont szerint kedvezõbb a nyertes Movill Kft. ajánlatánál, így ha értékelte volna ajánlatukat az ajánlatkérõ, valószínûleg õk kerültek volna ki nyertesként. Ajánlatkérõ a II. rendû kérelmezõ jogorvoslati kérelmének elutasítását kérte. Álláspontja szerint az ajánlatokat értékelõ bizottság érvénytelennek minõsítette az I–IV. résztémacsoportra tett II. rendû kérelmezõi ajánlatot, mert a specifikációban a megnevezésekben többféle minõséget ajánlottak meg. Az V. résztémacsoport vonatkozásában tett ajánlatot szintén többváltozatúnak találták, mivel egy tételben kétféle méretet és négyféle árat ajánlott meg II. rendû kérelmezõ. Az ajánlati felhívás szerint többváltozatú ajánlatot pedig csak a mennyiségi tûréshatár (&plusmn;10%) függvényében lehetett tenni. Tekintettel a többváltozatú és ezáltal érvénytelen II. rendû kérelmezõi ajánlatra az értékelési szempontrendszer alapján történõ összehasonlításnak nincs jelentõsége.<br>
Egyéb érdekeltek közül a Ruszy Kft. érdemi észrevételében egyetértett a II. rendû kérelmezõ azon megállapításával, hogy az ajánlatok között nagy minõségi eltérés nem valószínûsíthetõ. Sérelmezték azt, hogy az általuk forgalmazott szénkefékkel látják el a moszkvai metrót is, így érthetetlen számukra ajánlatkérõ / /nem megfelelõ" megállapítása, fõként a II. témacsoport vonatkozásában, különös tekintettel arra, hogy a budapesti metrószerelvények nagy része az egykori Szovjetunióból került beszerzésre. Áraik a legkedvezõbbek lettek volna, áttekintve az összehasonlító táblázatot.<br>
A G. Grafit Kft. egyetértett az I. rendû kérelmezõ azon megállapításával, hogy a dokumentációban megadott anyagminõségek kapcsán azon ajánlattevõk ki voltak zárva, akik nem ezen jelöléseket használták, így sérült az egyenlõ eséllyel történõ pályázás feltétele. Az összegzés 1. d) pontjában rögzítettekkel sem értett egyet, hiszen sem az általa képviselt Schunk GmbH, sem a Movill Kft. nem tett az V. témacsoportban többváltozatú ajánlatot, így érthetetlen az eljárás eredménytelennek nyilvánítása.<br>
A Carbosint Kft. álláspontja szerint nem csak egy anyagminõség tudja az ajánlatkérõ által elõírt paramétereket teljesíteni, így nemcsak Morgan-minõségek szerepelnek a meghatározásokban. Az ajánlatkérõi döntést részben õk is sérelmezték. Kifogásolták, hogy nem használta ki ajánlatkérõ az értékelés során az 1–10-ig terjedõ ponthatárokat, így az ajánlatok közötti jelentõs különbség nem tud tükrözõdni a pontszámokban. Érthetetlennek találták az ajánlatkérõ referenciahiányra történõ hivatkozását is, hiszen korábban már voltak beszállítói a BK Rt.-nek.<br>
A 2000. március 20-i szerzõdéskötésre tekintettel I. rendû kérelmezõ a jogorvoslati kérelmét a jogkövetkezmények vonatkozásában a 2000. március 28-án megtartott tárgyaláson, míg a II. rendû kérelmezõ a 2000. április 7-i tárgyaláson módosította, s mindketten kérték a Döntõbizottságtól a jogsértés megállapítását, ajánlatkérõ bírsággal történõ sújtását, illetve a költségekben történõ marasztalását.<br>
Ajánlatkérõ a jogorvoslati eljárásban lefolytatott 2000. március 28-i tárgyalást követõen az eljárás összegzését az V. témacsoport eredménytelenségére, valamint az érvénytelen ajánlattevõkre vonatkozóan helyesbítette. Ezek a következõk voltak: II. rendû kérelmezõ, a Movill Kft. és a Carbon Kft.<br>
A II. rendû kérelmezõ részajánlatait nemcsak a V., hanem az I–IV. témacsoportokra vonatkozóan is érvénytelennek minõsítette. Az érvénytelenséget valamennyi esetben az ajánlati felhívástól és a dokumentációtól eltérõ módon tett többváltozatú ajánlattétellel indokolta ajánlatkérõ.<br>
A Schunk GmbH V. témacsoportra adott részajánlatát érvényesnek minõsítette, azonban egyetlen ajánlattevõ ajánlatát az ajánlati ár túl magas mértékére tekintettel, és az esélyegyenlõség megsértésének veszélye miatt nem bírálta el. A Döntõbizottság a jogorvoslati eljárás keretében elsõdlegesen azt vizsgálta, hogy ajánlatkérõ érvénytelenségre vonatkozó döntései az ajánlati felhívásban és a dokumentációban meghatározott követelmények teljesülésének elmaradása miatt megalapozottak voltak-e, valamint azt is, hogy ezek a követelmények fennálltak-e az elbírált ajánlatokban.<br>
Az ajánlattevõknek rendelkezniük kellett a beszerzés tárgyához hasonló volumenû referenciával az elõzõ három évre vonatkozóan. Ajánlatkérõ nyilatkozata szerint az ajánlatokban a témacsoportokra vonatkozó elõzõ három év referenciáit hasonlította a felhívásban meghatározott beszerzendõ alkatrészek mennyiségeihez, amelyektõl 10-15%-os eltérést elfogadott, ennél többet már nem. Az ajánlathoz referencialevelet kellett csatolni a referencia igazolására. Az ajánlati felhívás 14. pontja szerint többváltozatú ajánlatot a &plusmn;10% mennyiség függvényében lehetett tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésének második fordulata elõírja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig ajánlatához kötve van.<br>
A 43. § (1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Döntõbizottság megállapította, hogy ajánlatkérõ érvénytelen ajánlatokra vonatkozó döntése csak az alábbiakban részletezettek szerint volt megalapozott. A Carbone Lorraine Kft. ajánlata érvénytelen volt, mert nem tartalmazott a kötbérfeltételekre (II/8. pont) és az ellátási garanciára (II/10. pont) vonatkozó adatokat, valamint nem igazolta termékei referenciáját, mennyiségét a felhívás 11. b) és a dokumentáció III/5. pontjaiban elõírtak szerint; referencialeveleket nem csatolt.<br>
A Ruszy Kft. ajánlatához csatolt referencialevélbõl (Dnyetropetrovszki Közlekedési Vállalat) nem lehetett megállapítani, hogy a beszerzés tárgyára vonatkozott-e. A moszkvai metrótól becsatolt levél az elõzõ három év mennyiségét nem tartalmazta, a gyártó rubelértékre vonatkozó igazolása ezt nem helyettesíthette. Az ajánlat érvénytelen volt a Döntõbizottság álláspontja szerint is.<br>
Az V. témacsoportra tett részajánlatokról a Döntõbizottság ajánlatkérõvel egyezõen megállapította, hogy azok nem a felhívásban meghatározott mennyiségi, hanem ettõl eltérõ ajánlati változatokat is tartalmaztak a következõképpen:<br>
– I. rendû kérelmezõ kétféle méretet,<br>
– a Movill Kft. kétféle méretet,<br>
– II. rendû kérelmezõ téli-nyári típust és kétféle méretet<br>
ajánlott, ezért érvénytelenek voltak. A Carbone Kft. ajánlata teljes mértékben érvénytelen volt, ezért e témacsoportban ajánlatai érvényességi vizsgálatának nem volt relevanciája.<br>
A Schunk GmbH ajánlatáról a Döntõbizottság ajánlatkérõvel ellentétben megállapította, hogy az nem volt érvényes. Az V. témacsoportra vonatkozó mennyiségi és felhasználói referencia hiánya miatt érvénytelen volt. Ez a tény azonban a témacsoport eredménytelenségére vonatkozó döntést nem módosította.<br>
A Döntõbizottság megállapította, hogy a II. rendû kérelmezõ kérelme részben megalapozott. A Technotip Bt I–IV. témacsoportra vonatkozó ajánlatát ajánlatkérõ kétféle minõségû ajánlattételi változat miatt minõsítette érvénytelennek. Nyilatkozata szerint ezt arra alapította, hogy ajánlatkérõ ajánlatában az egyes szénkefékre vonatkozóan kétféle minõséget jelölt azonos méret és ár feltüntetésével.<br>
A Döntõbizottság álláspontja szerint ajánlatkérõnek az ajánlat többváltozatúsága miatti érvénytelenségre vonatkozó döntése megalapozatlan volt. Az I. témacsoportban a dokumentáció elsõ tételét ajánlatkérõ a következõk szerint határozta meg:<br>
Cikkszám:	5483211506<br>
Megnevezés:	Kalorifer motorszén<br>
Méret:	6,3x8x20<br>
Minõség:	PMSP<br>
Mennyiségi egység:	db<br>
Mennyiség:	1500<br>
A II. rendû kérelmezõ ajánlatában erre ajánlatát az alábbiak szerint adta meg:<br>
Cikkszám:	5483211506<br>
Megnevezés:	Kalorifer motorszén<br>
Méret:	6,3x8x20<br>
Anyagminõség:	PMSP EG 680<br>
Ár:	57<br>
Az ajánlat vizsgálatakor a Döntõbizottság a dokumentációval összehasonlította az I–IV. témacsoport valamennyi tételét és megállapította – a II. rendû kérelmezõ nyilatkozatára is figyelemmel –, hogy a cikkszámot és a dokumentációban jelölt anyagminõséget az ajánlott termék azonosíthatósága érdekében tüntette fel; továbbá az is kitûnik az ajánlati árból, hogy az csak egyfajta termékre vonatkozik. Mindezekre tekintettel az ajánlat a minõség szempontjából egyváltozatú, tehát érvényes volt. Érvénytelen volt azonban az indokolásban késõbb részletezettek szerint.<br>
Ajánlatkérõ által elbírált ajánlatokról a Döntõbizottság megállapította, hogy részben érvénytelen ajánlatokat is értékelt.<br>
Az I–III. témacsoportokban nyertes Movill Kft. ajánlatának 13. oldalán referenciájára úgy nyilatkozott, hogy ajánlatkérõ részére 1997-tõl "széncsúszókat" szállított. A Döntõbizottság ajánlatkérõ által becsatolt szerzõdéseibõl és szállítási lehívásaiból megállapította, hogy azok a beszerzés tárgya szerinti motorszenek szállítására nem, csak áramszedõ csúszószenek – elsõsorban MILLFAV részére – szállítására vonatkoztak. Az ajánlatban az I. témacsoportra található – döntõ többségében Tatra villamosokra vonatkozó, német és cseh városok közlekedési vállalatainak a német gyártó részére címzett – referencialevelei az elmúlt három év mennyiségét csak részben igazolták a jelen beszerzés mennyiségéhez képest. A dokumentáció szerint a villamos szén- és bronzkefék éves igényelt mennyisége 44 650 db &plusmn;10%. A Movill Kft. az elõzõ három évre vonatkozó szállítási referenciáival ezt a mennyiséget nem igazolta. Ajánlata nem tartalmazott referencialevelet a II. metrójármûvek és a III. HÉV-jármûvek témacsoportjaira vonatkozóan (valamint a IV. és V. témacsoportra vonatkozóan) sem. A Döntõbizottság megállapította, hogy az ajánlat érvénytelen volt.<br>
A Carbosint Kft. a IV. témacsoportra, a trolibuszmotorszenekre adott részajánlatát nyertesnek fogadta el ajánlatkérõ. A termékcsoportra vonatkozóan ajánlatkérõ Trolibusz Üzemigazgatósága adott ki referencialevelet, amelyet az elõzõ három évben szállított áruknak 1625 E Ft, 2250 E Ft és 3000 E Ft ellenértékét igazolta.<br>
Az ajánlat a termékcsoportra 3018 E Ft ajánlati árat tartalmazott, a referenciaigazolás a felhívás követelményének megfelelt.<br>
Nem tartalmazott az ajánlat az I–III. témacsoportra vonatkozó referenciaigazolásokat, mennyiségeket. A Döntõbizottság álláspontja szerint ajánlatkérõnek ezen ajánlattevõi részeket érvénytelenné kellett volna nyilvánítania.<br>
A Döntõbizottság megállapította, hogy a Schunk GmbH ajánlata érvénytelen volt az I. témacsoportra, mivel az osztrák és német közlekedési társaságok referencialevelei nem tartalmazták az elmúlt három évben az általuk használt termékek mennyiségi értékeit, a villamosjármûvön kívül más jármûtípusra vonatkozóan információt nem jelöltek meg.<br>
Ajánlatkérõnek érvénytelenné kellett volna nyilvánítani a II–IV. témacsoportra vonatkozóan is az ajánlatot, mivel ezekre vonatkozóan mennyiségi és felhasználói referenciákat ajánlata nem tartalmazott.<br>
I. rendû kérelmezõ ajánlott termékei mûszaki alkalmasságát és az elmúlt három évben a termékekbõl szállított volumeneket ajánlatkérõ Villamos, Metró, HÉV és Trolibusz Üzemigazgatóságai által kiállított referencialevelekkel megfelelõen igazolta. A csatolt további referencialevelekbõl (MÁV, Bolgár Államvasutak, Juli Motorenwerk) sem a termékek típusa, sem mennyisége (értéke) nem derült ki, így azokat figyelmen kívül kellett volna hagyni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az 53. § (2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Mindezekre tekintettel a Döntõbizottság megállapította, hogy ajánlatkérõ érvénytelen ajánlatokat elfogadott, azokat elbírálta, és az I–III. témacsoportra vonatkozóan érvénytelen ajánlatot hirdetett ki nyertes ajánlatnak.<br>
A kérelmeket egyebekben, az alábbiakban részletezettek szerint megalapozatlanság miatt a Döntõbizottság elutasította.<br>
I. rendû kérelmezõ azt sérelmezte, hogy ajánlatkérõ a dokumentációban a beszerzés szén- és bronzkeféinek minõségét kifejezetten az õ általa gyártott és forgalmazott gyártmányokra vonatkozóan, a mûszaki specifikációt az általa megadott mûszaki rajzok adaptációjával határozta meg, ezért azok az ajánlatok, amelyek más minõséget tartalmaztak, eltértek a követelményektõl, és ennek alapján érvénytelenek voltak. Mindezt arra alapozta, hogy ezen termékek gyártására és forgalmazására kizárólagos jogokkal ruházta fel a Morgan Ltd. anyacég, ezért a beszerzés tárgyát képezõ szénkeféket más ajánlattevõ nem is ajánlhatta.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdése szerint az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.<br>
Ajánlatkérõ a dokumentáció I/5. pontjában úgy határozta meg a minõségi követelményeket, hogy azokat az érvényes országos és nemzetközi szabványokba foglaltak szerint kell teljesíteni, és az adatokkal kapcsolatban hivatkozott a mellékelt rajzdokumentációkra is. Az ebben foglaltak irányadó adataira vonatkozó elvárását megerõsítette az ajánlattevõi kérdésekre adott, 1999. november 26-i és december 15-i leveleiben is. A rajzok tartalmazták ajánlatkérõ belsõ szabványszámát, az alkatrészszámot, a termék méretezett rajzát, a szénkefe méretét, anyagmegjelölést, a kefekábel hosszát és keresztmetszetét, a kábelsaru jelét, a gyári jelet és a felhasználás megnevezését vagy a motor típusát.<br>
A szénkefék anyagmegjelölése a dokumentáció 16 db tervrajzán csak I. rendû kérelmezõ gyártmányjelét tartalmazta, a többi tervrajzon vagylagosan, vagy kizárólag más anyagmegjelölést adott meg ajánlatkérõ.<br>
Az ajánlattevõk esélyegyenlõségének, a verseny tisztaságának, mint alapelveknek a közbeszerzés tárgyának meghatározásakor is érvényesülnie kell. Ennek kifejezett biztosítására mondja ki a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésének elsõ mondata, hogy az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza.<br>
A termék anyagmegjelölése az ajánlattétel során az ajánlattevõknek nem okozott bizonytalanságot, erre vonatkozó kérdések ajánlatkérõ felé nem merültek fel. A Döntõbizottság elfogadta ajánlatkérõ azon nyilatkozatát, hogy az általuk megismert anyagféleségeket, illetve minõségeket jelölték meg a dokumentációban. Ezt annak érdekében tették, hogy az ajánlattevõk az irányadó minõség alapján megismerjék ajánlatkérõ elvárását, és lehetõségük legyen ennek alapján megfelelõ ajánlattételre.<br>
A termékektõl elvárt (minõségi, villamos, mechanikai stb.) követelményeket a BKVSZ szabványokra hivatkozással jelölték, amelyeknek mint alacsonyabb rendû szabványoknak meg kell felelniük a nemzeti szabványoknak.<br>
A Döntõbizottság megállapította, hogy ajánlatkérõ a dokumentációban, illetve a mûszaki leírásban nem hivatkozott jogszabályba foglalt vagy jogszabály alapján kiadott mûszaki elõírásra, illetve nemzeti szabványra, csak saját belsõ szabványsorozat számát adta meg. A Döntõbizottság ajánlatkérõ szabványairól megállapította, hogy azok minden elõírása nemzeti szabványokban meghatározott követelményeken alapul, és így a termékkel szemben támasztott követelmények meghatározása egyértelmû volt.<br>
A Döntõbizottság a benyújtott ajánlatokból – a Carbone Kft. ajánlatának kivételével – meggyõzõdött arról is, hogy az ajánlott termékek minõségi követelményeire a termékekre vonatkozó szabványokra hivatkozással nyilatkoztak – I. rendû kérelmezõ is – ajánlattevõk, amellyel ajánlatkérõ elvárása teljesült.<br>
A Döntõbizottság álláspontja szerint ajánlatkérõ akkor sértette volna meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésére tekintettel a 40. § (5) bekezdését, ha azoknál a termékeknél, ahol Morgan-minõséget (is) jelölt, kizárólag ezekre vonatkozó ajánlatot várt vagy fogadott volna el.<br>
A dokumentációban I. rendû kérelmezõ által hivatkozott rajzok eredetiségét, keletkezését, azt, hogy kérelmezõ vagy ajánlatkérõ használta fel a másikét, a Döntõbizottság elõtt egyik fél sem tudta hitelt érdemlõen bizonyítani. Egyrészt ezért, másrészt mivel kérelmezõ nyilatkozott, hogy a dokumentáció készítésében nem vett részt, a Döntõbizottság a kérelem ezen részét irrelevánsnak tartotta.<br>
Nem fogadta el a Döntõbizottság I. rendû kérelmezõnek azon állítását, hogy a fizetés módjára vonatkozó 30 napos átutalás kötelezõ elõírás volt, az ettõl eltérõ, kedvezõbb ajánlás érvénytelenséget kellett hogy maga után vonjon. Ajánlatkérõ a 4. bírálati alszempontban kifejezésre juttatta, hogy értékelni fogja az általa kötelezõen elõírt feltételeken felül megajánlott kedvezményeket. A Döntõbizottság álláspontja szerint a számla kézhezvételétõl számított, kötelezõen elõírt legkevesebb idõtartamnál vagy határnapnál több idõ alatt, vagy távolabbi határnapon történõ számlakiegyenlítés fizetési kedvezményként, haladékként értékelhetõ, amely az elvárt követelménynél kedvezõbb. A Döntõbizottság megállapította, hogy ezt ajánlatkérõ is így értékelte.<br>
A Döntõbizottság a jogorvoslati eljárásban I. rendû kérelmezõ kérelme alapján megvizsgálta ajánlatkérõnek az összességében legelõnyösebb ajánlatra vonatkozó döntését. Ez azonban csak az érvényes ajánlatok, azaz a nyertes Carbosint Kft. IV. témacsoportra tett, és I. rendû kérelmezõ IV. témacsoportra vonatkozó részajánlatainak összehasonlítására korlátozódott, mivel érvényes ajánlat érvénytelennel való összehasonlításának a törvényes feltételei nem állnak fenn.<br>
A nyertes ajánlatot ajánlatkérõ összesen 845 ponttal, I. rendû kérelmezõét 695 ponttal értékelte.<br>
Az elsõ elbírálási szempont az ajánlati ár volt, amelynél a 2000. december 31. utáni ármódosító tényezõket is értékelte ajánlatkérõ. A nyertes ajánlati ára 3018 E Ft, a következõ években az inflációs ráta 90%-ának, 2001-ben 5%-, 2002-ben 4%-kal kívánta induló árát változtatni.<br>
Kérelmezõ 4462,4 E Ft-os árat ajánlott, amelynek a következõ években ármódosító tényezõjét az inflációs ráta 50%-ában határozta meg. Az ajánlati árak tehát a következõk szerint alakulnak, a nyertes ajánlata szerinti 5,55 és 4,44%-os inflációs ráta alapján:<br>
Év	Nyertes	II. rendû kérelmezõ<br>
2000.	3018,0	4462,4<br>
2001.	3168,9	4586,2<br>
2002.	3295,7	4688,0<br>
Ajánlatkérõ a nyertesnek e szempontra 9 pontot, kérelmezõnek 6 pontot adott, amely a Döntõbizottság szerint az árkülönbözet arányának nem felelt meg, mert a nyertes ajánlatot 10 ponttal kellett volna értékelni, kérelmezõ ajánlatát 6,88 ponttal.<br>
A második bírálati szempont a megajánlott termékek minõségi paraméterei voltak. Mind a nyertes, mind kérelmezõ termékeinek minõsége megfelelt az MSz IEC 136-os és a 413. sz. szabványnak, mindkettõ rendelkezik az ISO 9002 szabványnak megfelelõ minõségbiztosítási rendszerrel. Ajánlatkérõ értékelése szerint a nyertes 9, kérelmezõ 10 pontot kapott a termék hosszabb élettartamára tekintettel. Az adott pontokkal a Döntõbizottság egyetértett.<br>
A lehívástól számított minél rövidebb szállítási idõ, harmadik bírálati részszempontból a kért ütemezés szerinti, illetve a sürgõs szállítások 24 órán belüli vállalásával kérelmezõ ajánlata kedvezõbb volt, mint a 10 napos szállítást vállaló nyertes ajánlat. A Döntõbizottság a vállalt teljesítésre adott pontszámok – kérelmezõ 10, nyertes 6 pont – arányával egyetértett ajánlatkérõ értékelésével. Az ajánlatkérõ által kötelezõen elõírt feltételeken felül a nyertes ajánlattevõ mást nem vállalt, kérelmezõ a késedelmi kamatot 12%-ban, a gyártástól számított egy év garanciát, konszignációs raktár létesítését vállalta, a lehívható mennyiségeket nem korlátozta. A szempontra nyertesnek 1, míg kérelmezõnek adott 6 pont ajánlatkérõi értékelés a Döntõbizottság szerint nem megfelelõ arányban tükrözte a különbséget; a helyes pontszám a kérelmezõ esetében 10 pont lett volna.<br>
A Döntõbizottság megállapította, hogy a súlyszámok figyelembevételével a nyertes ajánlattevõnek 915 pontot, kérelmezõnek 781,6 pontot kellett volna adni. Ez azonban a sorrendet nem változtatta meg, a Döntõbizottság álláspontja szerint ajánlatkérõ a IV. témacsoport érvényes részajánlatai közül az összességében legelõnyösebb ajánlatot választotta ki, tehát a jogorvoslati kérelem az ajánlatkérõ értékelési sorrendjére vonatkozóan alaptalan.<br>
A II. rendû kérelmezõ kérelme a következõ részében alaptalan. A Döntõbizottság megállapította, hogy ajánlatához csatolt, a szlovák gyártónak írt cseh és szlovák közlekedési vállalatok leveleivel igazolt referenciák a metró- és villamosjármûvekre vonatkozó elõzõ három év szállítási mennyiségeit nem tartalmazta, továbbá nem igazolt referenciát a HÉV- és trolibuszjármûvek motorszeneire vonatkozóan, ezért a Döntõbizottság álláspontja szerint az I–IV. témacsoportra vonatkozó ajánlata is érvénytelen volt.<br>
A Döntõbizottság az érvénytelen részajánlatok vonatkozásában mellõzte az értékelést és az összehasonlítást.<br>
Összegzésként a beszerzés tárgyaként megjelölt I–V. résztémacsoportok vonatkozásában a Döntõbizottság az alábbi megállapításokat tette:<br>
– Ajánlatkérõ az I–III. témacsoport vonatkozásában érvénytelen ajánlatokat bírált el, illetve érvénytelen ajánlatot hirdetett ki nyertesnek.<br>
– A IV. résztémacsoport vonatkozásában az ajánlatkérõi döntést a Döntõbizottság helyesnek találta.<br>
– Az V. résztémacsoportra tett részajánlatokat a Döntõbizottság az ajánlatkérõvel egyezõen érvénytelennek találta.<br>
Mindezekre figyelemmel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének d) és f) pontjai alapján a rendelkezõ részben foglaltak szerint határozott.<br>
A bírság összegének meghatározásakor a mérlegelés során a Döntõbizottság figyelemmel volt az elkövetett jogsértés súlyára, a beszerzés értékére, illetve ajánlatkérõ által is elismert megállapításra, miszerint a szerzõdéskötésre alkalmatlanná minõsítés feltételei nem kellõen pontosított és a piaci lehetõségek nem megfelelõ értékelése alapján kerültek megfogalmazásra. A kiszabott bírság összege az I–III. témacsoport éves beszerzési értékének az 5%-át sem éri el.<br>
A Döntõbizottság eljárása során ideiglenes intézkedést nem hozott, mert I. rendû kérelmezõ kérelmének beérkezését követõen rendelkezésre álló iratokból nem lehetett megállapítani annak indokoltságát, a II. rendû kérelmezõ kérelmének hiánytalan beérkezésekor pedig a szerzõdés megkötésére megjelölt idõpont eltelt.<br>
A költségekrõl való rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontján alapul, a jogorvoslati jogot a 89. § (1) bekezdése biztosítja.<br>
<br>
Budapest, 2000. április 25.<br>
<br>
Dr. Kozmáné Dr. Gocs Éva s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>