<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3069)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.69/25/2000<br>
<br>
Tárgy: A Betonútépítõ Rt. jogorvoslati kérelme Budapest XVIII. Kerületi Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Betonútépítõ Nemzetközi Építõipari Rt. (1094 Budapest, Tûzoltó u. 31., képviseli: dr. Soós Tibor ügyvéd, 1094 Budapest, Tûzoltó u. 31., a továbbiakban: kérelmezõ) kérelmének, melyet Budapest Fõváros XVIII. Kerület Pestszentlõrinc-Pestszentimre Önkormányzata (1184 Budapest, Üllõi út 400., a továbbiakban: ajánlatkérõ) "a Bethlen Gábor u.–Arany János u. gyûjtõcsatornára csatlakozó szennyvízcsatorna-hálózat építése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette az 1999. évi LX. törvénnyel módosított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés a) pontját és az 52. § (2) bekezdés d) pontjára tekintettel az 52. § (1) bekezdését, ezért a Döntõbizottság az ajánlatkérõ eljárást lezáró döntésének a kérelmezõ ajánlattételre alkalmatlanná, a Sade Magyarország Mélyépítõ Kft. alkalmassá minõsítésére vonatkozó részét és az ajánlati felhívás 10. pontjában hivatkozott melléklet 4–6. elbírálási részszempontjait megsemmisíti.<br>
A Döntõbizottság felhívja ajánlatkérõt, hogy kérelmezõt a módosított ajánlati felhívás megküldésével vonja be a további közbeszerzési eljárásba és ezzel egyidejûleg intézkedjen az ajánlattételi határidõ Kbt. szerinti szabályainak megfelelõ módosítására is.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. január 5-én részvételi felhívást tett közzé a K. É. 1. számában (6656) elõminõsítési eljárás megindítására a rendelkezõ részben írt tárgyban.<br>
A részvételi felhívás 3. c) pontjában ajánlatkérõ meghatározta, hogy részajánlat tehetõ oly módon, hogy a teljes beszerzés kilenc – egymással nem összefüggõ – vízgyûjtõ területet fed le, így a teljes dokumentáció dokumentációcsomagból áll.<br>
A 4. pont szerint a teljesítés határidõt a Kaszás utcai átemelõre csatlakozó hálózat I.–II. esetében 2001. november 30-ában, míg a többi beruházásnál 2000. november 30-ában jelölte meg.<br>
A 9. pontban írta elõ ajánlatkérõ a résztvevõk pénzügyi, gazdasági és mûszaki alkalmasságának igazolására kért adatokat és tényeket az alábbiak szerint:<br>
– az ajánlattevõ pénzügyi intézményétõl származó, 30 napnál nem régebbi nyilatkozatát, az alábbi tartalommal:<br>
– mióta vezeti az ajánlattevõ számláját,<br>
– ajánlattevõ pénzügyi helyzetét, hitel- és fizetõképességét,<br>
– az ajánlattevõ számláján az utóbbi 1 évben sorban állás volt-e,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2)–(6) bekezdéseiben meghatározott nyilatkozatok és igazolások a dokumentáció szerint (a közbeszerzés értékének 10% át meghaladó mértékben igénybe venni kívánt alvállalkozók esetében is),<br>
– elõzõ 3 év könyvvizsgáló által auditált mérlegének és eredménykimutatásának (egyszerûsített mérlegének, beszámolójának vagy konszolidált mérlegének) benyújtását is [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pont].<br>
Megkövetelte továbbá:<br>
– a cégokmányok eredeti példánya közül a cégkivonatot,<br>
– a cégjegyzésre jogosult személyek aláírási címpéldányát,<br>
– a cégkivonatban nem szereplõ kötelezettségvállalók esetében az erre vonatkozó, a megbízott aláírását is tartalmazó, írásos megbízás felhatalmazását,<br>
– az el nem bírált változásbejegyzési kérelem cégbírósági érkeztetõbélyegzõvel ellátott példányát, <br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti hatósági igazolásokat,<br>
– a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontja szerinti nyilatkozatokat.<br>
A mûszaki alkalmasság elbírálásához elõírta:<br>
– Az elõzõ 2 év és az 1999. évben folyamatban lévõ vagy befejezett legjelentõsebb mélyépítési beruházásának ismertetése, ellenszolgáltatás összege, teljesítési ideje, a szerzõdést kötõ másik fél megnevezésével [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont], max. 5 fotó, rövid mûszaki leírás, mûszaki átadás-átvételi jegyzõkönyv csatolásával, továbbá azon személyek megjelölése, akiktõl az elkészült munkákról referencia beszerezhetõ, illetve a kivitelezés alatt álló létesítmények megtekintésére engedély beszerezhetõ).<br>
– Az ajánlattevõ mûszaki-technikai felkészültségének ismertetése [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pont].<br>
– Azon mûszaki szakemberek vagy egységek, illetve vezetõk megnevezése, képzettségük ismertetése, akiket az ajánlattevõ be kíván vonni a teljesítésbe [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pont].<br>
– A cég minõségbiztosítási rendszerének ismertetése és a tanúsítvány becsatolása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont].<br>
A 10. a) pont szerint a részvételre jelentkezõk alkalmasságának elbírálási szempontjai között meghatározta ajánlatkérõ, hogy a jelentkezõ szervezet pénzügyi, gazdasági alkalmasságát a 9. pontban meghatározottak szerint kell igazolni.<br>
A b) pontban elõírták, hogy a részvételre jelentkezõnek a szerzõdés teljesítésére alkalmatlanná minõsítésének számít, ha a jelentkezõ nem tudja igazolni az elõzõ 2 évben – mélyépítés területén – a megadott mértékû létesítmény kivitelezését, a c) pontban pedig azt, hogy az ajánlatok elbírálási szempontjai alapján az összességében legelõnyösebb ajánlatot kívánja ajánlatkérõ kiválasztani.<br>
A 12. pontban az egyéb információk között azt is elõírta ajánlatkérõ, hogy az elõminõsítési eljárás eredményének kihirdetését követõen az ajánlatkérõ az összes alkalmasnak talált részvételre jelentkezõt egyidejûleg közvetlenül írásban hívja fel ajánlattételre, továbbá azt is többek között, hogy a nyertes ajánlattevõkkel a – 9 db dokumentációcsomagra benyújtott részajánlattétel alapján – 9 db önálló vállalkozási szerzõdés kerül megkötésre.<br>
Ajánlatkérõ részvételi dokumentációt is készített, melyben az igazolások körét a felhíváshoz hasonlóan szintén megkövetelte:<br>
– elkülönített pénzalapoktól, melyek felé fizetési kötelezettség áll fenn,<br>
– APEH központi adóhatóság igazolását,<br>
– VPOP-igazolást,<br>
– APEH járulékigazgatósági igazolást és az<br>
– ajánlatkérõ székhelye szerinti önkormányzat adóhatóságától származó igazolást is.<br>
A bontási határidõig, azaz 2000. január 31-ig 37 jelentkezés érkezett ajánlatkérõhöz: Ezek: kérelmezõ, a Sade-Magyarország Kft., Swietelsky Útvasút Kft., Magyar Aszfalt Kft., Köz-Víz Kft., ÚT–2000 Kft., KÉV METRÓ Kft., Csõregiszter Kft., Dél-pesti TT Kft., Pest Megyei Víz- és Csatorna Építõ Kft., Strabag Hungaria Rt., KÉSZ Kft., Partner Építõ Kft., Szemper+ Kft., Hydrokomfort Kft., MASZER Rt., Drain System Kft., Ár-La Építõ Kft., ÉKISZ Építõipari Kft., Közmû- és Mélyépítõ Kft., Közmû és Útfenntartó Kft., Brecho-Bau Kft., ALTERRA Kft., Hungaro-Kábel Rt., Adonyi Gépészeti és Szolgáltató Kft., Euro-Út-Bau Kft., NR-Bau Kft., Középszolg Kft., Közmû-Teszt Kft., Vakond '97 Kft., Köt-Zúz Kft., Contur-Bau Rt., Penta Alt. Építõipari Kft., Tápiómenti Kft., Relíd Bau Kft., Rok-La Építõipari és Szolgáltató Kft., Aknabau Kft.<br>
A jelentkezéseket ajánlatkérõ 5 fõbõl álló bizottságban értékelte. Errõl az értékelésrõl jegyzõkönyv készült. A jegyzõkönyv tanúsága szerint ajánlatkérõ 13 jelentkezõt tartott alkalmasnak ajánlattételre, nevezetesen az Alterra Kft.-t, a Hungaro-Kábel Kft.-t, a Köt-Zúz Kft.-t a Közmû- és Útfenntartó Kft.-t, a Köz-Viz Kft.-t, a Magyar Aszfalt Kft.-t, a Penta Kft.-t, a Pest Megyei Víz- és Csatorna Építõ Kft.-t, a Relíd Bau Kft.-t, a Rok-La Építõipari és Szolgáltató Kft.-t, a Sade-Magyarország Kft.-t, a Strabag Hungária Rt.-t, valamint a Tápiómenti Kft.-t.<br>
A 2000. február 21-én tartott nyilvános eredményhirdetésen ajánlatkérõ kihirdette a 13 alkalmasnak minõsített jelentkezõt. Ezen eredményhirdetés alkalmával a jelen levõ Vakond '97 Kft. kifogásolta, hogy nem kell auditáltatnia a mérlegét, ezért az alkalmatlanná nyilvánítása jogellenes. Ajánlatkérõ a Vakond '97 Kft. bejelentését megvizsgálva úgy döntött, hogy nevezett ajánlattételre alkalmas.<br>
Ajánlatkérõ az elõminõsítés eredményérõl a jelentkezõket írásban, a jegyzõkönyv megküldésével értesítette, függetlenül attól, hogy részt vettek-e az eredményhirdetésen. Az errõl szóló tájékoztatót a K. É. részére is megküldte.<br>
Ajánlatkérõ 2000. február 22-én az ajánlati felhívását faxon megküldte az alkalmasnak minõsített jelentkezõk részére és egyben közölte velük, hogy az ajánlati dokumentáció átvételére 2000. február 24-én 9.00–12.00 óra között van lehetõség.<br>
A 14 jelentkezõ közül a megjelölt idõpontban 13-an a dokumentáció árának befizetését követõen átvették azt, míg a Köz-Víz Kft. elõzetes bejelentés után 2000. február 28-án vette azt át.<br>
Az eredményhirdetésrõl szóló jegyzõkönyv kézhezvételét követõen a Közmû és Mélyépszolg. Kft. az Ár-La Építõ Kft. és a Dél-pesti T & T Kft. írásban kifogásolta alkalmatlanná minõsítését, melyre ajánlatkérõ az alábbiakat válaszolta nevezettek részére:<br>
– A Közmû és Mélyépszolg. Kft.-vel írásban közölte, hogy a kötelezõen elõírt auditálás hiánya, valamint a referenciához csatolandó mûszaki átadás-átvételi jegyzõkönyv-másolatok hiánya miatt minõsítette érvénytelennek.<br>
– Az Ár-La Építõ Kft.-vel írásban közölte ajánlatkérõ, hogy az elkülönített állami pénzalapokról nyilatkozatot nem csatolt és ugyanígy hiányzott ajánlatából az ajánlatkérõ önkormányzatától származó, a helyi adóra vonatkozó igazolás is.<br>
– A Dél-pesti T & T Kft.-vel közölte ajánlatkérõ, hogy az ajánlatkérõ XVIII. kerületi adóhatóság igazolásának hiánya alapozta meg jelentkezési anyaga érvénytelenségét.<br>
Kérelmezõ 2000. március 8-án jogorvoslati kérelemmel fordult a Döntõbizottsághoz. Ebben sérelmezte, hogy ajánlatkérõ a 2000. február 25-én a pályázatok értékelésérõl felvett 21-i jegyzõkönyv kézbesítésével arról tájékoztatta, hogy cégük ajánlata nem megfelelõ, mivel a bankinformációt nem a tárgyi munkára adták ki és az alvállalkozóra vonatkozó nyilatkozatot kérelmezõ nem csatolt. Álláspontja szerint a jelentkezésük a felhívásnak és a Kbt.-nek megfelelt, ezért ajánlatkérõ fenti döntése sérti a Kbt. 46. § (2) és (3) bekezdéseit, valamint a 44. § (1) bekezdés a) pontját. Kérelmét azzal indokolta, hogy a Kbt. 44. §-a közzétett elõminõsítési részvételi felhívás 9. pontja és a megvásárolt elõminõsítési dokumentáció elsõ bekezdése nem követelte meg, hogy a bankinformáció az adott munkára szóljon, így a tárgyidõszakban a pénzügyi és gazdasági alkalmasság bármely pályázatra nézve azonos. Mivel az általuk becsatolt hiteles okirat tartalma a számlavezetõtõl kért adatszolgáltatást kimeríti, a nem az ajánlatkérõnek szóló címzés miatt annak érvényessége nem vonható kétségbe. Elõadta továbbá azt is, hogy az elõminõsítési dokumentációjuk elsõ oldalán található 2000. január 25-én kelt kísérõlevélben a harmadik bekezdésben kifejezetten nyilatkoztak arról, hogy nem szándékoznak 10%-ot meghaladóan alvállalkozót igénybe venni, tehát az ajánlatkérõ által írásban közölt formai kifogások tévesek és jogilag megalapozatlanok.<br>
Fentiekre tekintettel kérte, hogy a Döntõbizottság ideiglenes intézkedéssel a közbeszerzési eljárást függessze fel, vagy szólítsa fel ajánlatkérõt a közbeszerzési eljárásba történõ bevonásukra ajánlatkérés formájában, mivel az iratokból megállapíthatóan fennáll a veszélye annak, hogy a közbeszerzés tisztasága sérül. Kérte továbbá, hogy a határozatában a Döntõbizottság semmisítse meg ajánlatkérõnek a jelentkezési ajánlatukat nem megfelelõnek minõsítõ döntését is. Írásos kérelmét a megtartott tárgyaláson változatlanul fenntartotta annyiban pontosítva, hogy álláspontja szerint ajánlatkérõ az írásos észrevételében már nem kifogásolta az alvállalkozókra vonatkozó nyilatkozat hiányát.<br>
Ajánlatkérõ a tárgyaláson úgy nyilatkozott, hogy az alvállalkozókra vonatkozó kifogásait a kérelmezõ vonatkozásában már nem tartja fenn és elismerte azt is, hogy a kérelmezõ által becsatolt – pénzügyi intézettõl származó információ – alkalmas a pénzügyi alkalmasság igazolására, annak ellenére, hogy azt nem ajánlatkérõnek címezték.<br>
Az egyéb érdekeltek közül az Adonyi Gépészeti és Szolgáltató Kft. írásban úgy nyilatkozott, hogy õket is kizárták az eredménykimutatás hiánya miatt, de ezt az ajánlatkérõi döntést elfogadják. Azt is bejelentették, hogy álláspontjuk szerint a feltételek túl szigorúak voltak, mivel a 37 jelentkezõbõl ajánlatkérõ 23-at zárt ki. Indokoltnak tartották volna ha ajánlatkérõ lehetõséget biztosított volna a hiánypótlásra.<br>
Az Ár-La Építõ Kft. írásban úgy nyilatkozott hogy a pénzalapok felé fennálló tartozásának nemlegességérõl nyilatkozott, de nem kívánt élni a jogorvoslati kérelem lehetõségével, mert nem akarta a megvalósítást akadályozni.<br>
Az Aknabau Kft. a tárgyaláson úgy nyilatkozott, hogy az APEH-járulékigazolás hiánya miatt kizárásuk jogszerûtlen, mert a megyei APEH nyilatkozata alapján egyértelmûen megállapítható, hogy az APEH-igazolásuk, melyben az szerepel, hogy adótartozásuk nincs, megfelelõ. Álláspontja szerint ajánlatkérõ a helyi adóval kapcsolatos igazolás hiányára már nem hivatkozhat, hogy emiatt volt érvénytelen az Aknabau Kft. jelentkezési dokumentációja, mivel azt a részére megküldött írásos indokolásban ajánlatkérõ nem tüntette fel.<br>
A Középszolg. Kft. a tárgyaláson elõadta, hogy az eredményhirdetésen személyesen nem vettek részt, és amikor írásban megkapták az arról szóló jegyzõkönyvet, akkor tapasztalták, hogy ajánlatkérõ azért tekintette érvénytelennek a dokumentációjukat, mert a cégkivonatukban a mélyépítési tevékenység nem szerepel. Ekkor szembesültek azzal, hogy a korábbi változásbejelentésük ellenére a cégbíróság a részükre megküldött cégkivonatban azt adminisztrációs okok miatt nem tüntette fel. Elõadta azt is, hogy erre tekintettel megkeresték az illetékes cégbíróságot; ahol közölték, hogy az adminisztrációs hibát helyrehozzák, korrigálják és errõl újabb cégkivonat megküldésével értesítik a Kft.-t.<br>
A Sade Magyarország Kft. a Döntõbizottság felhívására úgy nyilatkozott, hogy a korábbi gyakorlatuk szerint igazolták referenciáikat, amik magasabb szintûek az ajánlatkérõ által elõírt mûszaki átadás-átvételi jegyzõkönyvnél, és hogy az Aknabau Kft.-t 10% alatti alvállalkozóként kívánják bevonni a teljesítésbe.<br>
A Döntõbizottság a rendelkezésére álló írásos és a tárgyaláson szóban elõterjesztett nyilatkozatok, iratok, dokumentációk alapján megállapította, hogy a kérelem alapos.<br>
A Döntõbizottság a részvételi jelentkezéseket megvizsgálva megállapította, hogy az ajánlatkérõnél 2000. február 18-án készült, az értékelésrõl szóló bizottsági jegyzõkönyvben, illetve részben a feleknek megküldött eredményhirdetésrõl szóló jegyzõkönyvben a Vakond Kft. és kérelmezõ kivételével helyesen állapította meg a részvételi jelentkezések érvénytelenségét, illetve az ajánlattevõk alkalmatlanná nyilvánítását a jegyzõkönyvekben felsorolt indokok alapján.<br>
Osztotta a Döntõbizottság ajánlatkérõ azon döntését, miszerint a Vakond Kft.-t az eredményhirdetés alkalmával bejelentett kifogása alapján szintén alkalmasnak nyilvánította ajánlattételre és errõl a jelenlevõ polgármester mint döntésre jogosult, egyben tájékoztatta az érintettet.<br>
A Döntõbizottság kétséget kizáróan azt is megállapította, hogy ajánlatkérõ jogellenesen zárta ki a kérelmezõ Betonútépítõ Rt.-t a további eljárásból, mert indokolatlan volt a jelentkezési anyag érvénytelenné nyilvánítása. A részvételi felhívás 9. pontjában ajánlatkérõ tételesen meghatározta, hogy a pénzintézeti nyilatkozatnak tartalmilag mire kell vonatkoznia. A kérelmezõ pénzintézettõl csatolt nyilatkozata valamennyi vonatkozásban megfelelõ volt, a nyilatkozat tartalmának megítélését a címzés nem érinti. Maga ajánlatkérõ is elismerte a tárgyaláson, hogy a kérelmezõ által becsatolt bankinformáció a pénzügyi alkalmasság igazolásának megfelel, a címzésétõl függetlenül, és az alvállalkozói nyilatkozat hiányára vonatkozó korábbi kifogását pedig a tárgyaláson visszavonta. Tehát kérelmezõ által leadott jelentkezés a felhívásnak, illetve a dokumentációnak megfelel.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Két szakaszból álló eljárásban a Kbt. 63. § (8) bekezdése alapján az 52. § rendelkezéseit megfelelõen alkalmazni kell. Fenti törvényi rendelkezéseket összevetve a megállapított tényállással a Döntõbizottság kétséget kizáróan megállapította, hogy ajánlatkérõ jogellenesen zárta ki kérelmezõt az eljárás további szakaszából.<br>
A Döntõbizottság azt is megállapította a részvételi jelentkezések vizsgálata alapján, hogy az ajánlattételre alkalmasnak minõsítettekre vonatkozó ajánlatkérõi döntés a Sade-Magyarország Kft. vonatkozásában nem helytálló. Ugyanis a Sade-Magyarország Kft. jelentkezése a részvételi felhívás 9. pontjában a mûszaki alkalmasság igazolásához elõírt, a referenciaként ismertetett mélyépítési munkákról a mûszaki átadás-átvételi jegyzõkönyveket nem csatolta. Ezért jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése a) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni az összességében legelõnyösebb ajánlat megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – részszempontokat.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az ajánlattételre alkalmasnak minõsített jelentkezõknek megküldött ajánlati felhívást a Kbt. 79. § (6) bekezdése alapján megvizsgálva a Döntõbizottság megállapította, hogy a felhívás 10. pontjában, illetve a mellékelt táblázatban foglaltak szerint az ajánlatok elbírálási részszempontjai között jogellenesen jelölte meg-ajánlatkérõ az alkalmasság megítélésére vonatkozó szempontokat, nevezetesen:<br>
– a referenciát,<br>
– a pénzügyi, gazdasági alkalmasságot,<br>
– a mûszaki alkalmasságot,<br>
ezért a Döntõbizottság az ajánlati felhívás mellékletében szereplõ elbírálási szempontok közül e három részszempontot azok súlyszámaival együtt megsemmisítette.<br>
A Döntõbizottság álláspontja az, hogy a fenti három részszempont az ajánlattevõk alkalmasságának megítélésére szolgál, és nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés szerint a tett ajánlat megítélésére az összességében legelõnyösebb ajánlat kiválasztása során. Különösen akkor nem, ha az ajánlatkérõ az ajánlatkérést megelõzõen a két szakaszból álló eljárás során az elõminõsítési szakaszban már megvizsgálta a jelentkezõk alkalmasságát és annak eredményének megfelelõen az általa elõírt feltételek alapján alkalmasnak ítélt jelentkezõket hívta csak fel ajánlattételre.<br>
Fentiekre tekintettel hívta fel a Döntõbizottság ajánlatkérõt arra, hogy a Sade-Magyarország Kft.-t zárja ki, a kérelmezõt a további eljárásba vonja be és a módosított ajánlati felhívás megküldésével biztosítson számára ajánlattételi lehetõséget. Ezzel egy idõben felhívta arra is a Döntõbizottság ajánlatkérõt, hogy intézkedjen az ajánlattételi határidõ Kbt. szerinti szabályainak megfelelõ módosítására is.<br>
A fentiek alapján ajánlatkérõ a módosított határidõ letelte után benyújtott ajánlatok értékelésénél az összességében legelõnyösebb ajánlat kiválasztása során már nem veheti figyelembe, mint elbírálási részszempontot a referenciát, a pénzügyi, gazdasági és mûszaki alkalmasságot annak súlyszámaival együtt sem kérelmezõnél, sem a további ajánlattevõknél, amennyiben azok érvényes ajánlatot nyújtanak be.<br>
A 2000. március 9-én hozott határozat az eljárás felfüggesztésérõl jelen határozat meghozataláig terjed ki.<br>
A Döntõbizottság a részvételi jelentkezések vizsgálatakor – tekintettel az Aknabau Kft. észrevételére – azt is megállapította, hogy a 2000-ben kiadott APEH-utasítás ellenére a megyei, illetve fõvárosi APEH-igazgatóságok nem egységes igazolást adnak ki a közbeszerzési eljárások során potenciális ajánlattevõk részére. Miután az Aknabau Kft. kizárását önmagában az a tény is megalapozta, hogy nem csatolta a megkövetelt helyi adókra vonatkozó igazolást, a Döntõbizottság az észrevétel kapcsán további tényfeltárást indokolatlannak tartott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének b), c), d) és h) pontja szerinti jogkövetkezményeket alkalmazta, tekintettel a Kbt. 88. § (5) bekezdésére.<br>
A Döntõbizottság ajánlatkérõvel szemben a megállapított jogsértés ellenére bírságot azért nem alkalmazott, mert az elõminõsítési eljárásban hozott hibás ajánlatkérõi döntéseket és az ajánlati felhívás jogellenes részét megsemmisítette és felhívta ajánlatkérõt, hogy vonja be kérelmezõt a további közbeszerzési eljárásba, új határidõ tûzésével. Így a jogsértõ állapot megszûnt, azt a Döntõbizottság a határozatával reparálta, ezért nem látta indokoltnak e szankció alkalmazását.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 17.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>