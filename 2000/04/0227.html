<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0227)
</b></h2><FONT size=3><i><u></i></u><br>
1024 Budapest, Margit krt. 85.<br>
D.230/9/1999<br>
<br>
Tárgy: a Közbeszerzési Döntõbizottság elnöke által kezdeményezett eljárás Kalocsa Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság  elnökének (továbbiakban: Bizottság Elnöke) kezdeményezésére a Kalocsa Város Önkormányzata (6300 Kalocsa, Szent István király út 35., továbbiakban: ajánlatkérõ) "a Városi Kórház rekonstrukció I. ütem pótmunkái" tárgyú közbeszerzési eljárása ellen indult eljárásban megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, valamint a 70. § (2) bekezdését, ezért az ajánlatkérõ döntését – az eljárás megindításáig visszamenõleg – megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ megbízásából eljáró Mûber-Invest Kft. 1999. szeptember 21-én közzététel nélküli tárgyalásos eljárás lefolytatására ajánlati felhívást küldött a korábbi nyílt közbeszerzési eljárás nyertese, a MÉ-KIP Kkt. részére a Kalocsa Városi Kórház rekonstrukció I. ütem pótmunkáinak elvégzésére a rekonstrukció I. ütemére biztosított keretbõl megmaradt összeg erejéig.<br>
A beszerzés tárgya a felhívás mellékletét képezõ "lista" szerint 18,47 millió Ft értékben orvosi mûszerek és berendezések beszerzése – azaz árubeszerzés –, 630 ezer Ft értékben a sûrítettlevegõ-hálózat bõvítésével kapcsolatos kivitelezési, azaz beruházási – munka volt.<br>
Ajánlatkérõ a felhívásban a közzététel nélküli tárgyalásos eljárási forma alkalmazására jogcímként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját és a 70. § (2) bekezdését jelölte meg.<br>
Az ajánlattevõ az ajánlattételi határidõre benyújtotta ajánlatát, azt ajánlatkérõ megbízottja a szeptember 30-i eredményhirdetésen elfogadta.<br>
Az ajánlatkérõ az ajánlati felhívást a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdésében foglalt rendelkezés alapján a szeptember 22-én kelt, szeptember 24-én érkeztetett levéllel megküldte a Közbeszerzési Döntõbizottság elnökének.<br>
A Bizottság Elnöke szeptember 29-én eljárást kezdeményezett az ajánlatkérõ közbeszerzési eljárása ellen. Ajánlatkérõ eljárását jogsértõnek tartotta, mert a 70. § (1) bekezdés c) pontja szerinti rendkívüli sürgõsségnek álláspontja szerint a beszerzés tárgyával és nem a finanszírozás körülményeivel kell összefüggésben lennie, másrészrõl pedig a 70. § (2) bekezdése szerinti jogcím sem adott jogalapot a tárgyalásos eljárási forma alkalmazására, ugyanis ajánlatkérõ korábban maga is elválaszthatónak tartotta a jelen beszerzést a korábbi beszerzéstõl.<br>
A Döntõbizottság az indítvány alapján a D.230/3/1999. számú határozatával ideiglenes intézkedésként a közbeszerzési eljárást felfüggesztette.<br>
Ajánlatkérõ az október 4-én, október 8-án és október 9-én kelt észrevételében, valamint a jogorvoslati eljárásban október 20-án tartott tárgyaláson kérte annak megállapítását, hogy eljárása jogszerû volt, ennek indokaként a következõket adta elõ:<br>
– A beszerzés tárgyát képezõ eszközök és azok technológiai beszerelése illeszkedik a korábban épített és telepített orvostechnológiai rendszerhez.<br>
– A létesítmény átadása után vált ismertté, hogy az orvostechnológiai berendezések mûködtetését – az elõre nem látott mértékû igénybevétel miatt – a meglévõ sûrítettlevegõ-hálózat eredeti kapacitása nem tudja ellátni.<br>
– Statisztikai adatok igazolják, hogy az 51-es autóúton az országos átlaghoz képest kétszeres a közlekedési balesetek száma, a baleseti sérültek megfelelõ szintû ellátása érdekében sürgõsen be kell szereznie a még szükséges orvostechnológiai berendezéseket.<br>
– A korábbi nyertes ajánlattevõ úgy nyilatkozott, hogy miután a jelen beszerzés tárgya szerinti orvostechnológiai berendezés az eredeti munkáktól mûszakilag nem választható el, csak akkor tudja vállalni az eredeti munkákért a jótállási és szavatossági felelõsséget, ha a kiegészítõ munkákat is õ végzi.<br>
– Az eszközök beszerzését és a sûrítettlevegõ-ellátás bõvítését célzó beruházási munka elvégzését a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. §-a</a> alapján egy eljárásban kellett megoldania.<br>
A Döntõbizottság a kezdeményezõ iratban foglaltak, az ajánlatkérõ írásos észrevételei és a tárgyaláson elhangzott nyilatkozatai, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a 70. §-a tartalmazza.<br>
Ajánlatkérõ az ajánlati felhívásban és az észrevételében a közzététel nélküli tárgyalásos eljárási forma alkalmazásának jogalapjaként a 70. § (1) bekezdés c) pontját – rendkívüli sürgõsség fennállását –, valamint a 70. § (2) bekezdését – a beszerzés tárgyát képezõ tevékenységnek a korábbi nyertes ajánlattevõ általi elvégzése szükségességét – jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint ajánlatkérõ csak akkor folytathat le közzététel nélküli tárgyalásos eljárást, ha az általa elõre nem látható okból elõállt rendkívüli sürgõsség miatt a törvényben más formájú eljárás lefolytatására elõírt határidõk nem lennének betarthatók, és a rendkívüli sürgõsséget indokló körülmények nem az õ mulasztásából erednek.<br>
Ajánlatkérõ a jogorvoslati eljárásban tartott tárgyaláson közölte, hogy az alapberuházás 1999. március 1-jén befejezõdött, és becsatolta az Egészségügyi Minisztérium helyettes államtitkára által részére 1999. május 19-én írt levelet, miszerint ajánlatkérõ 18,75 millió Ft-ot a sürgõsségi betegellátást szolgáló mûszerbeszerzésre fordíthat. A jogkövetõ magatartás – nyílt eljárás lefolytatása – érdekében ajánlatkérõnek május 19-e után módja lett volna a jelen beszerzést nyílt eljárás keretében eszközölni, ez esetben az ajánlati felhívásban megjelölt 1999. november 15-i teljesítési határidõ alapulvétele mellett tarthatók lettek volna a nyílt eljárásra elõírt határidõk.<br>
Ajánlatkérõ a mûszerbeszerzések körében nem hivatkozhat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt jogcímre sem, mert ezen tevékenységek ajánlatkérõ által is elismerten elválaszthatók a korábbi rekonstrukciós munkáktól, azt a korábbi közbeszerzési eljárás nyertesén kívüli személy is teljesíthette volna.<br>
Ajánlatkérõ elmulasztotta a közbeszerzési eljárás megfelelõ idõben, közvetlenül május 19-e utáni megindítását, ezért állt elõ olyan helyzet, hogy az eljárásnak szeptember 21-én való indításakor a tárgyévi teljesítéshez már nem tudta tartani a nyílt eljárásra elõírt határidõket. A Döntõbizottság megállapítja, hogy ajánlatkérõnek rendkívüli sürgõsségre hivatkozva nem volt jogalapja a közzététel nélküli tárgyalásos eljárási forma alkalmazására, ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját.<br>
A beszerzés tárgyát képezte egy, a sûrítettlevegõ-ellátást szolgáló berendezés bõvítését szolgáló, 630 ezer Ft értékû beruházási munka elvégzése is. E tekintetben a Döntõbizottság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében meghatározott jogcímen ajánlatkérõ jogszerûen folytathatott volna le közzététel nélküli tárgyalásos eljárást e beruházási munkának a korábbi nyertes által való elvégzésére. Az adott tényállásra ugyanis fennáll a 70. § (2) bekezdésében meghatározott két együttes feltétel, nevezetesen: a kiegészítõ építési beruházási munka értéke nem haladja meg a korábbi közbeszerzés értékének 50%-át, és a kiegészítõ építési beruházási munkát aránytalan nehézség nélkül nem lehet mûszakilag elválasztani a korábban kötött szerzõdéstõl.<br>
A korábbi közbeszerzés értéke több száz milliós értékû volt, ennek a jelenlegi, 630 ezer Ft értékû munka értékben csak elenyészõ része.<br>
A korábbi közbeszerzési eljárás eredményeként kötött szerzõdés alapján a nyertes ajánlattevõ a jelenleginél jóval nagyobb mértékû sûrítettlevegõ-ellátó hálózatot épített ki, annak technológiáját, mûszaki jellemzõit igazán csak õ ismeri, így annak más által való elvégzése aránytalan nehézséggel járna – nem beszélve arról, hogy a rendszerbe harmadik személy által történt beavatkozás a korábbi szerzõdés teljesítésével kapcsolatos jótállási kötelezettség körében komoly jogvitákra adhatna alapot.<br>
Téves az ajánlatkérõnek az eszközök és a beruházás együttes beszerzési kötelezettsége indokolásaként a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. §-á</a>ra való hivatkozása, ugyanis ezen törvényhely az azonos típusú (beruházás + beruházás, szolgáltatás + szolgáltatás, árubeszerzés + árubeszerzés) beszerzések részekre bontásának tilalmát írja elõ, jelen esetben pedig beruházásról + árubeszerzésrõl van szó.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c) pontja szerint rendelkezett. A Döntõbizottság eltekint a bírság alkalmazásától, tekintettel arra, hogy a Kbt. módosításának új szabályai még nem válhattak a mindennapos gyakorlat részévé. A bírósági jogorvoslatot a 89. § (1) bekezdése biztosítja.<br>
<br>
Budapest 1999. október 28.<br>
<br>
Dr. Csitkei Mária s. k.	Hámori András s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>