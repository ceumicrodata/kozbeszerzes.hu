<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0217)
</b></h2><FONT size=3><i><u></i></u><br>
1024 Budapest, Margit krt. 85.<br>
D.245/15/1999<br>
<br>
Tárgy: a Dolomit Kft. jogorvoslati kérelme Pápa Város Önkormányzata közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Dolomit Építõipari Kft. (9700 Szombathely, Szent Flórián krt. 2., továbbiakban: kérelmezõ) jogorvoslati kérelmének – melyet a Pápa Város Önkormányzata (8500 Pápa, Fõ u. 12.) ajánlatkérõnek a Pápai Gróf Eszterházy Kórház bõvítésének teljes körû lebonyolítása tárgyú közbeszerzési eljárása ellen indított – a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (1) bekezdését, ezért 1 000 000 Ft, azaz egymillió forint bírság fizetésére kötelezi ajánlatkérõt.<br>
Az ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi továbbá az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási-szolgáltatási díjat térítsen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a felek írásos észrevételei, a tárgyaláson elõadott szóbeli nyilatkozatai és a közbeszerzési eljárásban keletkezett iratok tartalma alapján az alábbi tényállást állapította meg.<br>
Ajánlatkérõ nyílt eljárás lefolytatására felhívást tett közzé a K. É. 1999. augusztus 4-én megjelent 31. számában a rendelkezõ részben megjelölt beszerzés tárgyában.<br>
Ajánlati dokumentációt is készített, melyben részletesen meghatározta az elvégzendõ feladatokat, a teljesítési és részteljesítési határidõket és az ajánlattétel tartalmi és formai követelményeit.<br>
A dokumentáció szerint a beszerzés tárgyát képezõ lebonyolítási munka a következõ feladatokból áll:<br>
– A kivitelezésre vonatkozó közbeszerzési eljárásban az ajánlatok szakértõi értékelése.<br>
– Kiviteli tervek készítése során az egyeztetések lefolytatása.<br>
– Építési szerzõdés megkötésében közremûködés.<br>
– Építés-elõkészítési munkák elvégzése, munkaterület átadása.<br>
– A kivitelezéshez és üzemeltetéshez szükséges hatósági engedélyek, szakhatósági nyilatkozatok beszerzése.<br>
– Mûszaki ellenõrzés.<br>
– A kivitelezés idõszakában koordináció a kórház és a szomszédos ingatlanok funkcionális zavartalan mûködése érdekében.<br>
– Negyedévenkénti készültségi fokról összegzés készítése.<br>
– Mûszaki átadás-átvételi eljárás lefolytatása, használatbavételi és üzemeltetési engedély beszerzése.<br>
– A beruházás aktiválásához szükséges pénzügyi mûszaki adatok szolgáltatása.<br>
– Garanciális kötelezettségek teljesítésének elrendelése, a teljesítés ellenõrzése.<br>
A felhívás 4. pontjában a teljesítési határidõt 2002. október 31-ben határozta meg, a dokumentáció I/4.2. pontja szerint a teljesítési határidõ 2003. január hónap, ez kiegészül az üzembe helyezést követõ 12 hónapig terjedõ, a dokumentáció 13. oldalán 2003. decemberig tartó garanciális idõszakkal. Az augusztus 25-én tartott konzultáción ajánlatkérõ mindezt (helytállóan) úgy pontosította, hogy a teljesítési határidõ 2003. október 31.<br>
Ajánlatkérõ a dokumentáció I/4.3. pontjában elõírta, hogy ajánlattevõnek a végszámla benyújtásával egy idõben a teljes vállalkozói díj nettó összegére vetítetten 12 hónap idõtartamra 5% elkülönített banki lekötést kell bemutatnia, mely csak a garanciális idõszak lezártával oldható fel.<br>
A felhívás 13. pontjában ajánlatkérõ az ajánlatok bírálatához az összességében legelõnyösebb ajánlat elbírálási szempontot választotta, a bírálati szempontok fontossági sorrend és az azokhoz rendelt pontszámok szerint a következõk:<br>
<br>
1. vállalási ár	0–30 pont<br>
<br>
2. mûszaki-szakmai felkészültség	0–30 pont<br>
ezen belül:<br>
– szakmai alkalmasság	0–15 pont<br>
– referenciamunkák	0–5 pont<br>
– többletszolgáltatás	0–10 pont<br>
Az ajánlattételi határidõig, szeptember 16-ig 9 ajánlat került benyújtásra, a kérelmezõ, a Gyõrber Rt., a Nox 2000 Rt., az Épber Rt., a Veszprémber Rt., a Zalaber Kft., a Számít Szövetkezet, Györkös György vállalkozó és a Fõber Rt. ajánlata – 7–15 millió Ft közötti ajánlati árral.<br>
Az ajánlatok bírálatáról készült szeptember 27-i jegyzõkönyvbõl megállapíthatóan a bírálóbizottság az egyes ajánlatokra adható pontszámok meghatározását illetõen úgy járt el, hogy az ajánlatokat 10%-os árkülönbözet esetén azonosnak tekintve 5 csoportot alakított ki, és ezen csoportok között – az árak növekvésének sorrendjében – 5-tel csökkentette a maximálisan adható pontszámot. Ezen bírálati módszer alkalmazása által a konkrét pontozáskor csak 20 pont különbség adódott a legmagasabb és legalacsonyabb árat tartalmazó ajánlat (Gyõrber Kft./Épber Rt.) között.<br>
Az ajánlatok értékelésekor a bizottság kiegészítette a felhívásban közzétett elsõ bírálati szempontot "az ajánlati árat befolyásoló tényezõk" bírálati szemponttal. Ebbõl következõen a Veszprémber Rt. ajánlatára a 10%-os árkülönbözet figyelembevétele mellett adható max. 20 ponttal szemben 25 pontot kapott, miután a bizottság a "térítésmentes feladatvállalásért 5 plusz pontot szavazott meg" részére.<br>
A második bírálati szempontból a Veszprémber Rt. és az Épber Rt. ajánlata kapott maximum (30) pontszámot, ezen belül értelemszerûen a többletszolgáltatásra is mindkét ajánlat a maximum pontszámot (10) kapta.<br>
Kétségtelen tehát, hogy a bizottság a Veszprémber Rt. ajánlatának értékelésekor a "többletszolgáltatás" részszempontot kétszer vette figyelembe.<br>
Ezáltal a Veszprémber Rt. és a Gyõrber Kft. érte el a legtöbb pontszámot (55), és a bizottság tagjai szavazással döntötték el, hogy a két ajánlattevõ közül melyik legyen a nyertes.<br>
Ajánlatkérõ a szeptember 28-án tartott eredményhirdetésen a Veszprémber Rt. ajánlatát hirdette ki nyertesnek, második legkedvezõbb ajánlatot tevõnek pedig a Gyõrber Kft.-t.<br>
Kérelmezõ október 12-én jogorvoslati kérelmet terjesztett elõ a Döntõbizottsághoz. Sérelmezte, hogy olyan ajánlattevõ lett a nyertes, aki a kilenc ajánlattevõ közül az elsõ bírálati szempontból – az ajánlati ára alapján – csak a hatodik helyre lett volna sorolható, és a második bírálati szempontból sem volt jobb az ajánlata, mint az ajánlattevõk többségének az ajánlata.<br>
Kérte a jogsértés megállapítását.<br>
Ajánlatkérõ az október 18-án kelt észrevételében kérte a jogorvoslati kérelem elutasítását. Elõadta, hogy a bírálóbizottság az ajánlatok értékelését a megadott bírálati szempontok alapján végezte, és az összességében legelõnyösebb ajánlat lett az eljárás nyertese.<br>
Az egyéb érdekeltek közül a Számít Szövetkezet, az Épber Kft., Györkös György vállalkozó, a Zalaber Kft., a Veszprémber Kft. és a Nox 2000 Rt. nyújtottak be észrevételt.<br>
A Számít Szövetkezet összeférhetetlenségi kifogással élt a nyertes ajánlattevõvel szemben, miután a nyertes a kivitelezési munkákra indított elõminõsítési eljárásban részvételi jelentkezést adott be. Álláspontja szerint ugyanazon közbeszerzési tárgy vonatkozásában egy ajánlattevõ nem lehet lebonyolító és kivitelezõ is.<br>
Györkös György vállalkozó vitatta a pontozás helyességét, véleménye szerint a Veszprémber Rt. nem lehetett volna az eljárás nyertese, mert az elsõ bírálati szempontból öt ajánlattevõ kedvezõbb árajánlatot tett nála.<br>
A Veszprémber Rt. észrevételében kérte a jogorvoslati kérelem elutasítását. Álláspontja szerint jóval nagyobb szakmai múlttal rendelkezik, mint kérelmezõ, ajánlatának a második bírálati szempontnál jelentkezõ elõnyei kompenzálják az elsõ bírálati szempont szerinti hátrányt. A jogorvoslati eljárásban október 28-án tartott tárgyaláson közölte, hogy ajánlatkérõvel megkötötte a közbeszerzési szerzõdést, azt a tárgyalást követõen becsatolta.<br>
A Döntõbizottság megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki a felhívásban meghatározott elbírálási szempontok szerint a legkedvezõbb ajánlatot tette.<br>
A fentiekben kifejtettek szerint ajánlatkérõ a nyertes ajánlatának értékelésénél kétszeresen vette figyelembe a többletszolgáltatást, ezért a Döntõbizottság ezen kétszeres értékelésnél elvégezte a nyertes, a II. helyezett és a kérelmezõ ajánlatának vizsgálatát.<br>
Az elsõ bírálati szempont az ajánlati ár összege volt. A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése értelmében az ajánlati árak összehasonlításánál a Döntõbizottság nem vette számításba a bírálóbizottság által "az ajánlati árat befolyásoló tényezõk" címszó alatt alkalmazott korrekciót, mert az ajánlati felhívásban ajánlatkérõ ezt a bírálati szempontot nem kötötte ki.<br>
A Veszprémber Rt. ajánlati ára 10 000 000 Ft, a Gyõrber Kft.-é 7 000 000 Ft, a kérelmezõé pedig 7 810 065 Ft volt. Ezen bírálati szempontból tehát úgy a II. helyezett, mint a kérelmezõ ajánlata jobb volt, mint a nyertesé.<br>
A második bírálati szempont, a mûszaki-szakmai felkészültség három részszempontból, alkalmasságból (i), referenciamunkákból (ii) és a többletszolgáltatásból (iii) tevõdött össze, ezeken belül a megadott pontszámok szerint a szakmai alkalmasság volt a legnagyobb súlyú 0–15 ponttal, ezt követte a többletszolgáltatás 0–10 ponttal, míg a referenciamunkák alapján csak 0–5-ig terjedõ pontszámot lehetett kapni az ajánlatra.<br>
ad (i):<br>
– A lebonyolítási munkák végzéséhez szakmailag szükséges létszámállományt a nyertes 40 fõben adta meg, akik közül 10 fõt mutatott be, ezen 10 fõ rendelkezik mûszaki ellenõri tevékenység végzésére való jogosultsággal, a 10 fõ közül 9 felsõfokú végzettségû. A nyertes ISO 9002 minõségbiztosítással rendelkezik.<br>
– Ue. létszámállományt illetõen megbízási jogviszonyban álló munkatársat jelölt meg, közülük 4 fõ felsõfokú végzettségû, mûszaki ellenõri jogosultsággal rendelkezik. ISO-ja nincs, de ismertette a minõségbiztosítási rendszerét.<br>
– A kérelmezõ a lebonyolítási munkák végzésére alkalmas szakemberként 4 fõt mutat be, 3 fõ felsõfokú, 1 fõ középfokú végzettségû, mindegyikük jogosult mûszaki ellenõrzésre. ISO-val rendelkezik.<br>
Megállapítható, hogy bár mindhárom ajánlattevõ szakmailag alkalmas a beszerzés tárgyát képezõ tevékenység végzésére, ezen bírálati részszempontból a nyertes ajánlata a legjobb.<br>
ad (ii):<br>
– A nyertes 4 év referenciát mutatott be, szemben a felhívás szerint irányadó <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti 3 évvel. A felsorolásban 15 egészségügyi létesítmény szerepel, csak 3-ról ad részletes ismertetést. Szerepel még a felsorolásban 15 banképület és 11 oktatási épület.<br>
– A II. helyezett 8 egészségügyi létesítményt sorolt fel, ezek közül 4 db épült az elmúlt 3 évben. Említ még 17 folyamatban lévõ, nem egészségügyi munkát.<br>
– Kérelmezõ 24 referenciamunkát ismertetett, ezek közül 2 még folyamatban van, 12 pedig 3 éven belüli. 6 db eü. beruházást részletesen ismertetett, köztük a jelen beszerzésnél nagyobb, 1300 millió Ft értékû szombathelyi kórház beruházást.<br>
Ezen bírálati részszempontból a kérelmezõ ajánlata volt a legjobb.<br>
ad (iii):<br>
Az ajánlatkérõ sem a felhívásban, sem a dokumentációban nem utalt arra, hogy mit értett ezen bírálati részszempont alatt, milyen tekintetben várt volna el még szolgáltatást a lebonyolítási feladatként a dokumentáció II. fejezet 12. oldalán megjelölteken kívül. Csak azt írta elõ a dokumentáció I. fejezet 4.3. pontjában, hogy 12 hónapos garanciális idõszakra a nettó ár 5%-ának megfelelõ összegû bankgaranciát kér.<br>
A Döntõbizottság e részszempont vizsgálatánál többletként csak azokat a megajánlott szolgáltatásokat vette figyelembe, amelyek a lebonyolító kötelezõen elvégzendõ feladataihoz, a felhívásban/dokumentációban elõírt feltételekhez és a másik mindkét ajánlathoz képest jelentenek többletet.<br>
– A nyertes 13 pontban sorolta fel a többletszolgáltatásait, ezek közül e körben a következõ 2 szolgáltatás jön számításba: a kivitelezési munkák képi anyagon való rögzítése, a lebonyolítási munkáknak felelõsségbiztosítás melletti végzése.<br>
A Döntõbizottság megjegyzi, hogy a kórház jelenlegi eszközállományával való kompatibilitás biztosítását többletszolgáltatásként nem lehet figyelembe venni, mert ez a lebonyolítási munkával szembeni alapvetõ szakmai követelmény.<br>
– A II. helyezettnél 2 szolgáltatás, a garanciális idõszak lezárása után további 2 évig mûszaki és jogi szakértõként való közremûködés és a 2004. január 31-ig történõ munkavégzés vehetõ számításba.<br>
– A kérelmezõnél 2 szolgáltatás, a 2004. január 31-ig történõ munkavégzés, valamint ellenszolgáltatás nélküli munkavégzés további 3 hónapig az ajánlatkérõ érdekkörében felmerülõ okból való elhúzódása esetére (mindez 6 hónap díjmentes közremûködést jelent).<br>
Ezen bírálati részszempontból a kérelmezõ ajánlata a legjobb, a másik kettõ egyenértékû.<br>
A második bírálati szempont részszempontjai értékelésének összevetésébõl tehát megállapítható, hogy e tekintetben a kérelmezõ ajánlata a legjobb.<br>
A két bírálati szempont összegzéseként a Döntõbizottság megállapította, hogy nem a Veszprémber Rt. tette az összességében legelõnyösebb ajánlatot, ugyanis ajánlatánál úgy az elsõ, mint a második bírálati szempontból jobb ajánlat került benyújtásra.<br>
Ajánlatkérõ tehát nem a legkedvezõbb ajánlatot hirdette ki nyertesnek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését. Az a ajánlatkérõ jogsértése miatti jogkövetkezményként a Döntõbizottság bírság kiszabását alkalmazta, mert ajánlatkérõ és a nyertes ajánlattevõ a közbeszerzési szerzõdést megkötötte.<br>
A Döntõbizottság nem fogadta el a Számít Szövetkezet összeférhetetlenségi kifogását, mert a jogorvoslati eljárásban tartott tárgyaláson a Veszprémber Rt. közölte, hogy a jelen közbeszerzési eljárásban való nyertességére tekintettel a kivitelezési munkák elvégzésére vonatkozó közbeszerzési eljárásban a részvételi jelentkezését visszavonta.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a 88. § (1) bekezdés d), f) és g) pontja szerint rendelkezett.<br>
A Döntõbizottság a bírság mértékének megállapításakor súlyosbító körülményként vette figyelembe azt a tényt, hogy ajánlatkérõ a közbeszerzési eljárás leginkább meghatározó eleme, az eljárás eredménye terén követett el jogsértést.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. november 5.<br>
<br>
Dr. Csitkei Mária s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>