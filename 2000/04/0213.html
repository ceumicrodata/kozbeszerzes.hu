<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0213)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.290/10/1999<br>
<br>
Tárgy: a STRABAG Rt. és a Mélyépítõ–Politerm Konzorcium jogorvoslati kérelme a Békés Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta. az alábbi<br>
<br>
HATÁROZAT-ot:<br>
<br>
A STRABAG Hungária Építõ Rt. (1113 Budapest, Daróczi út 30., továbbiakban: kérelmezõ I.) és a Mélyépítõ–Politerm Kft. Konzorcium (1144 Budapest, Füredi u. 44–46., továbbiakban: kérelmezõ II.) kérelmezõk jogorvoslati kérelmét –, melyet dr. Gyebnár László ügyvéd (5600 Békéscsaba, Wlassich stny. 7.) által képviselt Békés Megyei Önkormányzat (5600 Békéscsaba, Derkovits sor 2., továbbiakban: ajánlatkérõ) a "Pándy Kálmán Kórház (Gyula) területén új központi orvosi ellátóépület létesítése" tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ megbízásából a Dr. Gyebnár–Dr. Domoki Ügyvédi Iroda elõminõsítési eljárás lefolytatására részvételi felhívást tett közzé a K. É. 1999. augusztus 18-án megjelent, 33. számában, a rendelkezõ részben megjelölt munka elvégzésére pénzügyi, gazdasági és mûszaki szempontból alkalmas ajánlattevõk kiválasztására.<br>
A felhívás 9. pontjában a jelentkezõk alkalmasságának igazolására a következõ iratok, nyilatkozatok csatolását írta elõ:<br>
– Pénzintézettõl származó, 60 napnál nem régebbi nyilatkozat:<br>
– mióta vezeti a jelentkezõ bankszámláját,<br>
– milyen a jelentkezõ pénzügyi helyzete, hitel- és fizetõképessége,<br>
– a jelentkezõ a fizetési kötelezettségeinek pontosan eleget tesz-e, számláján fordult-e elõ sorban állás.<br>
– Az elõzõ három év mérlege és eredménykimutatása.<br>
– A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott, 60 napnál nem régebbi nyilatkozat és hatósági igazolások. Kikötötte, hogy az igazolások eredeti példányát kell benyújtani.<br>
– A cég jelenlegi állapota szerinti – 30 napnál nem régebbi – cégbejegyzési okmányok hiteles másolata [cégalapítás dátuma, esetleges jegelõd megnevezése, fõbb tevékenységi területek megjelölése számmal, cégjegyzésre jogosultak felsorolása, aláírási címpéldány(ok)].<br>
– Az elõzõ három évben végzett, a beszerzés tárgyával összemérhetõ építési beruházások (befejezett és folyamatban levõ) ismertetése – mellékelve a referenciát adók igazolását – a teljesítésben részt vevõk (alvállalkozók) megnevezése.<br>
– A mûszaki, technikai felszereltség ismertetése.<br>
– A végrehajtásért felelõs mûszaki személyzet megnevezése és referenciái.<br>
– A jelentkezõ minõségbiztosítási rendszerének ismertetése, dokumentálása.<br>
– A beszerzés értékének 15%-ánál nagyobb értékben igénybe venni kívánt alvállalkozók pénzügyi, gazdasági, mûszaki alkalmasságára vonatkozó igazolások a jelentkezõkre elõírtak szerint.<br>
A jelentkezési határidõig, szeptember 28-ig 8 részvételi jelentkezés érkezett ajánlatkérõhöz: a kérelmezõ I., a kérelmezõ II., a Magyar Építõ Rt., a Hajdúsági Univerzális Építõipari Rt., a Gen-Ép Kft., a Baucont Rt., a BÁÉV Rt. és a Középület-építõ Rt. jelentkezése.<br>
A jelentkezések értékelését – szakértõ véleményének figyelembevételével – október 11-én az ajánlatkérõ elõkészítõ munkacsoportja végezte. A munkacsoport érdemben nem vizsgálta a következõ, érvénytelennek minõsített részvételi jelentkezéseket:<br>
A kérelmezõ I. és a Magyar Építõ Rt. jelentkezését, arra hivatkozva, hogy a becsatolt aláírási címpéldányuk 30 napnál régebbi.<br>
A kérelmezõ II. jelentkezését, arra hivatkozva, hogy a konzorcium egyik tagja, a Politerm Plusz Kft. nem csatolta az 1997. évi mérlegét és eredménykimutatását.<br>
A Hajdúsági Univerzális Építõipari Rt. jelentkezését a fióktelepére vonatkozó önkormányzati adóhatóság igazolása, a Gen-Ép Kft. jelentkezését pedig a 15% feletti alvállalkozók referenciaigazolásának hiánya miatt.<br>
Ajánlatkérõ közbeszerzési bizottsága október 18-án hozta meg az elõminõsítési eljárást lezáró döntését, miszerint a munkacsoport véleménye szerinti 5 jelentkezés érvénytelen, a többi jelentkezõt pedig ajánlatkérõ ajánlattételre hívja fel. Ajánlatkérõ október 26-án értesítette a jelentkezõket a döntésrõl, október 27-én ajánlati felhívást küldött a 3 alkalmas ajánlattevõnek.<br>
Kérelmezõ I. az alkalmatlanná minõsítése indokairól tájékoztatást kért az ajánlatkérõtõl, a választ a november 10-i levélben kapta meg.<br>
A kérelmezõ II.-t ajánlatkérõ a november 8-án telefaxon megküldött levélben értesítette az alkalmatlanná minõsítés indokáról.<br>
Kérelmezõ I. november 16-án jogorvoslati kérelmet terjesztett elõ a Döntõbizottsághoz. Sérelmezte a részvételi jelentkezése érvénytelenné nyilvánítását és ezáltal a közbeszerzés teljesítésére való alkalmatlanná minõsítését. Elõadta, hogy azáltal, hogy becsatolta a 30 napnál nem régebbi cégkivonatát és a cégkivonatban a cég képviselõjeként feltüntetett személyek közjegyzõvel 1999. július 16-án hitelesített aláírási címpéldányát, úgy tartalmilag, mint formailag eleget tett a részvételi felhívásban foglaltaknak. Közölte, hogy nincs olyan jogszabály, amelyik kötelezõvé tenné, hogy a közbeszerzési eljárásban részt vevõ cég képviselõje a Cégbírósághoz már korábban benyújtott, a cégeljárás szerint regisztrált címpéldányát köteles lenne 30 napnál nem régebbi keltezéssel újból kiállítani. A címpéldány érvényességérõl ajánlatkérõ meggyõzõdhetett a benyújtott 30 napnál nem régebbi cégkivonatból, így lényegtelen, hogy a közjegyzõ 30 napon belül, vagy 30 napon túl készítette el annak hiteles másolatát.<br>
Kérte az alkalmatlanná minõsítésére vonatkozó döntés megsemmisítését, valamint ideiglenes intézkedéssel az eljárásba való bevonását.<br>
A Döntõbizottság a kérelmezõ I. kérelmére a D.290/3/1999. számú határozatával a közbeszerzési eljárást felfüggesztette.<br>
A kérelmezõ II. november 23-án terjesztett elõ jogorvoslati kérelmet a Döntõbizottsághoz, sérelmezte a jelentkezése érvénytelenné nyilvánítását és ennek következtében a közbeszerzési eljárásból való kizárását. Közölte, hogy a konzorcium tagjai csatolták a három év – 1996–1998. – mérlegét és eredménykimutatását, ezek közül csak a Politerm Kft. 1997. évi "A" típusú eredménykimutatása hiányzott. Ennek ellenére ajánlatkérõnek módja lett volna meggyõzõdni a Politerm Kft. gazdasági adatairól, mert a becsatolásra került 1998. évi mérlege, eredménykimutatása az 1997. évi adatok egyezõ megismétlõdésével kezdõdik.<br>
Kérte az alkalmatlanná minõsítésére vonatkozó döntés megsemmisítését.<br>
A Döntõbizottság a két jogorvoslati kérelem alapján indult eljárást egyesítette, tekintettel arra, hogy azok ugyanazon közbeszerzési eljárás ellen indultak.<br>
Az ajánlatkérõ a november 18-án kelt észrevételében kérte a kérelmezõ I. jogorvoslati kérelmének elutasítását. Elõadta, hogy a részvételi felhívás szerint – többek között – 30 napnál nem régebbi eredeti vagy hitelesített aláírási címpéldányt kellett a jelentkezõknek csatolni. A kérelmezõ I. aláírási címpéldányának hitelesítése 30 napnál régebben történt, így a jelentkezés formailag nem felelt meg a felhívásban foglaltaknak. Utalt arra, hogy az ajánlatkérõ a törvény által elõírt keretek között szabadon határozhatja meg, hogy az ajánlatokat milyen tartalommal és milyen formai elõírások mellett kéri benyújtani. A verseny tisztasága és az ajánlattevõk esélyegyenlõsége biztosítása érdekében az általa megszabott feltételeket utóbb nem változtathatja meg. A kérelmezõ II. jogorvoslati kérelmére felhívás ellenére nem tett észrevételt.<br>
A BÁÉV Rt. egyéb érdekelt a november 23-án kelt észrevételében közölte, hogy ajánlatkérõ a felhívásban nem szabott teljesíthetetlen követelményeket, azokat a jelentkezõknek teljesíteniük kellett. Ha ajánlatkérõ nem zárná ki a formai vagy tartalmi hibát tartalmazó jelentkezést, akkor a többi jelentkezõ joggal kifogásolhatná ajánlatkérõ eljárását.<br>
A Magyar Építõ Rt. és a Hajdúsági Univerzális Építõipari Rt. beadványa érdemi észrevételt nem tartalmazott.<br>
A Döntõbizottság a felek írásos észrevételei, nyilatkozatai és a közbeszerzési eljárásban keletkezett iratok, dokumentumok tartalma alapján megállapította, hogy a jogorvoslati kérelmek nem megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése így rendelkezik: "Az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. Az alkalmasságot a 44. §-ban meghatározott módon lehet igazolni."<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése szerint a szerzõdés teljesítéséhez szükséges pénzügyi és gazdasági alkalmasság igazolható pénzintézettõl származó nyilatkozattal, valamint az ajánlattevõ fizetõképességének megállapítására alkalmas – az ajánlatkérõ által elõírt tartalmú – nyilatkozattal. Ebbõl következik, hogy az ajánlatkérõ maga határozza meg, hogy a pénzügyi, gazdasági alkalmasság vizsgálatához milyen okiratokra, nyilatkozatokra van szüksége.<br>
A vitatott ügyben ajánlatkérõ szükségesnek tartotta a közbeszerzési eljárásban részt vevõ cég jelenlegi állapota szerinti – 30 napnál nem régebbi – cégbejegyzési okmányainak hiteles másolatát, a cégalapítás idõpontjának, az esetleges jogelõdnek, a fõbb tevékenységi területeknek, a cégjegyzésre jogosultak, az aláírási címpéldány(ok)nak, valamint az elõzõ három év mérlegének és eredménykimutatásának vizsgálatát.<br>
A kérelmezõ I. részvételi jelentkezésében csatolta a 30 napnál nem régebbi keltezésû cégkivonatot, és két alkalmazottjára vonatkozóan 1999. július 16-án közjegyzõ által hitelesített aláírási címpéldányt.<br>
A kérelmezõ II. esetében a részvételi jelentkezés mindkét konzorciumi tagra vonatkozó 3 év mérlegét tartalmazta, azonban a Politerm Plusz Kft. konzorciumi tag 1999. évi eredménykimutatása hiányzott.<br>
Kétségtelen, hogy ajánlatkérõ az elõminõsítés feltételeit rendkívül szigorúan határozta meg. Az a tény ugyanis, hogy az egyes nyilatkozatok valóban az arra jogosulttól származnak-e, más módon is megállapítható lett volna, továbbá a pénzügyi, gazdasági alkalmasság vizsgálatához elegendõ lett volna csak bizonyos gazdálkodási adatok bekérése is.<br>
A Döntõbizottság azonban célszerûségi szempontból a közbeszerzési eljárásokat nem vizsgálhatja felül, az eljárás résztvevõi pedig a feltételeket elfogadták, azokat határidõben nem kifogásolták.<br>
A Döntõbizottság vizsgálat tárgyává tette a részvételi jelentkezéseket abból a szempontból, hogy az ajánlatkérõ eljárása során a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõséget biztosítva a szigorú feltételeket valamennyi jelentkezõtõl azonos módon kérte-e számon.<br>
Megállapítást nyert, hogy az alkalmasnak minõsítettek részvételi jelentkezése ajánlatkérõ valamennyi formai és tartalmi feltételének megfelelt, és az elutasított jelentkezõké – beleértve a két kérelmezõt is – nem.<br>
A Döntõbizottság megállapítja, hogy ajánlatkérõ eljárása nem volt jogsértõ, mert a kérelmezõk ajánlatát a részvételi felhívásban meghatározott feltételeknek való megfelelés hiánya miatt nyilvánította érvénytelennek, és kérelmezõket ezért zárta ki az eljárás további szakaszából. A Döntõbizottság ezért a kérelmezõk jogorvoslati kérelmét elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) és g) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 1999. december 3.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr Bíró László s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>