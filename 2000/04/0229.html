<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0229)
</b></h2><FONT size=3><i><u></i></u><br>
1024 Budapest, Margit krt. 85.<br>
D.228/7/1999<br>
<br>
Tárgy: a Közbeszerzési Döntõbizottság elnöke által kezdeményezett eljárás az Országos Vízügyi Fõigazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (továbbiakban: Bizottság Elnöke) kezdeményezésére az Országos Vízügyi Fõigazgatóság (1012 Budapest, Márvány u. 1/C, továbbiakban: ajánlatkérõ) "a távlati vízbázisok biztonságba helyezését megalapozó vízkutatási, vízfeltárási és vízbázisvédelmi munkák végzése" tárgyú közbeszerzési eljárása ellen indult eljárásban megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés b) pontját, ezért ajánlatkérõ döntését – az eljárás megindításáig visszamenõleg – megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1999. szeptember 23-án ajánlati felhívást küldött az AQUARIUS Vízbeszerzési és Vízvédelmi Kft. (továbbiakban: meghívott ajánlattevõ) részére a felhívás 3/B pontjában megnevezett területek mint távlati vízbázisok biztonságba helyezését megalapozó vízkutatási, vízfeltárási és vízbázisvédelmi munkák végrehajtására az 1994-ben elfogadott beruházási program alapján azóta részben befejezett (28 db), illetve folyamatban lévõ (12 db) beruházásokkal összhangban. Ajánlatkérõ a felhívást szeptember 28-án a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdésében foglalt rendelkezés alapján a Bizottság Elnökének is megküldte, a tárgyalásos eljárási forma alkalmazását a Kbt. 70. § (1) bekezdés b) pontjára alapította.<br>
A felhívás 3. b) pontja szerint a teljesítés helyei:<br>
Alsó-Duna-völgyi Vízügyi Igazgatósághoz tartozó közigazgatási régióban:<br>
<br>
8.2. számú Dunavecse É. megnevezésû távlati vízbázis<br>
<br>
9.3. számú Bátya–Fajsz megnevezésû távlati vízbázis<br>
Észak-dunántúli Vízügyi Igazgatósághoz tartozó közigazgatási régióban:<br>
<br>
1.3. számú Máriakálnok–Kimle megnevezésû távlati vízbázis<br>
<br>
1.4. számú Nagybajcs Ny. megnevezésû távlati vízbázis<br>
Közép-dunántúli Vízügyi Igazgatósághoz tartozó közigazgatási régió területén:<br>
<br>
6.3. számú Bogyiszló–Fadd-Dombori megnevezésû távlati vízbázis.<br>
A 6.3. számú vízbázisra nézve a teljesítési határidõ 2001. november 15-ében, a 8.2., 9.3., 1.3. és 1.4. vízbázisra nézve 2002. november 15-ében lett meghatározva.<br>
A beszerzést a tervezésre, kivitelezésre és mûszerbeszerzésre kiterjedõen fõvállalkozási szerzõdés keretében kívánja ajánlatkérõ megoldani.<br>
Ajánlatkérõ ajánlati dokumentációt is készített, amelynek mellékletét képezõ táblázat tartalmazza az elvégzendõ feladat mûszaki és pénzügyi ütemezését, a feladatok részletezését. Az ajánlattevõnek ajánlati árat ezen táblázatban megjelölt munkák költségelése útján kellett megadnia.<br>
Az elvégzendõ feladatokat – engedélyezési és kiviteli terv készítése, termelõ kutak kivitelezése, beüzemelése – ajánlatkérõ a meghívott ajánlattevõ által végzett kutatási és mérési munkák eredményeként készített írásos és geodéziai munkarészekbõl álló dokumentumok ("Távlati vízbázisok biztonságba helyezése hidrogeológiai védõterületek áttekintõ helyszínrajzok Tsz. 291/2.", "Távlati vízbázisok 1994–1998. évi gondozási munkáinál képzõdött vízvizsgálati eredmények Tsz. 311/1/99.", "Távlati vízbázisok biztonságba helyezésének elõkészítése. Beruházási programtervet megalapozó tanulmányterv" stb.) alapján határozta meg.<br>
Ajánlattételre felhívottnak az ajánlatát az elsõ tárgyalás idõpontjára, 1999. október 6-ra kellett benyújtani.<br>
A Bizottság Elnöke szeptember 29-én eljárást kezdeményezett a Döntõbizottságnál az ajánlatkérõ közbeszerzési eljárása ellen. Álláspontja szerint a közzététel nélküli tárgyalásos eljárási forma alkalmazása nem jogszerû, mert a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint ajánlatkérõ tárgyalásos eljárást akkor alkalmazhat, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni, és a beszerzés tárgya szerinti feladat tekintetében ezen feltételek egyike sem áll fenn.<br>
Ajánlatkérõ az október 11-én kelt észrevételében a 70. § (1) bekezdés b) pontja szerinti jogalap fennállását azzal indokolta, hogy a védelmi program 2005. évi határidõre történõ feszített ütemû végrehajtásához "olyan elméleti és gyakorlati tervezõi és fõvállalkozói tapasztalatok birtoklására van szükség, melyek konkrétan a távlati vízbázisokat is érintõ vízbázisvédelmi program elõkészítése, elindítása és eddigi megvalósítása során" a meghívott ajánlattevõnél keletkeztek.<br>
A Döntõbizottság az indítvány alapján a D.228/3/1999. számú határozatával ideiglenes intézkedésként a közbeszerzési eljárást felfüggesztette.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a 70. §-a tartalmazza.<br>
Ajánlatkérõ az ajánlati felhívásban a közzététel nélküli tárgyalásos eljárási forma alkalmazásának jogalapjaként a 70. § (1) bekezdés b) pontját, ezen belül is a beszerzés mûszaki-technikai sajátosságait jelölte meg.<br>
A 70. § (1) bekezdés b) pontja akkor engedi közzététel nélküli tárgyalásos eljárási forma alkalmazását, ha "a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni."<br>
A Döntõbizottság megvizsgálta az elmúlt években végzett mérések, kutatások dokumentumait és megállapította, hogy ezek kellõ adatbázist tartalmaznak ajánlatkérõ részére a megfelelõ mûszaki leírást rögzítõ ajánlati dokumentáció elkészítéséhez, melynek alapján az ezen szakmai területen tevékenykedõ más cégek is ajánlatot tudnak tenni. A cégnyilvántartási adatokból, valamint a hivatalból ismert tények alapján megállapította továbbá a Döntõbizottság, hogy a beszerzés tárgyát képezõ munka teljesítésére más, a cégnyilvántartásban a meghívott ajánlattevõnek a beszerzés tárgyára vonatkozó tevékenységi körével azonos tevékenységi körrel rendelkezõ cégek is képesek, így pl. a VITUKI Consult Rt. (cégjegyzék száma: 01-10-041926) vagy a VITAQUA KÖVIÉP Kft., Vízépszolg '94 Kft., Oviber Kft., a Geohydroterv Kft. stb.<br>
A 70. § (1) bekezdés b) pontja szerinti másik szóba jöhetõ lehetõség a tárgyalásos eljárási forma alkalmazására, ha az "egy meghatározott személy" kizárólagos jogának védelme folytán nem alkalmas más személy a szerzõdés teljesítésére.<br>
A Döntõbizottság megvizsgálta a meghívott ajánlattevõ által készített dokumentumokat és megállapította, hogy a dokumentum tartalmát képezõ tervmunkarészek közül egyik sem olyan jellegû, amelyik a szerzõi jogról szóló, 1999. szeptember 1-jétõl hatályos 1999. LXXVI. tv. alapján szerzõi jogvédelemben részesülne, vagy e védelemre a meghívott ajánlattevõ a korábban hatályos 1969. évi III. tv. alapján lenne jogosult. A meghívott ajánlattevõ a jelenleg hatályos törvény alapján nem jogosult a jogvédelemre, mert a dokumentumok részét képezõ munkarészek ezen törvény hatálybalépése elõtt készültek.<br>
Az 1969. évi III. tv. 44. § (1) bekezdése, illetve a tv. végrehajtásáról szóló 9/1969.(XII. 29.) MM. r. 32. § (1) bekezdése szerint szerzõi jogvédelemben csak az építészeti vagy mûszaki létesítmény terve részesül, az egyéb tervek a tv. 51. §-a szerint részesülhetnek jogvédelemben. Az 51. § alapján az ábra, mûszaki rajz, térkép, szemléltetõ kép – mint egyéb tervnek tekinthetõ eszköz – csak akkor részesül szerzõi jogvédelemben, ha rajta a készítõ neve és megjelenés vagy nyilvánosságra hozatal éve szerepel. Kétségtelen, hogy a meghívott ajánlattevõ által az ajánlattevõ részére korábban készített fent említett dokumentumok tartalmaznak ábrákat, térképeket, szemléltetõ képeket, azokon azonban nem szerepel sem a készítõ neve, sem a megjelenés vagy nyilvánosságra hozatal éve. Ezen munkarészeken az AQUARIUS Kft. mint a tervet készítõ munkáltatójának a neve és székhelye van feltüntetve, nem az azokat ténylegesen készítõ természetes személy neve.<br>
Fentiek alapján ajánlatkérõ a tárgyalásos eljárási forma alkalmazásának jogalapjaként nem hivatkozhatott a 70. § (1) bekezdés b) pontjára, ezáltal ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel megsértette a Kbt. 70. § (1) bekezdés b) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében a közbeszerzési eljárásban nem lehet ajánlattevõ, aki az eljárás elõkészítésében részt vett. A Döntõbizottság a rendelkezésére bocsátott dokumentumokból megállapította, hogy a meghívott ajánlattevõ mérési, kutatási munkák végzése, geodéziai munkarészek és tanulmányok készítése útján részt vett az eljárás elõkészítõ szakaszában, így a közbeszerzési eljárásban nem vehetett volna részt. Ajánlatkérõ tehát olyan ajánlattevõt hívott fel ajánlattételre, aki a Kbt. 52. § (2) bekezdés b) pontja alapján csakis és kizárólag érvénytelen ajánlatot tudott tenni.<br>
Ezért ajánlatkérõnek a meghívott ajánlattevõ ajánlatát az 52. § (1) bekezdése alapján érvénytelennek kellett volna nyilvánítania.<br>
A Döntõbizottság az eljárás jelenlegi szakaszában azonban eltekintett az 52. § (1) bekezdése szerinti jogsértés megállapításától, tekintettel arra, hogy a tárgyalásos eljárási forma alkalmazásának jogszerûtlensége folytán az eljárást annak megindításáig visszamenõen megsemmisítette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 1999. október 19.<br>
<br>
Dr. Csitkei Mária s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Domokos Gábor s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>