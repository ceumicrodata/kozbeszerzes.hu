<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0215)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.242/10/1999<br>
<br>
Tárgy: a Közbeszerzési Döntõbizottság elnöke által kezdeményezett eljárás a Pécsi Közüzemi Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (továbbiakban: bizottság elnöke) kezdeményezésére a Pécsi Közüzemi Rt. (7621 Pécs, Rákóczi út 55., továbbiakban: ajánlatkérõ)  a Pécs Ipari Park alapközmû I. ütem I. számú út–Koksz u. közötti szakasz szennyvízcsatorna-építése" tárgyú közbeszerzési eljárása ellen indult eljárásban megállapítja, hogy ajánlatkérõ megsértette a közbeszerzésekrõl szóló, az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, valamint a 34. § (3) bekezdés c) pontját és a 71/B § (2) bekezdését, ezért ajánlatkérõ döntését – az eljárás megindításáig visszamenõleg – megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Pécs lpari Park alapközmû kivitelezési munkáira 1999. december 15-ig történõ felhasználásra 58,3 millió Ft vissza nem térítendõ támogatást kapott a Gazdasági Minisztériumtól. 1999. március 31-én nyílt eljárás lefolytatására ajánlati felhívást tett közzé a K. É.-ben a Pécsi Ipari Park alapközmû I. ütem I. számú út és Koksz u. közötti szakasz szennyvízcsatorna-építési munkáira. A teljesítés határidejét 1999. július 31-ében határozta meg.<br>
Az ajánlatok elbírálása május 18-án megtörtént, a nyertes a Pécsi Vízépítõ Kft. lett, 31 257 E Ft vállalkozói díjjal.<br>
Ajánlatkérõ szeptemberben úgy határozott, hogy a támogatásból ezen munkák elvégzése után megmaradt összeg erejéig folytatja a beruházást.<br>
A beszerzésre a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozva hirdetmény közzététele nélküli tárgyalásos eljárást indított, a korábbi nyílt eljárás ajánlattevõitõl szeptember 13-án ajánlatot kért, a teljesítési határidõt 1999. november 15-re írta elõ.<br>
Ajánlatkérõ az eljárás megindításáról a bizottság elnökét a szeptember 17-én kelt, szeptember 23-án érkeztetett levéllel értesítette.<br>
Ajánlatkérõ az ajánlatokat az összességében legelõnyösebb ajánlat kiválasztásának szempontjából kívánta elbírálni, a felhívásban meghatározta a részszempontokat, az azokra maximálisan adható pontszámokat, valamint a "szorzószámokat". Összesen 6 részszempontot jelölt meg, változó maximumpontszámokkal (12, 19, 26) és változó szorzószámokkal (1,2-tõl 2,6-ig.).<br>
Az 1999. szeptember 24-i ajánlattételi határidõig 8 ajánlat került benyújtásra, a Délviép Kft., a Farkas és Társa Kft., a Hoffmann Rt., a Schumann és Fischer Bt., a Munka Pécs-Baranyáért Kht., a BS AXIS Kft., a DDGÁZ Kft. és a Pécsi Vízépítõ Kft. ajánlata.<br>
Ajánlatkérõ szeptember 29-én elbírálta az ajánlatokat, és a BS AXIS Kft. 6 290 E Ft+áfa vállalkozói díjjal tett részajánlatát fogadta el, a második legkedvezõbb ajánlatot tevõnek a Farkas és Társa Kft.-t tekintette. Az eljárás eredményét október 1-jén kihirdette.<br>
A bizottság elnöke október 5-én eljárást kezdeményezett az ajánlatkérõ közbeszerzési eljárása ellen. Ajánlatkérõ jogsértését abban látta, hogy ajánlatkérõ rendkívüli sürgõsségre hivatkozva folytatja az eljárást, ennek indokaként mindössze annyit jelölt meg, hogy 1999. évben kívánja megvalósítani a beruházást. Jogsértõnek tartja az ajánlatok elbírálására megjelölt részszempontok meghatározását is, miután az azokhoz rendelt pontszámok alsó és felsõ határát is meg kell határozni, mégpedig minden szempont esetében azonosan.<br>
A Döntõbizottság az indítvány alapján a D.242/3/1999. számú határozatával ideiglenes intézkedésként a közbeszerzési szerzõdés megkötését megtiltotta. Ajánlatkérõ az október 14-én kelt észrevételében a közzététel nélküli tárgyalásos eljárási forma alkalmazásának indokaként elõadta, hogy csak a korábbi közbeszerzési eljárás szerinti munkák végszámlájának a benyújtásakor, augusztus 15-én vált számára ismertté, hogy a támogatásként kapott 58,3 millió Ft-ból a beszerzés céljára még rendelkezésére áll 7,5 millió Ft. Miután a szennyvízcsatornát még ez évben, a téli fagyos idõszak beállta elõtt meg akarja építtetni, a nyílt eljárásban irányadó határidõk nem lettek volna tarthatók.<br>
Az elbírálás részszempontjaira vonatkozó kifogásra nézve közölte, hogy az értékelési pontszám alsó határának megadása hiányában azt értelemszerûen 0 pontnak kell tekinteni.<br>
Az egyéb érdekeltek közül a Farkas és Társa Kft. nyújtott be észrevételt, kifogásolta, hogy nem az õ ajánlata lett a nyertes.<br>
A Döntõbizottság a kezdeményezõ iratban foglaltak, az ajánlatkérõ írásos észrevétele, valamint a közbeszerzési eljárásban keletkezett iratok tartalma alapján megállapította, hogy ajánlatkérõ közbeszerzési eljárása elleni indítvány megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos, vagy tárgyalásos eljárásra csak akkor kerülhet sor, ha azt a törvény megengedi. A tárgyalásos eljárásra vonatkozóan ezen megengedõ szabályokat a 70. §-a tartalmazza.<br>
Ajánlatkérõ az ajánlati felhívásban és az észrevételében a közzététel nélküli tárgyalásos eljárási forma alkalmazásának jogalapjaként a 70. § (1) bekezdés c) pontját, rendkívüli sürgõsség fennállását jelölte meg, arra hivatkozva, hogy csak a korábbi közbeszerzési eljárás alapján kötött szerzõdés szerinti teljesítés végszámlájának benyújtásakor, augusztus 15-én vált számára ismertté, hogy milyen összegû munka elvégzésére indíthatja meg az újabb közbeszerzési eljárást.<br>
Az ajánlatkérõ által megjelölt, a 70. § (1) bekezdés c) pontja szerinti jogcímen a Kbt. akkor engedi közzététel nélküli tárgyalásos eljárási forma alkalmazását, ha a rendkívüli sürgõsség az ajánlatkérõ által elõre nem látható okból állt elõ, és a rendkívüli sürgõsséget indokló körülmények nem az ajánlatkérõ mulasztásából erednek. Az eljárás tárgyát képezõ közbeszerzési eljárásban e két feltétel egyike sem állt fenn.<br>
Ajánlatkérõ a korábbi nyílt eljárásban május 18-án hirdetett eredményt. A szerzõdés teljesítési határideje július 31. volt, ajánlatkérõ ekkor már látta, hogy a nyertes ajánlati ára – 31 257 E Ft – és a rendelkezésre álló 58,3 millió Ft közötti különbség összegét a nyílt eljárásban kötendõ szerzõdés alapján nem kell kifizetnie, ily módon további közbeszerzési eljárást indíthat a maradvány felhasználására. A jogkövetõ magatartás gyakorlása – nyílt eljárás indítása – érdekében ajánlatkérõnek a július 31-i teljesítési határidõt megelõzõ idõszakban fokozottan törekednie kellett a pótmunkák miatti szerzõdésmódosítás megkötésére, hogy ezáltal tisztázható legyen a tényleges felhasználás, és ennek következtében a még rendelkezésére álló pénzügyi fedezet összege.<br>
Amennyiben ajánlatkérõ elmulasztotta a szerzõdés-módosítás megfelelõ idõben való megkötését, úgy a sürgõsség nem rendkívüli okból állt elõ, hanem ajánlatkérõ mulasztására vezethetõ vissza.<br>
Az ajánlatkérõ legkésõbb a teljesítési határidõ lejártakor megismerte a pótmunkák összegét, mulasztása abban áll, hogy nem indította meg haladéktalanul a nyílt eljárást. Mindebbõl pedig az következik, hogy ajánlatkérõnek nem volt jogalapja a közzététel nélküli tárgyalásos eljárási forma alkalmazására, ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdése elõírja: "A hirdetmény közzététele nélkül induló tárgyalásos eljárás megkezdésekor meg kell küldeni a bizottság elnöke részére – telefaxon is – az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást." A (3) bekezdés ezen túlmenõen a 70. § (1) bekezdés c) pontja szerinti, rendkívüli sürgõsség miatt indított hirdetmény közzététele nélküli tárgyalásos eljárásra vonatkozóan elõírja még a 71. § (4) bekezdésében és a 71/B § (1)–(2) bekezdésben foglalt adatok megjelölését is.<br>
A tárgyalásos eljárás az abban való részvételre való felhívásnak a kiválasztott ajánlattevõk részére történõ megküldésével kezdõdik. Ajánlatkérõ a felhívást 1999. szeptember 14-én küldte meg az ajánlattevõknek és csak ezt követõen, a szeptember 17-én kelt levelét szeptember 20-án postára adva értesítette a bizottság elnökét az eljárás megindításáról.<br>
A Döntõbizottság megállapította, hogy ajánlatkérõ azáltal, hogy a bizottság elnöke részére az értesítést csak az eljárás megkezdését követõ 6. napon küldte meg, megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja szerint az összességében legelõnyösebb elbírálási szempont választásánál ajánlatkérõnek meg kell határozni "az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos".<br>
Ajánlatkérõ ezzel szemben a részszempontok értékelésénél irányadó pontszám alsó határát nem adta meg, a felsõ határt pedig változó, 12, 19, 26-os mértékben. Ajánlatkérõ az észrevételében közölte, hogy alsóhatárnak – annak megadása hiányában – "értelemszerûen" 0 pontszámot kell tekinteni.<br>
A Döntõbizottság nem fogadta el ajánlatkérõ védekezését, mert a törvény kogens rendelkezéseinél fogva egy kötelezõen elõírt adat meghatározásának hiánya még "értelemszerû" következtetéssel sem pótolható, különösen akkor nem, ha ezen adatnak a közbeszerzési eljárás meghatározó eleme, az ajánlatok értékelése során van jelentõsége.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontját, egyrészt azért, mert nem adta meg az ajánlatok részszempontok szerinti tartalmi elemeinek értékelésére vonatkozó pontszámok alsó határát, másrészt pedig azért, mert az egyes részszempontok tekintetében felsõ határként egymástól eltérõ pontszámokat határozott meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a 88. § (1) bekezdés c) pontja szerint rendelkezett. A Döntõbizottság eltekint a bírság alkalmazásától, tekintettel arra, hogy a Kbt. módosításának új szabályai még nem válhattak a mindennapos gyakorlat részévé.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 1999. október 27.<br>
<br>
Dr. Csitkei Mária s. k.	Kalmárné Diósy Ildikó s. k.<br>
közbeszerzési biztos 	közbeszerzési biztos<br>
<br>
Domokos Gábor s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>