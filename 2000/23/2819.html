<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Budapest Fõváros Önkormányzata Fõpolgármesteri Hivatal ajánlati felhívása nyílt eljárás megindítására (2819)
</b></h2><FONT size=3><i><u></i></u><br>
<br>
1. Az ajánlatkérõ neve, címe, távirati címe, telefon-, telex- és telefaxszáma: <br>
Budapest Fõváros Önkormányzata<br>
Fõpolgármesteri Hivatal<br>
nevében eljáró fõpolgármester megbízásából a<br>
Budapest Fõváros Önkormányzata Fõpolgármesteri Hivatal Informatikai Ügyosztálya<br>
Budapest V., Városház u. 9–11.<br>
Telefon: 327-1000<br>
Fax: 327-1803<br>
<br>
<br>
2. a) A választott eljárás: nyílt eljárás.<br>
b) A szerzõdés meghatározása, amire ajánlatot kérnek: vállalkozási szerzõdés.<br>
<br>
<br>
3. a) A beszerzés tárgya és mennyisége: a "központi erõforrás bõvítésére" a jelen pontban meghatározott és az ajánlati dokumentációban részletezett eszközök szállítása, valamint szolgáltatások elvégzése:<br>
<br>
1. 1 db központi adatbázis kiszolgálására alkalmas szerverszámítógép üzembe helyezéssel (hálózatba integrálással), garanciális szervizeléssel, valamint a szoftverek telepítésével.<br>
<br>
2. Környezetvédelmi grafikus munkahely kialakítására alkalmas 1 db minõségi személyi számítógép az ajánlati dokumentációban feltüntetett kiegészítõkkel, üzembe helyezéssel, garanciális szervizeléssel.<br>
<br>
3. A Fõpolgármesteri Hivatal hálózati teljesítményének analizálása és optimalizálása menedzsment rendszer bevezetéséhez.<br>
<br>
4. Menedzsment rendszer tervezése és kivitelezése.<br>
A beszerzés tárgyával kapcsolatos követelményeket az ajánlati dokumentáció tartalmazza.<br>
b) A teljesítés helye: Budapest Fõváros Önkormányzata Fõpolgármesteri Hivatala, 1052 Budapest, Városház u. 9–11.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: részajánlat nem tehetõ.<br>
<br>
<br>
4. A teljesítés határideje vagy a szerzõdés idõtartama: a szerzõdéskötéstõl számított 60 napon belül. Az ajánlattevõ korábbi teljesítést megajánlhat.<br>
<br>
<br>
5. a) A dokumentációt rendelkezésre bocsátó szervezet neve és címe: Budapest Fõváros Önkormányzata Fõpolgármesteri Hivatala Informatikai Ügyosztály, 1052 Budapest, Városház u. 9–11. III. em. 437. Az ajánlattétel feltétele a dokumentáció megvásárlása.<br>
b) A dokumentáció megkérésének határideje: átvehetõ az ajánlati felhívás közzétételének napján és az azt követõ 15. napig (ha ez nem munkanap, a következõ elsõ munkanap), hétfõtõl csütörtökig naponta 9.00–12.00 óra között az 5. a) pontban megjelölt helyen.<br>
c) A dokumentáció megvásárlásának feltételei: a dokumentáció 30 000 Ft + 7500 Ft áfa, azaz összesen 37 500 Ft befizetésérõl szóló igazolás ellenében vehetõ át. A befizetés csekken vagy átutalással történhet a Fõvárosi Önkormányzat OTP és Kereskedelmi Bank Rt.-nél vezetett 11784009-15490012 sz. költségvetési elszámolási számlájára. Átutalás esetén kérjük jelezni, hogy az átutalás az Informatikai Ügyosztály részére történik, valamint hogy melyik számú és tárgyú közbeszerzésrõl van szó. A befizetési csekk az 5. a) pontban meghatározott helyen és idõben szerezhetõ be.<br>
<br>
<br>
6. a) Az ajánlattételi határidõ, mely azonos az ajánlatok felbontásának idõpontjával: az ajánlatokat e felhívásnak a Közbeszerzési Értesítõben történõ közzététele napját követõ elsõ naptól számított 26. nap 11.00 óráig kell eljuttatni az ajánlatot (akár postai úton, akár személyesen) az ajánlatkérõ részére. Ha ez a nap nem munkanap, az ezt követõ elsõ munkanap ugyanezen óráig.<br>
b) Az ajánlat benyújtásának címe (helység, utca, házszám, emelet, szobaszám): az ajánlat személyes benyújtása esetén: a 7. b) pont szerinti helyen. Az ajánlat postai úton való megküldése esetén: Budapest Fõváros Önkormányzata Fõpolgármesteri Hivatala Informatikai Ügyosztály, 1052 Budapest V., Városház u. 9–11. (1364 Budapest 4, Pf. 1).<br>
c) Az ajánlattétel nyelve: magyar.<br>
<br>
<br>
7. a) Annak meghatározása, hogy az ajánlatok felbontására az ajánlatkérõ a törvény 51. § (2) bekezdésében nevesített személyeken kívül kit hív meg: a közjegyzõt.<br>
b) Az ajánlatok felbontásának helye: Budapest Fõváros Önkormányzata Fõpolgármesteri Hivatal, Budapest V., Városház u. 9–11. I. em. 133/B sz. alatti helyiségében.<br>
<br>
<br>
8. a) Az ajánlati biztosíték összegszerûen meghatározott mértéke: az ajánlatkérõ a részvételi szándék megerõsítésére 500 000 Ft, azaz ötszázezer forint összegû ajánlati biztosítékot kér.<br>
b) Az ajánlati biztosíték nyújtásának feltételei: átutalás esetén az ajánlati biztosítékot az ajánlatkérõ Fõvárosi Önkormányzat OTP Bank Rt.-nél vezetett 11784009-15490012 sz. költségvetési elszámolási számlájára az ajánlattételi határidõ lejártáig kell befizetni az ajánlatkérõ nevében eljáró Informatikai Ügyosztály nevének, valamint a Közbeszerzési Értesítõben megjelent felhívás számának feltüntetésével. Az ajánlati biztosítékot az ajánlatkérõ a Kbt. rendelkezéseinek megfelelõen bankgarancia formájában is elfogadja. A bankgarancia idõbeli hatálya az ajánlati kötöttséggel azonos ideig tart.<br>
<br>
<br>
9. A pénzügyi ellenszolgáltatás teljesítésének feltételei, illetve hivatkozás a vonatkozó elõírásokra: a pénzügyi fedezet a Budapest Fõváros Önkormányzata költségvetésében rendelkezésre áll. Az ajánlatkérõ az ellenszolgáltatás teljesítésére a számla kézhezvételétõl számított 15 napon belül vállal kötelezettséget.<br>
<br>
<br>
10. A nyertes közös ajánlattevõktõl gazdasági társaság létrehozásának megkövetelése: az ajánlatkérõ nem követeli meg gazdasági társaság létrehozását.<br>
<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
<br>
11. a)1. Pénzügyi és gazdasági alkalmasság igazolására:<br>
a) Az ajánlattevõ pénzügyi intézményének számláját, alszámláját vezetõ banktól származó, 30 napnál nem régebbi keltezésû nyilatkozatának eredeti vagy másolatának közjegyzõ által hitelesített példánya, az alábbi tartalommal:<br>
– mióta vezeti az ajánlattevõ számláját,<br>
– az ajánlattevõ pénzügyi helyzetének, hitel- és fizetõképességének minõsítése,<br>
– az ajánlattevõ számláján az utóbbi két évben sorban állás volt-e [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pont].<br>
b) A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében, a 46. § (3) bekezdésében és a Kbt. 46. § (4)–(6) bekezdéseiben meghatározott nyilatkozatok és igazolások a dokumentáció szerint. (A közbeszerzés értékének 10%-át meghaladó mértékben igénybe venni kívánt alvállalkozók esetében az ajánlattevõnek az alvállalkozóról is kell nyilatkozni és igazolásokat csatolni.)<br>
c) Elõzõ három év mérlegének és eredménykimutatásának (egyszerûsített mérlegének, beszámolójának vagy konszolidált mérlegének) benyújtása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pont].<br>
d) Elõzõ 3 évi teljes forgalmának és ugyanezen idõszakban a közbeszerzés tárgyának forgalmáról szóló nyilatkozat benyújtása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pont].<br>
e) Az alábbi cégokmányok eredeti vagy másolatának közjegyzõ által hitelesített példánya:<br>
– 30 napnál nem régebbi cégkivonat,<br>
– a cégjegyzésre jogosult személy(ek) aláírási címpéldánya,<br>
– a cégkivonatban nem szereplõ kötelezettségvállaló(k) esetében az erre vonatkozó, a megbízott aláírását is tartalmazó írásos megbízás (felhatalmazás),<br>
– el nem bírált változásbejegyzési kérelem cégbírósági érkeztetõbélyegzõvel ellátott példánya.<br>
<br>
11. a)2. Mûszaki alkalmasság igazolására kért tények és adatok:<br>
<br>
1. A saját – és a teljesítésbe bevonandó mûszaki vagy gazdasági egységek – minõségbiztosítási rendszerének – bármely nemzeti rendszerben akkreditált – tanúsító általi tanúsítása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja].<br>
<br>
2. Azoknak a szakembereknek (szervezeti egységeknek), illetve vezetõknek a megnevezése, képzettségük ismertetése, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek. A garanciális szolgáltatást végzõ elkülönített szervezeti egység és az abban részt vevõ, illetõleg felelõs személyek és végzettségük bemutatása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pont].<br>
<br>
3. A megkövetelt és egyértelmûen megadott mûszaki leírások tekintetében az elismert – bármely nemzeti rendszerben akkreditált – minõségtanúsító intézménytõl származó tanúsítvány [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja].<br>
<br>
4. Az elõzõ három év legjelentõsebb szállításainak, szolgáltatásainak ismertetése [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja] (legalább az ellenszolgáltatás összege, a teljesítés ideje és a szerzõdést kötõ másik fél megnevezése). A referenciáknak a közbeszerzés tárgyával azonos eszköz szállítására, illetve szolgáltatásra kell vonatkozniuk.<br>
<br>
5. Az ajánlattevõ mûszaki-technikai felszereltségének leírása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontja], pl. a saját géppark bemutatása.<br>
<br>
6. A termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja].<br>
b) Az ajánlattevõnek a szerzõdés teljesítésére alkalmatlanná minõsítésének szempontjai: <br>
– az ajánlattevõ nem rendelkezik minimum egy referenciával – legalább 350 munkaállomással és minimum három telephellyel rendelkezõ – felhasználónál történt menedzsment rendszer sikeres bevezetésére vonatkozóan,<br>
– az ajánlattevõ nem rendelkezik országos és helyi hálózatok tervezésében és kivitelezésében szerzett referenciákkal,<br>
– nem rendelkezik legalább 3 referenciával szerverre és PC-re vonatkozóan,<br>
– ha a cégkivonatban nem szerepel a közbeszerzés tárgyát képezõ tevékenység,<br>
– az ajánlattevõ nem rendelkezik legalább egy minõségbiztosítási tanúsítvánnyal és egy, a megajánlott "eszközre" vonatkozó minõségtanúsítvánnyal.<br>
<br>
<br>
12. Az ajánlati kötöttség lejártának idõpontja: az ajánlattételi határidõ lejártától kezdõdik, és az eredményhirdetés [<a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdésre is figyelemmel lévõ] idõpontjától számított 30. napig tart.<br>
<br>
<br>
13. a) Az ajánlatok elbírálásának szempontja: az összességében legelõnyösebb ajánlat.<br>
b) A 34. § (3) bekezdésében foglaltak:<br>
	ponthatár	súlyszám<br>
– ajánlati ár	1–100	5<br>
– az ajánlati dokumentációban feltüntetett minimális mûszaki, tartalmi követelményeknek való megfelelés, a megajánlott konfiguráció bõvíthetõségének lehetõségei	1–100	4<br>
– az ajánlati dokumentációban kért garanciális és egyéb szolgáltatások vállalása	1–100	2<br>
<br>
<br>
14. Annak meghatározása, hogy lehet-e többváltozatú ajánlatot tenni: az ajánlatkérõ nem teszi lehetõvé.<br>
<br>
<br>
15. a) Az eredményhirdetés idõpontja: az ajánlatok bontását követõ naptól számított 30. napon (ha ez nem munkanap, az azt megelõzõ munkanapon) 10.00 órakor a 7. b) pontban megjelölt helyszínen.<br>
b) A szerzõdéskötés idõpontja: az ajánlatkérõ a nyertes ajánlattevõvel a szerzõdést az eredményhirdetést követõ 20. napon (ha ez nem munkanap, az azt követõ munkanapon) 10.00 órakor köti meg.<br>
<br>
<br>
16. Egyéb információk:<br>
a) Az ajánlat benyújtásának feltétele a dokumentáció megvásárlása. A dokumentáció másra nem ruházható át, és nem publikálható.<br>
b) Az ajánlatkérõ a hirdetmény Közbeszerzési Értesítõben történõ megjelenését követõ 15. napon (ha ez nem munkanap, az ezt követõ elsõ munkanapon) konzultációs lehetõséget biztosít az ajánlati dokumentációban foglaltak szerint. A konzultációról készült összegzés minden ajánlattevõ részére megküldésre kerül.<br>
c) Az ajánlattevõnek a szerverre vonatkozóan be kell csatolnia a gyártó, valamint a licenctulajdonos által kiállított, a szerver és a szoftver forgalmazására jogosító igazolást.<br>
d) Tekintettel arra, hogy a beszerzendõ szervernek és a PC-nek Microsoft környezetben kell mûködnie, az ajánlattevõnek be kell csatolnia a Microsoft által az ajánlatban szereplõ szerver, PC teljes konfigurációjára kiállított nyilatkozatot.<br>
e) Az ajánlat benyújtásának módja:<br>
– Az ajánlati felhívásban és a dokumentációban meghatározott feltételeknek megfelelõ ajánlatokat zárt borítékban, "Ajánlat Budapest Fõváros Önkormányzata Fõpolgármesteri Hivatala központi erõforrásainak bõvítésére – 2000." felirattal ellátva, 5 (1 eredeti és 4 másolat) példányban kell benyújtani. Az ajánlati példányokat "Eredeti" és "1. sz. másolat", "2. sz. másolat" stb. megjelöléssel kell megkülönböztetni.<br>
– Az ajánlat minden példányát a cégjegyzésre jogosultak által cégszerûen aláírva kell benyújtani.<br>
– A postán feladott ajánlatokat az ajánlatkérõ csak akkor tekinti határidõn belül benyújtottnak, ha annak ajánlatkérõ által történõ kézhezvételére az ajánlattételi határidõig sor kerül. Az ajánlat, illetve az azzal kapcsolatos postai küldemények elvesztésébõl és késedelmes megérkezésébõl eredõ kockázat az ajánlattevõt terheli.<br>
– Az ajánlattevõnek az ajánlathoz csatolnia kell kifejezett nyilatkozatát a felhívás feltételeinek elfogadására, a szerzõdés teljesítésére, a szállítási határidõre és a kért ellenszolgáltatás összegére, valamint a dokumentáció mellékleteként szereplõ szerzõdéstervezet elfogadására.<br>
– Az ajánlattevõnek az ajánlati dokumentáció 3. sz. mellékletében foglaltak szerint nyilatkoznia kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2), (4), (5) és (6) bekezdéseiben foglaltakról, valamint a 46. § (3) bekezdés szerint a Budapest Fõváros Önkormányzata Fõpolgármesteri Hivatala Adóügyosztály által nyilvántartott helyi iparûzési adóról.<br>
f) Az ajánlatban meg kell jelölni:<br>
– A közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül.<br>
– Az ajánlattevõ által a közbeszerzés értékének 10%-át meghaladó mértékben igénybe venni kívánt alvállalkozókat, továbbá a teljesítésben egyébként a közbeszerzés értékének 10%-át meghaladó mértékben részt vevõ szervezeteket (személyeket) [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés].<br>
– Az ajánlatkérõ az ajánlatok elbírálásakor az 1995. évi XL. tv. 59. § (2)–(5) bekezdéseiben foglaltak szerint jár el. Az ajánlatkérõ a nyertes ajánlattevõ(k) visszalépése esetén a következõ legkedvezõbb ajánlatot tevõvel köti meg.<br>
– Jelen ajánlati felhívásban nem szabályozott kérdések vonatkozásában a közbeszerzésekrõl szóló, az 1999. évi LX. tv.-nyel módosított 1995. évi XL. tv. elõírásai szerint kell eljárni. A közbeszerzési eljárás során megkötött szerzõdésekre egyebekben a Ptk. rendelkezéseit kell alkalmazni [<a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(2) bekezdés].<br>
<br>
<br>
17. Hivatkozás az elõzetes összesített tájékoztatóra: a Közbeszerzési Értesítõ 2000. április 5-én megjelent 14. számában 1797-es számú hirdetmény "Központi számítógép fejlesztése, valamint a közgyûlési funkciók bõvítése" tárgyú közbeszerzés.<br>
<br>
<br>
18. A hirdetmény feladásának napja: 2000. május 26.<br>
A hirdetmény kézhezvételének napja: 2000. május 26.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>