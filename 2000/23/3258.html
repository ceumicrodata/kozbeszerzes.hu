<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3258)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.78/10/2000<br>
<br>
Tárgy: a Qualimed Minôségügyi és Vezetési Tanácsadó Kft. jogorvoslati kérelme a Debreceni Orvostudományi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Qualimed Minõségügyi és Vezetési Tanácsadó Kft. (4021 Debrecen, Simonffy u. 34–36., képviseli dr. Nádas György ügyvéd, 4024 Debrecen, Petõfi tér 18. II. 10., a továbbiakban kérelmezõ) jogorvoslati kérelmét, melyet a Debreceni Orvostudományi Egyetem (4012 Debrecen, Nagyerdei krt. 98., a továbbiakban ajánlatkérõ) "minõségügyi rendszer kiépítése, bevezetése és nemzetközi tanúsíttatására történõ felépítése" tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. január 5-én ajánlati felhívást tett közzé nyílt eljárás megindítására a K. É. 1. számában (7109) "az ajánlatkérõ közvetlen és közvetett, a dokumentációban részletezett egységeiben minõségügyi rendszer kiépítése, bevezetése és nemzetközi tanúsíttatására történõ felkészítése" tárgyában.<br>
A felhívás 9. pontja szerint ajánlatkérõ a pénzügyi ellenszolgáltatatás teljesítésének feltételei között elõírta, hogy a szolgáltatás ellenértékének kiegyenlítése a részszolgáltatásokat követõ 30 naptári napos átutalással történik.<br>
Ajánlatkérõ dokumentációt is kibocsátott, mely részletesen meghatározta az ajánlatok elkészítésének formai és tartalmi elemeit is. A dokumentáció 1. pontjának utolsó bekezdése szerint "Bármely hatósági igazolás hiánya esetén az ajánlat érvénytelen. Amennyiben az ajánlatok bontásakor valamely ajánlattevõnek bármely hatósági igazolása nem lenne az ajánlathoz csatolva, annak pótlására az ajánlattevõ 72 óra lehetõséget kap". A dokumentáció 13. pontjában határozták meg az ajánlat érvényességének alaki kellékeit. Ezek között elõírták, hogy az ajánlatokat (a mellékletekkel együtt) egyenként kell, lezárt borítékban, egy eredeti és három másolati példányban benyújtani. Amennyiben az eredeti és a másolati példányok között bármely eltérés van, az eredeti példány tartalma az irányadó. Ugyanitt írták elõ azt is, hogy a négy borítékot egy nagy borítékban vagy csomagban kell elhelyezni, melyen kívülrõl az alábbiak szerint kell megjelölni a beszerzés tárgyát: 123. sz. közbeszerzési eljárás. Itt szerepel az a kikötés is, hogy az ajánlat és az összes melléklet oldalát – az oldalak összegének dokumentálásával – folyamatos számozással kell ellátni. A 16. pontban határozta meg ajánlatkérõ az ajánlatok érvénytelenségnek okát, melyben többek között kikötötte, hogy érvénytelen az ajánlat, ha az nem felel meg az ajánlati felhívásban, illetõleg az ajánlati dokumentációban (tenderfüzet) meghatározott feltételeknek, így többek között nem felel meg az ajánlati dokumentáció 13. pontjában meghatározott alaki érvényességi kellékeknek.<br>
A 23. pont szerint a szerzõdés létrejöttének idõpontja 2000. március 21. Itt kötötték ki azt is, hogy a szerzõdés kétoldalú aláírására az ajánlati felhívásban, dokumentációban, illetve az elfogadott ajánlatokban foglaltak alapján kerül sor.<br>
Az ajánlattételi és egyben bontási határidõig, azaz 2000. február 15-ig kérelmezõ, a Qualiprod Kft., a Controll Rt., a TÜV Rheinland VRF Kft., a Szenzor P-E Gazdaságmérnöki Kft. és az IMSYS Kft. nyújtott be ajánlatot. Az ajánlatok bontásakor jegyzõkönyv készült, melynek tanúsága szerint kérelmezõ "ajánlata alaki szempontból az ajánlat benyújtási feltételeinek nem felel meg, nevezetesen a dokumentáció 13. pontjában foglaltaknak, mivel a 4 db ajánlat külön-külön lett benyújtva, nincs egy csomagban elhelyezve, ahogy azt a 13. pont elõírja".<br>
Ajánlatkérõ az ajánlatokat megvizsgálta, értékelte, és a 2000. március 7-i nyilvános eredményhirdetésen kihirdette, hogy az eljárás nyertese a TÜV Rheinland VRF Kft. lett, és vele a szerzôdést a dokumentációban megjelölt idõpontban meg is kötötte.<br>
Kérelmezõ a 2000. március 5-én kelt és március 13-án postára adott jogorvoslati kérelmében, mely március 17-én érkezett a Döntõbizottsághoz, és melyet a Döntõbizottság felhívására március 27-én kiegészített, kérte, hogy a Döntõbizottság semmisítse meg ajánlatkérõ kérelmezõ ajánlatának érvénytelenségére vonatkozó döntését, és egyben kérte ideiglenes intézkedéssel a szerzõdéskötés megtiltását is.<br>
Kérelmének indokolásául elõadta, hogy vitatja az Euromedic Kft. közbeszerzési igazgatója által a társaságuk részére megküldött tájékoztató érvénytelenségre vonatkozó megállapításait, és azt, hogy az eljárás további menetébõl kizárták kérelmezõt. Véleménye szerint nem megfelelõ ajánlatkérõ által megjelölt azon indok, hogy a pályázatokat nem helyezték el gyûjtõcsomagban, az oldalszámozás nem folyamatos, illetve az ajánlati felhívás 9. pontjában foglaltakkal szemben az elõírt 30 napos fizetési határidõ helyett 8 banki napon belüli fizetést kértek volna.<br>
Sérelmezte azt is, hogy a bontás alkalmával egyik ajánlattevõ nem csatolta be a törvényben elõírt igazolások egyikét, és ennek ellenére ajánlatkérõ részére 72 órás póthatáridõt engedélyezett. Az õ ajánlatukkal kapcsolatban csak megállapította ajánlatkérõ, hogy az nem gyûjtõcsomagolásban került elhelyezésre.<br>
Álláspontja szerint e magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében írtakat, mely szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Erre tekintettel biztosíthatott volna számukra ajánlatkérõ lehetõséget arra, hogy a nem folyamatos sorszámozást az ajánlatokban pótolják. Vitatja azon ajánlatkérõi megállapítást, hogy az elõírt 30 napos fizetési határidõ helyett 8 napon belüli fizetést írtak elõ ajánlatukban, mert véleménye szerint az ajánlatuk 68. oldalán az alkalmazott munkamódszerek között beépítették hogy "minden szerzõdésben rögzített munkaszakasz lezárását a DOTE minõségirányítási vezetõje igazolja". Ebbõl az is következik, hogy a banki átutalás csak ezt követõen lehetséges. Nem 30 napos, hanem 30 + 8 napos fizetési határidõt javasoltak az ajánlatukban.<br>
Ajánlatkérõ írásos észrevételében kérte a jogorvoslati kérelem elutasítását, mert álláspontja szerint, amennyiben a jogorvoslati kérelem március 17-én érkezett a Döntõbizottsághoz, ebben az esetben a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a kérelem elkésett.<br>
Véleménye szerint egyébként a kérelem alaptalan. Ennek alátámasztására ajánlatkérõ észrevételében hivatkozott az ajánlati felhívás 9. pontjában, valamint az ajánlati dokumentáció 13. pontjában elõírt követelményekre, amiket kérelmezõ nem teljesített, tehát jogszerûen mondta ki kérelmezõ ajánlatának érvénytelenségét, és zárta ki a további eljárásból, azaz az értékelésbõl.<br>
Értelmezése szerint nem helytálló a kérelmezõ 30 + 8 napos fizetési határideje, melyet a kérelemben megjelölt, mivel kérelmezõ szerzõdésének 8. oldalán egyértelmûen azt rögzítette, hogy az általa táblázatban felsorolt 12 teljesítési idõpontot követõen 8 banki munkanapon belüli átutalással óhajt az ellenértékhez jutni.<br>
Az ügyben érdekelt felek közül csak a Szenzor P-E Gazdaságmérnöki Kft. nyilatkozott írásban, megítélésük szerint a közbeszerzési eljárás a vonatkozó törvények szellemében folyt le.<br>
Az ajánlati felhívásban szereplõ Debreceni Egyetem Orvos- és Egészségtudományi Centrum írásos beadványában közölte, hogy a jogorvoslati eljárás során helyettük megbízottjuk, az Euromedic Trading Kft. jár el.<br>
A Döntõbizottság a jogorvoslati eljárás során rendelkezésére álló adatok alapján nem tartotta indokoltnak a kérelemben megjelölt ideiglenes intézkedéssel a szerzõdéskötés megtiltását.<br>
A Döntõbizottság a rendelkezésére álló írásos nyilatkozatok, iratok és dokumentumok alapján megállapította, hogy a jogorvoslati kérelem nem alapos, ezért azt elutasítja.<br>
A közbeszerzésekrõl szóló, 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 39. § (3) bekezdése szerint a postán küldött beadvány elõterjesztési ideje a postára adás napja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a bizottság a (3)–(4) bekezdésnek megfelelõen és a határidõn belül kérelmezett vagy kezdeményezett folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
Fenti törvényi rendelkezéseket figyelembe véve a Döntõbizottság kétséget kizáróan megállapította, hogy az elkésettségre vonatkozó ajánlatkérõi indítvány alaptalan, mivel kérelmezõ a jogorvoslati kérelmét 2000. március 13-án adta postára, így a 15 napos jogvesztõ határidõt nem mulasztotta el, mivel ajánlatkérõ által sem vitatottan az Euromedic közbeszerzési igazgatója érvénytelenségre vonatkozó átiratát kérelmezõ február 28-án vette kézhez.<br>
A Döntõbizottság álláspontja szerint a jogorvoslati kérelem postára adása napját kell tekintetni az eljárás kezdésének akkor is, ha egyébként a Döntõbizottság, élve a Kbt.-ben biztosított jogkörével, a jogorvoslati kérelem kiegészítésére hívja fel ajánlatkérõt, és a kiegészített, hiánytalan kérelem megérkezésekor indítja meg a jogorvoslati eljárást, ahogy ezt a jelen ügyben a Döntõbizottság tette.<br>
A Döntõbizottság álláspontja szerint a jogorvoslati kérelem alaptalan az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ugyanezen paragrafus (2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A fenti Kbt.-rendelkezéseket összevetve a megállapított tényállással, a Döntõbizottság kétséget kizáróan arra a következtetésre jutott a jogorvoslati eljárás során, hogy kérelmezõ ajánlata érvénytelen volt, mert a kérelmezõ ajánlatát megvizsgálva megállapította azt is, hogy kérelmezõ ajánlatának a 3. sz. mellékletében azt rögzítette, hogy "a kifizetések – a munkatervben a teljesítési idõszakra rögzített feladatok végrehajtásának, a DOTE minõségirányítási vezetõje általi leigazolása alapján – a feladatütemezési táblázatban feltüntetett idõpontot követõ 8 banki munkanapon belül átutalással történnek".<br>
Miután a kérelmezõ ajánlatában máshol nem lelhetõ fel nyilatkozat a fizetési határidõvel kapcsolatban, a Döntõbizottság arra a következtetésre jutott, hogy kérelmezõ ajánlata ebbõl a szempontból érvénytelen, mert ajánlata értékelésekor figyelmen kívül hagyta a felhívás 9. pontjában írt követelményeket.<br>
A becsatolt bontási jegyzõkönyvbõl a Döntõbizottság azt is megállapította, kérelmezõ által sem vitatottan, hogy helytálló ajánlatkérõ azon megállapítása, hogy "alaki szempontból az anyag benyújtása nem felel meg a dokumentáció 13. pontjában foglaltaknak, mivel a 4 db ajánlat külön-külön lett benyújtva, nincs egy csomagban elhelyezve, ahogy azt a 13. pont elõírja". Erre figyelemmel is érvénytelen a kérelmezõ ajánlata.<br>
A kérelmezõ ajánlatának vizsgálata során azt is megállapította a Döntõbizottság, hogy annak oldalszámozása nem folyamatos, nevezetesen a 87., 92., 94., 98–101., 103–113. és 115–122. oldalak, valamint a 124. oldaltól kezdve nincsenek az oldalak jelölve. Ezen kívül a Döntõbizottság további "jelöletlen", illetve "újrajelölt" oldalakat talált kérelmezõ ajánlatában.<br>
Fenti tények alapján a Döntõbizottság osztotta ajánlatkérõ azon döntését, miszerint a kérelmezõ ajánlata formai okok miatt érvénytelen volt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Ugyanezen paragrafus (5) bekezdése úgy rendelkezik, hogy ha a hiánypótlásról az ajánlatok felbontásának idõpontjában dönt az ajánlatkérõ, ezt a jelen lévõ ajánlattevõknek ki kell hirdetni, és a jegyzõkönyvbe kell foglalni, az ezt követõen lehetõvé tett hiánypótlásról pedig haladéktalanul, egyidejûleg, írásban tájékoztatni kell az összes ajánlattevõt.<br>
E rendelkezés alapján a Döntõbizottság álláspontja szerint a törvény csak mint lehetõséget biztosítja ajánlatkérõ részére a hiánypótlás keretében új határidõ biztosítását, amivel ajánlatkérõ részben élt is, amikor megengedte, hogy a hiányzó hatósági igazolásokat ajánlattevõk pótolhassák.<br>
Mivel ajánlatkérõ sem a dokumentációban, sem az ajánlatok felbontásakor további hiánypótlásra lehetõséget nem biztosított, ezzel nem szegte meg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében írtakat, hisz a lehetõségek közül csak a hatósági igazolások pótlására biztosított alkalmat ajánlattevõknek. A Kbt. a formai hiányosságokra, illetve azok pótlásának biztosítására nem kötelezi ajánlatkérõt, így a kérelmezõi kifogás e kérdés vonatkozásában is alaptalan.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint az alaptalan jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 20.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>