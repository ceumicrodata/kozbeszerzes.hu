<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3257)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.89/19/2000<br>
Tárgy: a Betonút Rt. jogorvoslati kérelme Bátya Község Önkormányzatának közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Betonút Szolgáltató és Építõ Rt. (1133 Budapest, Pannónia u. 59–61.), képviseli dr. Nyitrai Beáta ügyvéd (1054 Budapest, Steindl I. u. 9. fszt. 2., a továbbiakban: kérelmezõ) kérelmének, amelyet a Bátya (6351 Bátya, Kossuth L. u. 20.), Szakmár (6336 Szakmár, Bajcsy-Zs. út 31.), Homokmégy (6341 Homokmégy, Kossuth L. u. 16.), és Öregcsertõ (6311 Öregcsertõ, Kossuth L. u. 141.) Községek Önkormányzatai (a továbbiakban: ajánlatkérõ) "szennyvízcsatorna-hálózat építése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (1) és (2) bekezdését, egyebekben a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halásztó hatálya.<br>
<br>
INDOKOLÁS<br>
<br>
Ajánlatkérõ 1999. augusztus 25-én részvételi felhívást tett közzé elôminôsítési eljárás megindítására a K. É. 1999. 34. számában (4315) Bátya, Szakmár, Homokmégy és Öregcsertõ Községek "szennyvízcsatorna-hálózat építése" tárgyában.<br>
Ajánlatkérõ a részajánlattételt és a többváltozatú ajánlat tételét kizárta. Felhívása 9. pontjában meghatározta a résztvevõk pénzügyi, gazdasági és mûszaki alkalmasságának igazolására kért dokumentumokat az alábbiak szerint:<br>
– Elõzõ két év mérlegadatai, pénzintézeti nyilatkozat.<br>
– Mûszaki, technikai felszereltség, végrehajtásért felelõs személyék ismertetése.<br>
– Elõzõ 3 év referenciáinak ismertetése.<br>
– Ajánlattevõ biztosítási rendszerét tanúsító adatok.<br>
– 15%-ot meghaladó mértékben bevonni kívánt alvállalkozók adatait az elõzõ szempontok szerint.<br>
A felhívás 10. pontja értelmében az összességében legelõnyösebb ajánlat elbírálásának szempontjait fontossági sorrendben az alábbiak szerint határozta meg:<br>
<br>
1. megfelelõ, leinformálható referenciamunkák,<br>
<br>
2. korrekt üzleti magatartás, megbízhatóság,<br>
<br>
3. kiegyensúlyozott gazdálkodás,<br>
megfelelõ, a feladat megoldásához alkalmas géppark, eszközök,<br>
<br>
5. 15%-ot meghaladó mértékben bevont alvállalkozók referenciái,<br>
<br>
6. ajánlati ár,<br>
<br>
7. biztosítási garanciák.<br>
A részvételi jelentkezés 1999. szeptember 27-i határidejére a szennyvízcsatorna-hálózat építésére kiírt közbeszerzési eljárásra a következõk nyújtottak be részvételi jelentkezést: kérelmezõ, Csõszer Rt., Strabag Rt., Út-Vasút Kft., Hídépítõ Rt., Olajterv Rt., Délviép Rt., Délépítõ Rt., Csat 2000 Konzorcium, Hofmann Rt., Bau-Team és Társai Konzorcium, Köz-Víz Kft., Debreceni Rt.<br>
Ajánlatkérõ elvégezte a részvételi jelentkezések vizsgálatát, és valamennyi jelentkezõt felhívta ajánlattételre 1999. október 5-én. A részletes ajánlati feltételeket a dokumentáció tartalmazta. A dokumentációt a felhívottak közül heten vásárolták meg, végül is e hét cég tett ajánlatot.<br>
Ajánlatkérõ az ajánlati felhívás feltételei között elõírta 1,5 M Ft ajánlati biztosíték nyújtását, az ajánlattételi és az eredményhirdetési határnapokat (1999. december 29. és 2000. január 20.).<br>
Ajánlatkérõ a kiviteli tervek készítését is az ajánlat részévé tette. Részletesen ismertette a beszerzés tárgyának mûszaki tartalmát (a tervdokumentációt és a vízjogi létesítési engedélyeket is mellékelte). A csatornaépítés mellett a megbontott utak helyreállítását is kérte. A teljesítési határidõt 2001. december 30-ában határozta meg. Az ajánlat kötelezõ részeit is meghatározta, ezen belül felolvasólapot, szerzõdéstervezetet, ún. információs kérdõíveket, biztosítási szándéknyilatkozatot kért. Kötelezõen elõírt kötbért a késedelmes és a hibás teljesítés esetére (dokumentáció 6.7. pontja); biztosítás megkötését (6.9. pontja), és utalt arra, hogy jótállási kötelezettség terheli az ajánlattevõket (7.4. pontja), fizetési feltételeit a 9. pontban határozta meg.<br>
A dokumentáció 10.3. pontjában az ajánlatok elbírálásának szempontjait a felhívásban közölt szempontrendszertõl némileg eltérõen adta meg. Ajánlatkérõ 1999. november 30-án helyszíni konzultációt tartott az ajánlattevôk részére, amelyen fôleg mûszaki kérdések tisztázására került sor. Az ajánlati felhívásban meghatározott ajánlattételi határidõt (1999. december 29.) módosították 2000. január 4-ére.<br>
A 2000. január 4-i határidõre a csatornahálózat építésére ajánlatot tettek: kérelmezõ, Bau-Team és Társai Konzorcium, Csat 2000 Konzorcium, Út-Vasút-Szeged Kft., Hofmann Rt., Hídépítõ Rt. és Strabag Rt.<br>
Ajánlatkérõ az ajánlatok elbírálásának határidejét 2000 januárjában szabályosan meghosszabbította 60 nappal, így 2000. március 20-án járt le a határidõ. Az ajánlattevõktõl nyilatkozatot kért az ajánlat érvényességének meghosszabbítása vonatkozásában.<br>
Az ajánlatok értékelését a lebonyolítással megbízott Oviber Kft. végezte.<br>
Nyilvános eredményhirdetésre 2000. március 20-án került sor, ahol az eljárás nyertesének a Bau-Team és Társai Konzorciumot hirdették ki, míg második helyezettként a Hídépítõ Rt.-t jelölték meg. Kérelmezõ képviselõje az eredményhirdetés alkalmával szóban kérte, hogy ajánlatkérõ részletes értékelést küldjön a számára, amit ajánlatkérõ a határozathozatal napjáig nem teljesített.<br>
Ajánlatkérõ az eljárásról szóló összegzést a határozathozatal napjáig nem küldte meg a Közbeszerzési Értesítõ szerkesztõbizottságának részére. Kérelmezõ a Döntõbizottság részére március 22-én megküldött, majd a Döntõbizottság felhívására március 28-án kiegészített és a tárgyaláson pontosított kérelmében kérte a jogsértés megállapítását, bírság alkalmazását ajánlatkérõvel szemben, és egyben az ajánlatkérõnek a költségekben marasztalását is. Álláspontja szerint ajánlatkérõ nem az összességében legelõnyösebb ajánlatot hirdette ki nyertesnek, mivel kérelmezõ ajánlata volt a legjobb, tekintettel a legkedvezõbb árajánlatra. Sérelmezte azt is, hogy az eredményhirdetéskor szóban elõterjesztett kérelme ellenére ajánlatkérõ részére nem küldte meg az értékelésrõl szóló jegyzõkönyvet, így nincs információjuk arról, hogy ajánlatkérõ hogyan értékelte az ajánlatokat, illetve miért a kihirdetett sorrendet állapította meg.<br>
A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei az eljárás megindításakor rendelkezésére álló adatok alapján nem álltak fenn.<br>
Ajánlatkérõ a tárgyaláson is fenntartott írásos észrevételében kérte a jogorvoslati kérelem elutasítását és kérelmezõnek az eljárási költségek viselésére történõ kötelezését.<br>
Kérelmét arra alapozta, hogy ajánlatkérõ az ajánlatokat a Kbt. szabályainak megfelelõen megadott elbírálási szempontok alapján bírálta el, és az összességében legkedvezõbb ajánlatot minõsítette nyertesnek.<br>
Észrevételében kifejtette azon álláspontját is, hogy a referenciák összehasonlításánál teljesen egyértelmû volt, hogy a nyertes ajánlattevõ referenciái között túlnyomórészt csatornaépítésre vonatkozó referenciák voltak, míg a kérelmezõnél kisebb volumenû csatornaépítés szerepel, mivel a fõ profilja láthatóan az útépítés. Nyertes ajánlattevõ itt szerzett elõnye nem eliminálódott. Az ajánlati ár értékelésénél tekintettel volt arra, hogy a két ajánlat között csak minimális különbség volt. Döntéséhez hozzájárult az is, hogy a teljesítést biztosító garanciáknál a nyertes lényegesen jobb ajánlatot tett.<br>
A megtartott tárgyaláson úgy nyilatkozott, hogy kérelmezõ részére azért nem küldte meg indítványa ellenére az eljárásról szóló összegzést, mivel jogorvoslati eljárás indult, és álláspontja szerint ennek keretében kérelmezõ választ fog kapni a felvetett kérdésére. Azt is nyilatkozta, hogy a négy település képviselõ-testületének döntései alapján hozták meg az eljárás nyertesére vonatkozó döntést, aminek alapján a szerzõdést megkötötték a nyertes ajánlattevõvel.<br>
Az ügyben érdekelt felek közül a Bau-Team és Társai Konzorcium írásban úgy nyilatkozott, hogy ajánlatkérõ a Kbt. rendelkezéseit az elbírálás során nem sértette meg, mert az összességében legkedvezõbb ajánlatot fogadta el, kérelmezõ csupán az ár vonatkozásában tette a legkedvezõbb ajánlatot. Ajánlatkérõ azonban egyéb szempontok szerint is elbírálván a pályázatot hirdette ki a döntését. Az egyéb szempontok tekintetében kérelmezõ jogorvoslati kérelmében semmivel sem bizonyította, hogy ezen egyéb szempontok vonatozásában jobb ajánlatot tett, mint a nyertesnek kihirdetett ajánlattevõ. Fentiekre tekintettel kérte a jogorvoslati kérelem elutasítását és kérelmezõ költségekben marasztalását. Az ügyben érdekelt felek közül mások érdemi észrevételt nem tettek.<br>
A Döntõbizottság a rendelkezésére álló írásos és szóban elõterjesztett nyilatkozatok, dokumentumok és iratok alapján megállapította, hogy a kérelem részben alapos, egyebekben a jogorvoslati kérelmet mint alaptalant elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl számított 15 napon belül az 5. sz. mellékletben meghatározott minta szerint hirdetményben közzé kell tennie. A (2) bekezdés szerint az ajánlattevõt kérelmére, a kérelem kézhezvételétõl számított 15 napon belül tájékoztatni kell kizárásának, illetve ajánlata elutasításának a 64. § (1) bekezdésében megállapított írásbeli összegzés szerinti, illetõleg az elõminõsítési eljárásban alkalmatlanná minõsítésének indokairól és a nyertes ajánlattevõ személyérõl.<br>
A Döntõbizottság ajánlatkérõ által sem vitatottan megállapította az eljárás során, hogy kérelmezõ szóban, az eredményhirdetéskor elõterjesztett kérelme ellenére ajánlatkérõ nem küldte meg részére a 6. sz. melléklet szerinti összegzés alapján készített tájékoztatót az eljárás eredményérõl. Ugyanígy megállapította azt is a Döntõbizottság, hogy ajánlatkérõ a határozathozatal napjáig nem küldte meg ezen összesítõt a Közbeszerzési Értesítõ részére, ezért e tényekre tekintettel állapította meg a Döntõbizottság a rendelkezõ részben írt jogsértést.<br>
Egyebekben a kérelem alaptalan, mivel a Döntõbizottság az alábbi tények alapján megállapította azt is, hogy ajánlatkérõ az összességében legelõnyösebb ajánlatot tevõt hirdette ki nyertesnek, így az ezt vitató kérelmezõi állítás megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése elõírja, hogy az ajánlatkérõ az ajánlati felhívásban, illetve dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás, vagy<br>
b) az összességében legelõnyösebb ajánlat szempontja alapján bírálja el. Ugyanezen joghely (2) bekezdésében továbbá elõírja, hogy az ajánlatkérõ az ajánlati felhívásban köteles meghatározni az általa választott elbírálási szempontot, a (3) bekezdés szerint pedig – amennyiben az összességében legelõnyösebb ajánlatot kívánja kiválasztani – a szempontok fontossági sorrendjét is meg kell határoznia.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján az ajánlatkérõ az ajánlati felhívásában meghatározott feltételekhez a közbeszerzési eljárás folyamán mindvégig kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A jelen közbeszerzési eljárásban ajánlatkérõ a K. É.-ben közzétett részvételi felhívása 10. pontjában meghatározta az ajánlatok elbírálásának részszempontjait és azok fontossági sorrendjét, ezeket a szempontokat pedig mindvégig az eljárása során nem változtatta meg. A felhívásban közzétett szempontokat jogorvoslatra nyitva álló határidõben sem kérelmezõ, sem az eljárás egyéb résztvevõi nem kifogásolták, elfogadták azokat, és az elbírálási szempontrendszer ismeretében tették meg ajánlatukat.<br>
Az ajánlatok elbírálása során az ajánlatkérõ – a felhíváshoz való kötöttségére tekintettel – köteles volt a saját maga által meghatározott szempontokat, azok fontossági sorrendjét figyelembe véve meghozni eljárást lezáró döntését.<br>
A Döntõbizottság az egyes szempontoknak megfelelõen megvizsgálta a kihirdetett nyertes, valamint azt követõ legkedvezõbb ajánlattevõ ajánlatát, és elvégezte az összehasonlítást kérelmezõ ajánlatára vonatkozóan is. Elsõ szempont: megfelelõ, leinformálható referenciamunkák.<br>
A Bau-Team és Társai Konzorcium referenciái a konzorciumi tagok (Bau-Team Kft., Alisca Bau Kft., Geotechnika '84. Kft., Betonútépítõ Rt., és Soltút Kft.) együttes referenciáival egyenértékûek, melyek a következõk: a beszerzés tárgyára vonatkozóan, azaz csatornaépítést illetõen a konzorcium összesen az elmúlt 3 évben 8 nagyobb (100 M Ft fölötti értékû) és 14 kisebb referenciamunkát jelölt, míg az ajánlatkészítés idõszakában folyamatban volt 3 nagyobb és 2 kisebb csatornaépítési beruházása. A konzorciumon belül az útépítésekkel kapcsolatban is megfelelõ referenciákat mutattak fel.<br>
A nyertest követõ Hídépítõ Rt. a csatornaépítés tekintetében 7 nagyobb befejezett és 1 szintén nagyobb folyamatban lévõ referenciamunkával rendelkezett, és jelentõs útépítési referenciákat is felmutatott.<br>
A kérelmezõ konzorciuma (Betonút Rt., Tolna M. Környezetvédelmi Kft., Kötiviép 'B Kft.) összességében csatornaépítés területén egy nagyobb folyamatban lévõ munkát jelölt meg, valamint 12 kisebb építési beruházásra hivatkozott, útépítéseket tekintve szintén jelentõs referenciákkal rendelkezik.<br>
Az elsõ elbírálási szempont tekintetében tehát a nyertes és a második helyezett ajánlattevõk mind a munkák számát, mind volumenét tekintve jobb ajánlatot tettek, mint kérelmezõ. <br>
Második szempont: korrekt üzleti magatartás, megbízhatóság.<br>
Ezen szempontból az összehasonlított ajánlattevõk között konkrét tényleges különbséget sem az ajánlatkérõ, sem a Döntõbizottság megállapítani nem tudott.<br>
Harmadik szempont: kiegyensúlyozott gazdálkodás.<br>
Ezen szempont alatt az ajánlatkérõ a részvételi jelentkezések részeként megkövetelt mérlegbeszámolók adatait vizsgálta, különös tekintettel a mérleg szerinti eredményre. Különbséget e tekintetben sem lehetett a vizsgált ajánlattevõk között megállapítani, valamennyiük gazdálkodása kiegyensúlyozottnak, eredményesnek mondható.<br>
Negyedik szempont: megfelelõ, a feladat megoldásához alkalmas géppark, eszközök.<br>
A részvételi jelentkezésekben bemutatott technikai eszközök vonatkozásában a nyertes konzorciumi tagok rendelkeznek a feladat megoldásához szükséges legnagyobb gépparkkal, különös tekintettel a szükséges célgépekre, míg a második helyezett Hídépítõ Rt. és kérelmezõ (és konzorcionális partnerei) által ismertetett géppark ennél kisebb számú, de a szerzõdés teljesítéséhez kétségtelenül alkalmas felszereltséget tanúsít. Tehát e tekintetben a nyertes ajánlata kérelmezõ ajánlatánál jobbnak tekinthetõ.<br>
Ötödik szempont: 15%-ot meghaladó mértékben bevont alvállalkozók referenciái.<br>
Miután alvállalkozókat az összehasonlított ajánlattevõk egyike sem kívánt 15%-ot meghaladó mértékben igénybe venni, e tekintetben az ajánlatok között nincs különbség.<br>
Hatodik szempont: ajánlati ár.<br>
A vizsgált ajánlattevõk a következõ árajánlatokat tették:<br>
Nyertes	1 991 280 000 Ft<br>
Második helyezett	1 990 000 000 Ft<br>
Kérelmezõ	1 775 996 250 Ft <br>
Ár tekintetében kérelmezõ ajánlata kétségtelenül kedvezõbb.<br>
Hetedik szempont: biztosítási garanciák.<br>
E szemponton belül ajánlatkérõ vizsgálta az ajánlattevõk által vállalt jóteljesítési biztosíték összegét, annak idõtartamát, a jótállási idõt, valamint a megajánlott kötbér mértékét.<br>
A Döntõbizottság álláspontja szerint ugyanakkor ajánlatkérõ a részvételi, illetõleg ajánlati felhívásában nem a fenti, kétségtelenül a teljesítés biztosítékaiként megjelenõ szerzõdéses nyilatkozatokat határozta meg ezen elbírálási szempontban, hanem ajánlati feltételei 6.8. és 6.9. pontjaiban részletezett biztosítási nyilatkozatokra utalt, tehát az elbíráláskor is ezeket kellett figyelembe vennie. Követelményként elõírta, hogy az ajánlat részét kell képezze I. osztályú biztosító által cégszerûen aláírt szándéknyilatkozat, és az ajánlattevõnek biztosítást kell kötnie tervezõi felelõsségre, építésszerelésre és harmadik személynek okozott károkra. A nyertes ajánlattevõ és a második helyezett is teljes körû biztosítás megkötésére vonatkozó szándéknyilatkozatot csatolt ajánlatához, míg a kérelmezõ csatolta ugyan megfelelõ biztosítótársaság szándéknyilatkozatát, de az nem terjedt ki a tervezõi felelõsségre. Megállapítható volt tehát, hogy a kérelmezõ ajánlata ezen utolsó elbírálási szempontból elõnytelenebb volt, mint a nyerteseké.<br>
Az ajánlatkérõ által meghatározott elbírálási szempontok szerint tehát a nyertes és az azt követõ legkedvezõbb ajánlatot tevõ összességében kedvezõbb ajánlatot tett, mint kérelmezõ, akinek ajánlata csak a hatodik szempont, ajánlati ár tekintetében minõsült kedvezõbbnek. A nyertes ajánlattevõ az elsõ és negyedik, a második helyezett ajánlattevõ pedig az elsõ szempontból tett kérelmezõ ajánlatánál kedvezõbb ajánlatot. Ajánlatkérõ döntése tehát megfelelt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint a jogorvoslati kérelem alaptalan részét elutasította, míg ajánlatkérõvel szemben a megalapozottnak talált kérelmi részben a 88. § (1) bekezdésének d) és g) pontja szerinti jogkövetkezményeket alkalmazta.<br>
A Döntõbizottság ajánlatkérõvel szemben bírságot azért nem alkalmazott jogkövetkezményként, mert a jogorvoslati eljárás során megállapította hogy az ajánlatkérõnek az eljárás nyertesére vonatkozó döntése helytálló volt, így a mérlegelés során figyelembe vette azt is a Döntõbizottság, hogy a megállapított jogsértések nem olyan súlyúak, melyek indokolják további szankciók alkalmazását.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 26.<br>
<br>
Dr. Bíró László s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>