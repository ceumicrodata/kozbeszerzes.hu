<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3188)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.79/7/2000<br>
<br>
Tárgy: Kalotherm Rt. jogorvoslati kérelme a Budapest Fõváros XIII. Kerületi Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kalotherm Építészeti és Épületgépészeti Rt. (1078 Budapest, Nefelejcs út 42.), képviseli dr. Debreceni Ildikó ügyvéd (1108 Budapest, Jászberényi út 24–36. IV/404., a továbbiakban: kérelmezõ) jogorvoslati kérelmét, amelyet Budapest Fõváros XIII. Kerületi Önkormányzata (1139 Budapest, Béke tér 1.), képviseli dr. Kapuváry Magdolna jogtanácsos (1139 Budapest, Béke tér 1., a továbbiakban: ajánlatkérõ) "a meglévõ tanuszoda épületének bontása – az úszómedence és az uszodagépészet megóvása mellett – a kivitelezési tervdokumentáció szerinti tartalomban az új épület kulcsrakész kivitelezése, üzembe helyezése az uszodagépészet és medence beüzemeléssel, valamint próbaüzemben történõ átadásával, elsõ osztályú minõségben" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve de, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 2. számában 2000. január 12-én ajánlati felhívást tett közzé nyílt eljárás lefolytatására az ajánlati felhívásból és dokumentációból meghatározott feltételek alapján. Az ajánlatkérõ által kidolgozott egyösszegû, a befejezési határidõre prognosztizált átalányáras vállalkozási szerzõdés keretében a meglévõ tanuszoda bontása – az úszómedence és az uszodagépészet megóvása mellett – a kivitelezési tervdokumentáció szerinti tartalomban az új épület kulcsrakész kivitelezése, üzembe helyezése az uszodagépészet és medence beüzemeléssel, valamint próbaüzemben történõ átadásával, elsõ osztályú minõségben, kb. 440 m2 nettó alapterületû kivitelezés megvalósítására.<br>
Ajánlatkérõ a teljesítés helyét Budapest XIII., Nõvér u. 15. sz. alatti Németh László Gimnáziumban jelölte meg. Az ajánlati felhívás szerint csak teljes körû ajánlatot lehetett tenni, a többváltozatú ajánlattétel lehetõségét nem biztosította ajánlatkérõ a közbeszerzési eljárásban.<br>
Ajánlatkérõ külön dokumentációt is bocsátott az ajánlattevõk rendelkezésére, amely állt egy felolvasólapból, egy vállalkozási szerzõdéstervezetbõl, 1–7. számú mellékletbõl, az ajánlati feltételekbõl, a megvalósítandó feladatokból, az ajánlattételi felhívásból és a kiviteli tervdokumentációból. Ez utóbbin belül a bontási, építész, gépész, elektromos, belsõépítészeti, tereprendezési és kertépítési mûszaki specifikációt adta meg ajánlatkérõ.<br>
Ajánlatkérõ az ajánlati felhívás 11. a) pontjában meghatározta a pénzügyi, gazdasági és mûszaki alkalmasság igazolására kért adatokat és tényeket.<br>
Az ajánlati felhívás 11. a) pont második francia bekezdésében többek között elõírta, hogy az ajánlatoknak tartalmaznia kell hatósági igazolást a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára és a (3) bekezdésre vonatkozóan mind az ajánlattevõtõl, mind a 10% feletti arányban bevonni szándékozott alvállalkozóktól.<br>
Ajánlatkérõ a dokumentáció 4. sz. mellékletében a hatósági igazolások címszó alatt külön is meghatározta, hogy az ajánlatkérõ székhelye szerinti helyi önkormányzati adóhatóság igazolását is tartalmaznia kell az ajánlatnak. Ajánlatkérõ a dokumentáció részét képezõ ajánlati feltételek 8. pontjában elõírta, hogy "részszámlázási lehetõség van, melynek idõpontját, összeget, konkrét mûszaki tartalmát (a jól szakaszolható munkarész, %-ban meghatározott munka, mûszaki tartalmat nem fogadunk el, az 1. sz. mellékletben kell rögzíteni), a teljesítés igazolása csak (a részteljesítési és számlázási ütemterv szerint) 100%-ban elkészített munkarész helyszínre szállított és beépített építési anyagok szerkezetének esetében történhet."<br>
Ajánlatkérõ helyszíni szemlét is tartott az ajánlattevõk részére, ahol megtekinthették a beruházás helyszínét, és kérdéseket intézhettek az ajánlati dokumentációval és az ajánlati felhívással kapcsolatosan az ajánlatkérõhöz.<br>
Az ajánlatok bontására 2000. február 22-én került sor. Kérelmezõn kívül ajánlatot nyújtott még be a Lavina Rt., a Strabag Hungária Rt., a Construm Kft., a Dunaépszer Rt., a Fõvárosi Építõ Rt. és a Temperó Rt.<br>
Ajánlatkérõ az ajánlatok bontásáról felvett jegyzõkönyvben közölte az ajánlattevõkkel, hogy az érvénytelen ajánlatok megállapítása az elbírálás során történik, és az eredményhirdetéskor kerül közlésre. Ajánlatkérõ részérõl az ajánlatokat az erre a célra létrehozott külön értékelõbizottság vizsgálta meg és értékelte. A nyilvános eredményhirdetésre 2000. március 7-én került sor.<br>
Ajánlatkérõ a kérelmezõt, a Fõvárosi Építõ Rt.-t, a Dunaépszer Rt.-t és a Temperó Rt.-t a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint kizárta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen ajánlatot tett a Lavina Rt., a Construm Kft. és a Strabag Hungária Rt.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) és c) pontja alapján eredménytelennek nyilvánította a közbeszerzési eljárást.<br>
Kérelmezõ jogorvoslati kérelmében kérte az ajánlatkérõ mind a reá vonatkozó, mind pedig az eljárást eredménytelenné nyilvánító döntésének megsemmisítését.<br>
Kérte továbbá a felmerült költségek viselésére ajánlatkérõt kötelezni. Elõadta, hogy ajánlatkérõ azért tekintette érvénytelennek az ajánlatát, mivel az ajánlatkérõ székhelye szerinti önkormányzati adóhatóság nemleges hatósági igazolását nem tartalmazta az ajánlata, továbbá az ajánlati feltételek 8. pontja szerint a részszámlázási ütemekben olyan munkanemeket határozott meg, amelyhez készültségi fokot nem rendelt. Álláspontja szerint az ajánlata érvényes volt mind a részszámlázási ütemterv, mind pedig a hatósági igazolás tekintetében. Ez utóbbi körében becsatolta a Budapest VII. Kerület Erzsébetvárosi Polgármesteri Hivatal Pénzügyi és Számviteli Irodájának február 16-án kelt nemleges hatósági bizonyítványát. Elõadta továbbá azt is, hogy nyilatkozott az ajánlati feltételekre, és ezt úgy is kell értelmezni, hogy nem áll fenn fizetési kötelezettsége az ajánlatkérõ székhelye szerinti illetékes adóhatóság felé. Az ajánlatában megjelölt részszakaszolási ütemterv szintén megfelelt az ajánlati feltételek 8. pontjában kért ajánlatkérõi elvárásnak. Álláspontja szerint ezt az ajánlatkérõ utólagosan kiterjesztõleg értelmezte, amikor az ajánlatának érvénytelenségét e körben is megállapította.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Elõadta, hogy a kérelmezõ ajánlata nem tartalmazta a Kbt 46. § (3) bekezdése szerinti igazolást, melyet az ajánlati felhívás 11. a) pont második francia bekezdésében elõírt.<br>
Tartalmában sem felelt meg a kérelmezõ ajánlata az ajánlati dokumentációnak, konkrétan a dokumentáció részét képezõ ajánlati feltétel 8. pontjában elõírt részszámlázási ütemtervnek. Ajánlatából nem tudta megállapítani az épületgépész résznél, hogy melyik részszámlában akarja elszámolni kérelmezõ a gépészeti helyiségben végzendõ csõszerelési munkákat, a légcsatorna-hálózat megépítését, hideg víz, használati meleg víz, cirkuláció, szennyvízcsatorna-ágazat megépítését, a helyiség fûtését, csõhálózat függõleges lecsatlakozó vezetékeinek és ágvezetékeinek a megépítését. Továbbá a részszámlázási ütemtervhez rendelt mûszaki tartalom sem egyértelmû konkrét költségvetési alfejezeteket határoz meg. A szigetelési munkák elszámolásánál az ajánlattevõ 2. és 3. részszámláiból sem tudta meghatározni, hogy a költségvetési kiírásban szereplõ szigetelések közül talajnedvesség és technológiai szigetelés, hõszigetelés, tetõszerkezeti falakon kívül vagy belül, válaszfalakon, álmennyezeten, padlószigetelésben mely tételek kerülnek leszámlázásra, így azok azonosítása, ellenõrzése felelõsséggel nem lehetséges.<br>
Elõadta továbbá, hogy szakipari munkák – mely a szigetelés és a burkolás alfejezeteket tartalmazza – elszámolást tünteti föl a 4. részszámlában kérelmezõ, miközben a 2. és 3. részszámlában már elszámolt szigetelést és burkolást csak az 5. részszámlában számolja el. Nem értelmezhetõ, hogy mi a számlázás mûszaki tárgya a 4. sz. részszámlában a szakipari munkák vonatkozásában. Összességében tehát megállapítható volt, hogy a részszámlákhoz rendelt mûszaki tartalom meghatározása átgondoltabb, alaposabb munkát igényel, egzakt meghatározásokkal, mely figyelembe veszi az építéstechnológia szabta megvalósítási lehetõségeket is.<br>
A 4. sz. részszámlában szerepeltetett munkát, melyet a kérelmezõ felsorolásában a "stb." kifejezéssel zárt, az ajánlatkérõ nem tudta értékelni. Elõadta továbbá, hogy a közbeszerzési eljárás eredménytelenné nyilvánítására azért került sor, mert a benyújtott ajánlatok nem feleltek meg az ajánlati felhívás és a dokumentáció feltételeinek.<br>
Az egyéb érdekeltek a jogorvoslati eljárásban érdemi észrevételt nem tettek.<br>
A Döntõbizottság a beszerzett iratok és a tárgyaláson elhangzottak alapján megállapította, hogy a jogorvoslati kérelem alaptalan.<br>
Megállapította a Döntõbizottság, hogy kérelmezõ ajánlata nem tartalmazott hatósági igazolást ajánlatkérõ székhelye szerinti önkormányzati adóhatóságtól, melyet ajánlatkérõ az ajánlati felhívás 11. a) második francia bekezdésében 10% alatti arányban részesülõ alvállalkozótól is megkövetelt. Kérelmezõ elismerte, hogy ezen hatósági igazolást nem tartalmazza az ajánlat, de arra hivatkozott, hogy ajánlatkérõnek megvolt minden olyan lehetõsége, melybõl a saját nyilvántartása alapján megállapíthatta, hogy nem áll fenn fizetési kötelezettsége kérelmezõnek az ajánlatérõ székhelye szerinti önkormányzati adóhatóság felé.<br>
Kérelmezõnek a hatósági igazolás körében kifejtett jogi álláspontja téves a Döntõbizottság álláspontja szerint, mivel az ajánlattevõnek akkor is be kell szereznie az ajánlatkérõ székhelye szerinti önkormányzati adóhatóságtól a hatóság igazolását, amennyiben fizetési kötelezettsége nem áll fenn az ajánlatkérõ székhelye szerinti önkormányzati adóhatóság irányában.<br>
A Döntõbizottság ugyancsak megállapította azt, hogy a kérelmezõ ajánlata tartalmi elemében sem felel meg az ajánlati dokumentáció ajánlati feltételek 8. pontjában elõírt ajánlatkérõi követelményeknek. Kérelmezõ ajánlatából a részszámlázási ütemtervnek megfelelõ ajánlatkérõi elvárás, mely arra irányult, hogy 100%-ban elkészített munkarészek helyszínre szállított és beépített építési anyagok, szerkezetek esetében rendelõdnek hozzá a részszámlákhoz, kérelmezõ ezt az ajánlatkérõi elvárást az ajánlatában nem tudta teljesíteni, az ajánlatból egyértelmûen nem határozhatók meg a részszámlákhoz rendelt mûszaki ütemtervek.<br>
A helyi önkormányzati adóhatóság hatósági igazolása körében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése elõírásokat tartalmaz, mely szerint, ha az ajánlatkérõ helyi önkormányzat, kisebbségi települési önkormányzat, helyi önkormányzati vagy helyi kisebbségi önkormányzati költségvetési szerv, a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárul.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja – és ha az ajánlatkérõ ezt elõírta –, a (3) bekezdés szerinti köztartozást nyilvántartó adósságnak az eljárás eredménye kihirdetésének idõpontját legfeljebb egy évvel megelõzõ eredeti vagy másolati igazolását arról, hogy az igazolás kiállításának idõpontjában neki, illetve az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
Az ajánlat tartalmi elemei vonatkozásában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése tesz elõírásokat, mely szerint az ajánlattevõnek az ajánlati felhívásban és a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Kérelmezõ tehát a fenti jogszabályhelyekre vonatkozóan elõírt törvényi kötelezettségének nem tett eleget, amikor is nem tartalmazta ajánlata a helyi önkormányzati adóhatóság, jelen esetben az ajánlatkérõ székhelye szerinti önkormányzati adóhatóság nemleges hatósági igazolását, illetve ajánlata, annak mûszaki tartalmában részszámlázási ütemtervben elõírt ajánlatkérõi követelménynek sem felelt meg.<br>
Ajánlatkérõ döntése kérelmezõ vonatkozásában tehát megalapozott volt.<br>
A Döntõbizottság megvizsgálta a többi benyújtott ajánlatot is abból a szempontból, hogy azok megfelelnek-e az ajánlati felhívásban és a dokumentációban elõírt követelményeknek mind a hatósági igazolások és nyilatkozatok, mind pedig az ajánlatok mûszaki taralma elemeinek vonatkozásában.<br>
A Döntõbizottság megállapította, hogy kérelmezõn kívül valamennyi ajánlattevõ ajánlata szintén nem felelt meg az ajánlati felhívás, illetve dokumentáció feltételeinek; így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja szerint érvénytelen ajánlatokat nyújtottak be a közbeszerzési eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megállapította, hogy a többi érdekelt ajánlattevõk ajánlatai is több érvénytelenségi okban szenvedtek, melyek jellegükbõl adódóan egyrészt a pénzügyi, gazdasági és mûszaki alkalmasság teljesítésére elõírt ajánlatkérõi kívánalmakat, míg másrészt az ajánlati dokumentációnak a mûszaki tartalmára vonatkozó ajánlatkérõi igényeket nem elégítették ki. Ugyancsak megállapította a Döntõbizottság, hogy a számlázási ütemterv volt az a mûszaki taralmú elõíráson belüli fõ érvénytelenségi ok, amelyet az ajánlatkérõ megállapított a többi ajánlattevõ vonatkozásában is.<br>
A Döntõbizottság álláspontja szerint összességében mind a kérelmezõre, mind az egyéb ajánlattevõkre vonatkozó ajánlatkérõi döntés, mely az ajánlattevõk ajánlatainak érvénytelenségét állapította meg, megalapozott volt, ebbõl következõen a közbeszerzési eljárás eredménytelenségének megállapítása sem volt jogsértõ.<br>
A Döntõbizottság a fenti tényekre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörében eljárva a Kbt. 88. § (1) bekezdés a) pontja szerint az alaptalan kérelmet elutasította.<br>
Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja figyelembevétele mellett határozott a jogorvoslati eljárásban felmerült költségviselésrõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 17.<br>
<br>
Dr. Eke Pekács Tibor s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>