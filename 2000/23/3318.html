<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3318)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.111/12/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Budapesti Elektromos Mûvek Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Bizottság Elnöke) kezdeményezésére a Budapesti Elektromos Mûvek Rt. (1132 Budapest, Váci út 72–74., továbbiakban: ajánlatkérõ) "Páty, Zsámbéki úti lakópark villamosenergia-ellátása 0,4 kV-os szabadvezeték-hálózat létesítése, valamint 1 kV-os kábelfektetés és szerelés" tárgyú közbeszerzési eljárása ellen indult eljárásban megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, ezért ajánlatkérõ döntését az eljárás megindításáig visszamenõen megsemmisíti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Döntõbizottság a rendelkezésre álló közbeszerzési eljárásban keletkezett iratok alapján az alábbi tényállást állapította meg:<br>
Páty, Zsámbéki út és környékén 200 db lakásból álló lakópark energiaellátásának biztosítására igénybejelentést regisztrált ajánlatkérõ 1999. június 11-én.<br>
Ajánlatkérõ az igénybejelentés alapján elvégezte az elõzetes mûszaki, gazdasági tájékoztatót a villamosenergia-igény kielégítésére 1999 júliusában, mely tájékoztatólevél tartalmazta, hogy az abban foglaltak érvényességi határideje 1999. december 30-ig áll fenn. Az igénybejelentõ GRÓT Faktor Kft.-nek ekkor még szerzõdéskötési szándéka nem állt fenn, hiszen az érintett területeknek külterületrõl belterületre történõ átminõsítése az illetékes földhivatal részérõl csak 1999. szeptember végén történt meg. Ezt követõen a GRÓT Faktor Kft. újabb igénybejelentést tett 1999 november hónapban, melynek alapján ajánlatkérõ újabb számítást végzett, az újabb számítás alapján a mûszaki és pénzügyi feltételek érvényességi határidejét 2000. május 31-ben állapította meg. Ez az újabb számítás a korábbitól eltérõ mûszaki megoldáson alapult. Ennek alapján kötött szerzõdést ajánlatkérõ a GRÓT Faktor Kft.-vel villamosenergia-szolgáltatás feltételeinek biztosítására 1999. december 3-án. Az igénylõ részérõl ez a szerzõdés 1999. december 21-én került aláírásra. A szerzõdés szerint a vételezés kezdõ idõpontja 2000. május 31. A szerzõdés tartalmazta azt is, hogy az igénybejelentõnek kötelezettséget kell vállalnia a villamoshálózat-fejlesztési hozzájárulás 70%-ának a megfizetésére három ütemben. (Az I. ütem határideje 2000. március 31., a II. ütemé 2000. április 30., a III. ütemé 2000. május 31.)<br>
Ezt követõen ajánlatkérõ közbeszerzési eljáráson kívül kiviteli tervek elkészítésére öt ajánlattevõt kért fel árajánlat adására. Ajánlatkérõ az árajánlatkérésrõl szóló felhívásában a tervszállítás határidejét 2000. március 15-ében állapította meg. Az ajánlattevõk az árajánlataikat 1999. december 8-ig ajánlatkérõnek megadták, az ajánlatkérõ a döntési javaslatát 1999. december 8-án el is készítette, melynek jóváhagyása csak 2000. január 12-én történt meg.<br>
A vállalkozási szerzõdés megkötésére 2000. január 31-án került sor. Ezt megelõzõen azonban már a tervezõ kezdeményezésére 2000. január 18-án, a kivitelezés helyszínén a nyomvonal-kijelölési eljárás megtörtént.<br>
A vezetékjogi engedély kiadására kijelölt Területi Mûszaki Biztonsági (TMB) Engedélyezési Felügyelet a nyomvonal-kijelölési eljárással kapcsolatban 2000. január 4-én kelt levelében többek között felhívta a tervezõ figyelmét a vezetékjogi engedélykérelem benyújtásakor csatolandó nyilatkozatokra, a helyi önkormányzat hatáskörébe tartozó területfelhasználási engedély beszerzésére.<br>
A szakhatóságok a szükséges engedélyeket 2000. január, illetõleg február hó folyamán kiadták. A Pest Megyei Közlekedési Felügyelethez a PEMÁK engedélyét is meg kellett kérni, amelyet 2000. február 16-án adtak ki a tervezõ részére. Így a Pest Megyei Közlekedési Felügyelet szakhatósági állásfoglalását a tervezõ 2000. február 23-án kelt kérelmére 2000. március 28-án kapta kézhez.<br>
Az elkészült tervdokumentáció és szakhatósági engedélyek alapján a TMB Engedélyezési Felügyelet a villamos vezeték jogi engedélyét 2000. április 11-én adta ki.<br>
Ajánlatkérõ 2000. április 3-án indított hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. A beszerzés tárgyát az alábbiak szerint határozta meg: Páty, Zsámbéki úti lakópark villamosenergia-ellátása 0,4 kV-os szabadvezeték-hálózat létesítése, valamint 1 kV-os kábelfektetés és szerelés.<br>
Az ajánlati felhívásában ajánlatkérõ megjelölte a meghívni kívánt szervezeteket: Észak-budai Kft., KÖZMÛ Rt., Prímavill Kft., EL-MÛ Szolgáltató Kft., PVV Kft., Kábel-Team Kft., ÉDÁSZ V. Sz. Kft., VILL-KOR Bt., Bata-Villany-Ász Kft., Technovill Kft., KOVSZOLG Rt., Dialkont Kft., Elektro-Szolg '98 Kft.<br>
A hirdetmény közzététele nélküli tárgyalásos eljárásfajta választásának indokaként ajánlatkérõ azt közölte, hogy a villamos energia termelésérõl, szállításáról és szolgáltatásáról szóló 1994. évi XLVIII. törvény 2. §-a alapelvi szinten kimondja, hogy a villamos energia szolgáltatását gazdaságosan, a nemzetgazdasági és a fogyasztói érdekeknek megfelelõen kell végezni. E rendelkezés alapján kötelezettségük a fogyasztói érdekek maximális figyelembevétele. A jelen beszerzés esetén a fogyasztó kifejezett kívánsága a szolgáltatás 2000. május 31. napján történõ megkezdése. Ajánlatkérõ álláspontja szerint ez nemcsak fogyasztói, hanem nemzetgazdasági érdek is, mivel a fogyasztó vállalkozása megkezdéséhez igényli az energiát. A rendkívüli sürgõsséget indokoló körülmények nem társaságuk mulasztásából erednek, hanem a fogyasztó általuk nem befolyásolható igényébõl.<br>
Ajánlatkérõ azt is megjegyezte, hogy a hálózatfejlesztési hozzájárulásról szóló 26/1995. (VII. 25.) IKM rendelet 3. § (3) bekezdése alapján a beruházás költségeinek 70%-át a fogyasztó viseli, így ajánlatkérô lényegében – nagyobb részben – a fogyasztó pénzével gazdálkodik.<br>
Ajánlatkérõ az ajánlati felhívásában megjelölte a beszerzés tárgyát és mennyiségét, teljesítés határidejeként a 2000. május 31-ét közölte. Ajánlatkérõ dokumentációt is biztosított ajánlattevõk részére. Az ajánlattevõk részére elõírta a pénzügyi, gazdasági és mûszaki alkalmasságuk igazolására kért adatokat és tényeket. Megjelölte az ajánlattevõ alkalmassága, illetõleg alkalmatlanná minõsítésének szempontjait is, valamint az ajánlat elbírálásának szempontjaként a legalacsonyabb összegû ellenszolgáltatást kérõ ajánlatot kívánta ajánlatkérõ kiválasztani.<br>
Az elsõ tárgyalás idõpontja az ajánlati felhívás szerint 2000. április 20. Ajánlatkérõ a Döntõbizottság Elnöke részére becsatolta a villamosenergia-szolgáltatás biztosításáról szóló, 1999. december 3-án kelt szerzõdést, valamint ennek alapjául szolgáló, 1999. december 3-án kelt elõzetes mûszaki gazdasági tájékoztatót a villamosenergia-igény kielégítésérõl.<br>
A Döntõbizottság Elnöke 2000. április 11-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indoklása szerint a becsatolt iratokból nem állapítható meg az ajánlatkérõ érdekkörén kívüli okból fakadó és váratlan sürgõsség, mely megalapozhatja ezen eljárásfajta választását.<br>
Ajánlatkérõ érdemi észrevételében kérte a jogorvoslati eljárás megszüntetését.<br>
Álláspontja szerint jogszerûen alkalmazta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a hirdetmény közzététele nélküli tárgyalásos eljárási formát. Indoklásként elõadta, hogy a villamos energia termelésérõl, szállításáról és szolgáltatásáról szóló 1994. évi XLVIII. törvény (a továbbiakban: VET) 2. § alapelvi szinten mondja ki, hogy a villamos energia szolgáltatását gazdaságosan, nemzetgazdasági és a fogyasztói érdekeknek megfelelõen kell végezni. Ennek alapján a fogyasztói érdekeket maximálisan figyelembe kell ajánlatkérõnek venni.<br>
Az ajánlatkérõt szerzõdéskötési kötelezettség terheli. A VET 44. §-a értelmében a villamos energiát vételezni kívánó új fogyasztó igénybejelentésére a szolgáltató köteles az igény kielégítésének mûszaki, gazdasági feltételeirõl tájékoztatást adni, és a legkedvezõbb vételezési mód meghatározásában az igénylõvel együttmûködni. A fogyasztó az egyedi megállapodás megkötése során jelezte, hogy a vételezés kezdõ idõpontjaként és a közüzemi szerzõdés megkötése idõpontjaként 2000. május 31-éhez ragaszkodik. Ezért került ez az idõpont meghatározásra az egyedi megállapodásban. A villamosenergia-szolgáltatás megkezdésének feltétele a szükséges beruházási munkák elvégzése. A villamoshálózat-fejlesztési hozzájárulás megfizetését az igénybejelentõ vállalta. A tervezési tevékenység közbeszerzési értékhatár alatti volt, ezt ajánlatkérõ egyszerû pályáztatás keretében bonyolította le. Az igénybejelentõ szerzõdéskötési szándékát befolyásolni ajánlatkérõ nem tudja, ezért a rendkívüli sürgõsség kívül álló körülményként jelentkezett.<br>
Az ajánlatkérõ csak a jóváhagyott és az engedélyezett kiviteli tervdokumentáció, illetõleg a szakhatósági állásfoglalások, jóváhagyások birtokában volt abban a helyzetben, hogy a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése alapján a közbeszerzési eljárást megindítsa.<br>
Álláspontjuk szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek jelen esetben fennállnak. A villamosenergia-törvényben foglalt legkisebb költség elvére, a közüzemi szerzõdéskötési kötelezettségre, valamint az igénybejelentõ egyedi megállapodásban meghatározott, az ajánlatkérõ által nem befolyásolható igényére tekintettel az e törvényben elõírt határidõk nem lennének más eljárásforma alkalmazásával betarthatók. A kivitelezési munkálatok elvégzéséhez minimum 3-4 hét szükséges.<br>
A rendkívüli sürgõsséget indokoló körülmények ajánlatkérõ érdekkörén kívül esnek. A kivitelezési dokumentációhoz szükséges vezetékjogi engedélyezési folyamat ajánlatkérõ által elõre nem látható elhúzódása miatt az egyedi megállapodásban foglalt 2000. május 31-i határidõ elmulasztása a szerzõdés IV. pont 2. bekezdésben foglalt jelentõs mértékû kötbérfizetési kötelezettséget vonna magával, valamint az igénybejelentõ beruházó részérõl jelentõs károsodással járna.<br>
Ajánlatkérõ tárgyaláson tett nyilatkozatában elõadta, hogy az igénybejelentõ által megjelölt 2000. május 31-i határidõ miatt kellett a hirdetmény közzététele nélküli tárgyalásos eljárási formát alkalmaznia. A szerzõdés megkötésének idõpontjában tudatában volt annak, hogy a fenti határidõig a beszerzése csak hirdetmény közzététele nélküli tárgyalásos eljárás lefolytatása alapján valósítható meg. Amennyiben az igénybejelentõ más határidõt kért volna, úgy abban az esetben a nyílt eljárást alkalmazza. Tárgyaláson ajánlatkérõ nyilatkozott, hogy a Döntõbizottság határozatának meghozataláig a benyújtott ajánlatokat érdemben nem bírálja el, szerzõdést nem köt.<br>
A PVV Villanyszerelõ-ipari és Acélszerkezet-gyártó Kft. a hirdetmény közzététele nélküli tárgyalásos eljárási forma alkalmazását nem ellenezte.<br>
A Döntõbizottság a rendelkezésre álló iratok, ajánlatkérõ nyilatkozata alapján megállapította, hogy a Döntõbizottság Elnöke által kezdeményezett indítvány megalapozott volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet, e törvényhely második mondata úgy rendelkezik, hogy meghívásos vagy tárgyalásos eljárásra csak akkor kerülhet sor, ha a törvény megengedi. A tárgyalásos eljárásra vonatkozó ezen megengedõ szabályokat a Kbt. 70. §-a tartalmazza.<br>
Ajánlatkérõ az ajánlati felhívásában a hirdetmény közzététele nélküli tárgyalásos eljárási fajta alkalmazásának jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját jelölte meg.<br>
E szakasz szerint ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatók; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ennek alapján a rendkívüli sürgõsségre alapított tárgyalásos eljárás esetén ajánlatkérõnek igazolnia kell, hogy az általa elõre nem látható okból bekövetkezett körülmények miatt nem lennének tarthatók az egyéb típusú eljárás törvényben elõírt határidõi.<br>
A Döntõbizottságnak azt kellett vizsgálnia, hogy az elõre nem látható sürgõsség fennáll-e, illetõleg ez az ajánlatkérõ mulasztására vezethetõ-e vissza.<br>
Ajánlatkérõ az igénybejelentõvel a szerzõdésben a teljesítés határidejét 2000. május 31-ben jelölte meg. Ajánlatkérõ számára is nyilvánvaló volt, hogy erre az idõpontra történõ teljesítés csak abban az esetben valósulhat meg, amennyiben a nyílt, illetõleg meghívásos eljárás helyett hirdetmény közzététele nélküli tárgyalásos eljárást folytat le.<br>
Ajánlatkérõ arra hivatkozott, hogy a szerzõdéskötésnél kötve van az igénybejelentõ által kért határidõhöz. Ennek alátámasztásául hivatkozott az 1994. évi XLVIII. törvény 44. § és 45. §-aira.<br>
Nem vitathatóan ajánlatkérõt a VET 45. § (1) bekezdése alapján a villamos energia szolgáltatására közüzemi szerzõdéskötési kötelezettség terheli. Ugyanakkor ajánlatkérõ által hivatkozott fent idézett jogszabály 45. § (4) bekezdése kimondja, hogy a fogyasztók közüzemi szerzõdésére a felek megállapodása az irányadó.<br>
Ennek alapján a szerzõdés tartalmi elemeit a felek közös megegyezéssel alakítják ki, így közös megegyezéssel döntenek a vételezés kezdõ idõpontjáról is. Ajánlatkérõ a szerzõdéskötésnél tehát nem volt kötve az igénybejelentõ által megjelölt határidõhöz, kötelezettség nem terhelte az igénybejelentõ által megjelölt idõpontban történõ energiaszolgáltatás biztosítására. Ajánlatkérõ a határidõt úgy fogadta el, hogy már a szerzõdéskötés idõpontjában tudatában volt annak a körülménynek, hogy az ott megjelölt határidõig teljesíteni csak abban az esetben tud, ha nyílt, illetõleg meghívásos eljárás helyett a hirdetmény közzététele nélküli tárgyalásos eljárást alkalmaz.<br>
Ennek alapján a rendkívüli sürgõsséget indokoló körülmények ajánlatkérõ mulasztásából következtek be, azaz abból, hogy ajánlatkérõ a szerzõdéskötésnél nem járt el körültekintõen, azaz a tõle elvárható gondossággal.<br>
A fentiekbõl következõen ajánlatkérõ eljárása jogsértõ volt, mert az ilyen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek nem állnak fenn.<br>
A Döntõbizottság eljárása során észlelte, hogy ajánlatkérõ 2000. április 3-án indította meg a közbeszerzési eljárását, holott a vezetékjogi engedély csak 2000. április 11-én került kiadásra.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Döntõbizottság e vonatkozásban külön jogsértés megállapítását nem tartotta indokoltnak, miután a választott eljárásfajta jogalapja vonatkozásában már a jogsértés kimondásáról határozott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c) pontja alapján ajánlatkérõ döntéseit az eljárás megindításáig visszamenõen megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 9.<br>
<br>
Dr. Engler Magdolna s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Dr. Csitkei Mária s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>