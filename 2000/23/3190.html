<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3190)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.58/14/2000<br>
<br>
Tárgy: a Leel-Õssy Fuvarozó és Kereskedelmi Kft. jogorvoslati kérelme a Mecsekérc Környezetvédelmi Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Leel-Õssy Fuvarozó és Kereskedelmi Kft. (5700 Gyula, Bodoki út 1., képviseli dr. Csizmadia Miklós ügyvéd, 5700 Gyula, Béke sugárút 27. fszt. 1., a továbbiakban: kérelmezõ) jogorvoslati kérelmét, amelyet a Mecsekérc Környezetvédelmi Rt. (7633 Pécs, Esztergár Lajos út 19., a továbbiakban: ajánlatkérõ) a Mecsekérc Rt. "perkoláció–II. hányó anyagának 2-es ütemben történõ átszállítása a III. sz. meddõhányóra, 700 000 m3 (+ 60% terjedelemben)" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 44. számában, 1999. november 3-án részvételi felhívást tett közzé elõminõsítési eljárás lefolytatására vállalkozói szerzõdés keretében "a perkoláció–II. hányó anyagának 2-es ütemben történõ átszállítása a III. sz. meddõhányóra, 700 000 m3 mennyiségben, az átszállítandó mennyiség az igények függvényében 60%-kal nagyobb is lehet" tárgyú közbeszerzési eljárás lefolytatására.<br>
Ajánlatkérõ a teljesítés helyét "Baranya megye, Kõvágószõlõs, Mecsekérc Környezetvédelmi Rt. III. számú meddõhányó keleti oldala", a dokumentációban meghatározottak szerint jelölte meg.<br>
A teljesítés határideje vagy a szerzõdés idõtartama 2000. november 30. volt. Ajánlatkérõ a részhatáridõk ütemezése tekintetében az ajánlati dokumentációban meghatározottak szerint elõteljesítésre is lehetõséget adott. A részvételi felhívás meghatározta az ajánlattevõk pénzügyi, gazdasági és mûszaki alkalmassága igazolására kért adatok és tények körét.<br>
Ajánlatkérõ a beszerzés tárgya speciális jellegére tekintettel ugyancsak a részvételi felhívásban 11 pontból álló minõsítési rendszert határozott meg, amelynek a részvételre jelentkezõknek meg kellett felelniük.<br>
A részvételi felhívásban került az is meghatározásra, hogy a munka kezdési idõpontja 2000. március 1-jével indul; amelyre csak teljes körû ajánlatot lehetett tenni.<br>
A részvételi jelentkezésben ajánlatkérõ meghatározta, hogy az ajánlatok elbírálásának szempontja a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja alapján a legalacsonyabb összegû ellenszolgáltatás szerint.<br>
Ugyancsak meghatározta, hogy az alkalmasnak minõsített részvételi jelentkezõknek ajánlatukat milyen bontásban kell megtenniük a részvételi jelentkezésben, továbbá meghatározásra került azon tények köre is, amely alapján az ajánlatkérõ érvénytelennek minõsíti a részvételi jelentkezést.<br>
A részvételi felhívásban megjelölt részvételi határidõig 7 cég nyújtotta be részvételi jelentkezését.<br>
A felhívásra jelentkezett a Neolit Kft., a Betonútépítõ Nemzetközi Rt., a Magyar Aszfalt Kft., kérelmezõ, Szekszárd-Paksi Vízgazdálkodási és Környezetvédelmi Kft., Strabag Hungária Építõ Rt. és az A-Fõvállalkozó Kft. A részvételi jelentkezések bontásakor ajánlatkérõ közölte a jelentkezõkkel, hogy az eljárás további szakaszában fogja vizsgálni a részvételi jelentkezéseket.<br>
Ajánlatkérõ még az értékelés szakaszában, a részvételi felhívásában biztosított hiánypótlási lehetõséget a részvételi jelentkezõknek.<br>
Ajánlatkérõ külön értékelõbizottságot hozott létre a részvételi jelentkezések értékelésére, mely megállapította, hogy a részvételi felhívásban elõírt 11 minõsítési pontot valamennyi részvételi jelentkezõ teljesítette, ezért javasolta, hogy a közbeszerzési eljárás további részében az ajánlatkérõ hívja fel ajánlattételre a részvételi jelentkezõket. Ajánlatkérõ nyilvánosan 1999. december 14-én közölte a részvételi jelentkezõkkel azon döntését, hogy valamennyi részvételi jelentkezés megfelelt a részvételi felhívás minõsítési pontjaiban foglalt elõírásoknak, valamennyi részvételi jelentkezõ a hiánypótlási kötelezettségének eleget tett. Ajánlatkérõ 1999. december 20-án küldte el közvetlenül a részvételi jelentkezõknek az ajánlati felhívását. Az ajánlati felhívásban ajánlatkérõ a teljesítés határidejét vagy a szerzõdés idõtartamát 2000. november 30-ában jelölte meg, a részhatáridõk ütemezését az ajánlati dokumentációban meghatározottak szerint kell elvégezni, elõteljesítésre is lehetõséget adott az ajánlattevõknek. Az ajánlati felhívás rendelkezett továbbá 5 000 000 Ft összegû ajánlati biztosíték megfizetésének módjáról, továbbá nyilatkozott, hogy a teljes beszerzés pénzügyi ellenértéke az ajánlatkérõ rendelkezésére áll, elõleg fizetésére nincs lehetõség, ajánlatkérõ részszámlázási lehetõséget biztosít az ajánlati dokumentáció 8. pontja szerint. Az ajánlati felhívásban közlésre került továbbá az is, hogy az ajánlatok elbírálásának szempontja a legalacsonyabb összegû ellenszolgáltatás szerint történik, illetve többváltozatú ajánlatot lehet tenni, mégpedig a részvételi felhívás 12.1. pontjában ismertetett bontásban. Ugyancsak közlésre került az ajánlatok benyújtásának idõpontja, az eredményhirdetés idõpontja, és a szerzõdéskötés idõpontja.<br>
Ajánlatkérõ 2000. január 10-én helyszíni bejárással egybekötött konzultációt tartott az ajánlattevõk részére, ahol a helyszín megtekintése után kérdéseket lehetett feltenni a beszerzés tárgyával és mennyiségével, illetve a beruházással összefüggésben. A helyszíni bejáráson a részvétel kötelezõ volt.<br>
2000. február 1-jén közjegyzõ jelenlétében történt az ajánlatok felbontása, az errõl készült tanúsítvány szerint ajánlatot nyújtott be kérelmezõn kívül a Strabag Hungária Építõ Rt., az A-Fõvállalkozó Kft., a Szekszárd-Paksi Vízgazdálkodási és Környezetvédelmi Kft., a Neolit Kereskedelmi és Szolgáltató Kft., a Magyar Aszfalt Kft., és a Betonútépítõ Nemzetközi Építõipari Rt. Az ajánlatok bontásakor ajánlatkérõ közölte, hogy a formai hiányosságok pótlására határidõt biztosít 2000. február 8-ig bezárólag. A közjegyzõi tanúsítványból megállapítható az a tény, hogy a Betonútépítõ Nemzetközi Építõipari Rt. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlatkérõ érvénytelennek minõsítette a helyszíni bejárás elmulasztása miatt. Ajánlatkérõ értékelõbizottsága 2000. február 8-án tartott ülésén megvizsgálta az ajánlatokat, és arra az álláspontra helyezkedett, hogy javasolja a döntéshozó személynek az eljárás eredménytelenségének a megállapítását, azzal az indokolással, hogy a Kbt. 60. § (1) bekezdésének d) pontja alapján egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot. A bizottság véleménye szerint ugyanis az ajánlatokban meghatározott árak, a szakértõi számításokat figyelembe véve, irreálisan magasak, az ajánlatok kizárólag gazdasági szempontok alapján kerültek kialakításra.<br>
Az ajánlati szakasz nyilvános eredményhirdetésére 2000. február 15-én került sor, ahol is ajánlatkérõ közölte az ajánlattevõk képviselõjével, hogy a közbeszerzési eljárást eredménytelennek nyilvánítja a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének d) pontja alapján, mert egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot. A nyilvános eredményhirdetésen felolvasásra került a Kbt. 5. melléklete alapján készített "összegzés az eljárásról" anyag. Ajánlatkérõ ezt követõen intézkedett az ajánlati biztosíték ajánlattevõk részére történõ visszautalásáról.<br>
Kérelmezõ 2000. február 28-án nyújtott be jogorvoslati kérelmet a Döntõbizottsághoz.<br>
A Döntõbizottság a hiánypótlást követõen, 2000. március 9-én megindította a jogorvoslati eljárást. Kérelmezõ a jogorvoslati kérelmében sérelmezte ajánlatkérô eredménytelenné nyilvánító döntését. Álláspontja szerint ajánlatkérõ megalapozatlanul nyilvánította eredménytelenné a közbeszerzési eljárást, ezért törvénysértõ a döntése. Elõadta, hogy valamennyi ajánlattevõ által benyújtott ajánlat megfelelt az ajánlati felhívásnak, ugyanakkor õ tette a legkedvezõbb árajánlatot valamennyi ajánlattevõ közül. Kérte a Döntõbizottságot, hogy ideiglenes intézkedést alkalmazzon, amely a közbeszerzési eljárás felfüggesztésére irányul. Továbbá kérte a jogsértés tényének megállapítása mellett ajánlatkérô eljárást lezáró döntésének a megsemmisítését és a jogorvoslati eljárás során felmerült költségeinek a megtérítését. Kérelmezõ jogorvoslati kérelmét kiegészítette olyan gazdasági számításokkal alátámasztottan, amely egyrészt az üzemanyagár, másrészt a rakodó dózer és szállítójármûvek karbantartási költségeinek változását elemzi. Álláspontja szerint, figyelembe véve a Neolit Kft. ajánlatát, aki már 1999-ben is végzett hasonló jellegû munkát ajánlatkérõnek, az árváltozási tényezõk alapján a Neolit Kft. is jelen beszerzési eljárásban lényegesen magasabb árajánlatot adott, ezért az õ árajánlata nem jelenthetett irreálisan magas árat. Ezért az ajánlatkérõnek az eredménytelenné nyilvánító döntésével erre figyelemmel sem értett egyet.<br>
A Döntõbizottság a jogorvoslati kérelem alapján ideiglenes intézkedést nem hozott, mivel annak törvényi feltételei nem álltak fenn.<br>
Ajánlatkérõ érdemi ellenkérelmében a jogorvoslati kérelem alaptalanság miatti elutasítását kérte. Elõadta, hogy mielõtt az eljárást lezáró döntését meghozta volna, egy korábbi közbeszerzési eljárásban hasonló körülmények között a nyertes vállalkozó korábbi árajánlata a becsült érték kiszámításához reális alapot szolgáltatott. Mûszaki és gazdasági számításokat végzett arra vonatkozóan, hogy milyen ajánlati áron lehetne a beszerzés tárgyához kapcsolódó szállítási tevékenységet elvégezni, és ez felelne meg számára, mint a legalacsonyabb összegû ajánlati ár. Természetesen ezen számítás elvégzése ugyan alapot nyújtott egy reális ajánlati ár megállapításához, de itt figyelembe kellett venni költségnövelõ tényezõket is, így elsõsorban az üzemanyagár, illetve a szállítási munka speciális jellegébõl adódóan a szállítandó jármûvek kopásának, karbantartásának egyéb költségeit is, valamint a szállítandó útvonal hosszát is. A pénzügyi, gazdasági és mûszaki prognosztizált számítás alapjaként költségtényezõként 8 hasonló tevékenységet végzõ vállalkozás szûkített költségtényezõinek átlagát, valamint az APEH, KSH és egyéb gazdaságkutató intézetek közzétett inflációs adatainak átlagát vette figyelembe.<br>
Ennek alapján, a költségadatokon belül az üzemanyagköltséget maximum 52%-ban, az egyéb költséget 48%-ban vette figyelembe. A gázolajárak változását az APEH által közzétett 1999. évben megjelölt fogyasztói árakon vette figyelembe, illetve ezt a 2000. évben az árváltozás következtében prognosztizálta, illetve módosította. Ennek alapján az 1999. évi változás és a 2000. évi kalkulációs ajánlati árat az üzemanyagköltség tekintetében 32%, míg 1999-ben az egyéb költségek tekintetében 10%-os változást irányzott elõ, amely a 2000. évben 121,4%-ot jelent. Ennek alapján az 1999. évi költségek külsõ szabályozók szerinti változásának reális növekedését 22%-ban jelölte meg. Ugyancsak a területen dolgozó gépek kopása, tönkremenetele a nem szokványos körülmények miatt szerepet játszott a kalkuláció megállapításakor, ezt itt figyelembe vette a vállalkozóknak a korábbi közbeszerzési eljárásban jelzett és saját tapasztalatain alapuló költségeit, melyre vetítetten az elfogadható mértéke maximum 2% volt. Mindezekre figyelemmel a változás maximális értéke álláspontja szerint nem haladhatja meg a 23%-ot. Ebbõl pedig azt a következtetést vonta le, hogy a korábbi közbeszerzési eljárás legelõnyösebb ajánlati ára maximum 23%-os növekedését tartja reálisnak, valamint amikor ezt megállapította, akkor minden tényezõ változásának felsõ értékét vette figyelembe. Ezek alapján a 450 Ft/tömör m3-bõl kiindulva, mely a korábbi közbeszerzési eljárásban megjelölt ajánlati ár volt, kerekítve 550 Ft/tömör m3-re változott, ez az 550 Ft/tömör m3 ár jelentette azt a reális árat, amelyet elvárt, és amely körül az ajánlati áraknak jelen közbeszerzési eljárásban mozognia kellett volna. Ezzel szemben kérelmezõnek az ajánlati ára 600–625 Ft/m3 között mozgott, így az egységárak közötti eltérés mintegy 9,1; 13,6% körüli értéknek tekinthetõ. Ajánlatkérõ mérlegelte azt a tényt is, hogy a mecseki uránérc bányászatának rekultivációs munkálataival kapcsolatosan az arra elkészült beruházási program további munkáinál a jelenlegi beszerzési eljárásban elvégzendõ feladat<br>
amennyiség többszörösét kell a jövõben megmozgatni és szállítani. Ezért az 1999-es árnál 35%-kal magasabb ár elfogadása, melyet kérelmezõ ajánlott, a jövôben a szállítási árak olyan mértékû növekedését idézne elô, hogy a e feladat elvégzése a tervezett költségek jelentõs módosítását igényelné. Mindezekre tekintettel döntött az eljárás eredménytelenségének a megállapítása mellett.<br>
A Döntõbizottság a beszerzett iratok alapján és a tárgyaláson elhangzottak szerint, valamint a felek kiegészítõ észrevételei és számításai alapján megállapította, hogy a jogorvoslati kérelem alaptalan.<br>
A Döntõbizottságnak a jogorvoslati eljárás során elsõsorban abból kellet kiindulnia, hogy az ajánlatkérõ az eljárás eredménytelenségét a Kbt. azon szabályára alapította, mely szerint attól függetlenül, hogy valamennyi ajánlat megfelelt az ajánlati felhívás és a dokumentáció feltételeinek, volt-e olyan ok – jelen esetben az ajánlati ár –, amely miatt mégsem tudta az ajánlatkérõ elfogadni a közbeszerzési eljárásban benyújtott ajánlatokat.<br>
A Döntõbizottságnak abban a kérdésben is állást kellett foglalnia, hogy megalapozottak voltak-e azok a mûszaki, gazdasági és pénzügyi prognosztizációs számítások alapján kalkulált ajánlatkérõi elvárási árak, melyeknek alapján ajánlatkérõ kimondhatta jelen közbeszerzési eljárásban az eljárás eredménytelenségét.<br>
Ajánlatkérõ a részvételi felhívás 12.1. pontjában és az ajánlati felhívás 14. pontjában konkrétan meghatározta, hogy milyen bontásban kell megtenni az ajánlattevõknek az ajánlati árakat. Így 700 000 m3 anyag átszállítása esetén, 800 000 m3 anyag átszállítása esetén, 900 000 m3 átszállítása esetén, 1 000 000 m3 anyag átszállítása esetén és 1 100 000 m3 anyag átszállítása esetén kellett az ajánlati árat megszabni ár/Ft/tömör m3 + áfa megjelölésben. E bontás alapján ajánlatkérõ súlyozott összehasonlító árat számított, amely szerint kérelmezõ súlyozott összehasonlító ára 609,56 Ft/tömör m3, a Strabag Rt. 625 Ft/tömör m3, az A-Fõvállalkozó Kft. 630 Ft/tömör m3, a Szekszárd Paks Kft. 677 Ft/tömör m3, a Neolit Kft. 619 Ft/tömör m3, és a Magyar Aszfalt Kft. 667 Ft/tömör m3 ára jelent meg a közbeszerzési eljárásban. Tény, hogy a kérelmezõ súlyozott átlagára kedvezõbb a többi ajánlattevõ átlagárához viszonyítva. A Döntõbizottság megvizsgálta, hogy a pénzügyi és gazdasági, mûszaki számítások alapján, illetve a korábbi közbeszerzési eljárásban a nyertes ajánlattevõ által adott ajánlati ár, valamint az egyéves inflációs költséghányad változásából eredõen ez az ajánlati ár reálisnak tekinthetõ-e az ajánlatkérõ szempontjából. Ezen összehasonlításra vonatkozóan a Döntõbizottság az alábbi megállapításokat tette.<br>
Kérelmezõ a jogorvoslati kérelmének kiegészítése tárgyában tett észrevételében a 2000. márciusban érvényes 205 Ft/liter gázolajárát hasonlította az 1999. évi 146 Ft/1 árhoz, amelybõl számítottan 40,4%-os áremelkedést kívánt bizonyítani ajánlatkérõ prognosztizációjával szemben, valamint ezzel a gázolaj-áremelkedés várható tendenciájára utalt. A Döntõbizottság álláspontja szerint ez a számítási módszer téves, mivel két olyan szélsõ értéket vett alapul, amely közül az alsó 1999 februári adat, amely az év folyamán többé nem fordult elõ, csak ennél magasabb. A magasabb értékre, a 2000 márciusi árra hivatkozást csak a tények ismeretében tehette meg, amely az ajánlattétel idõpontjában még nem állt rendelkezésére. Sem ezt, sem azon kérelmezõi megfontolást Döntõbizottság nem fogadta el, hogy a 40,4%-os általa számított áremelkedési értéken felül veendõ számításba az elmúlt évi 10%-os inflációs ráta, mivel az általános inflációs értékek alakulásához a tüzelõanyagok, üzemanyagok árváltozásai igen tetemes részben járulnak hozzá, és azt tartalmazzák.<br>
Téves volt a kérelmezõ számítása abban is, hogy az ajánlatkérõ 550 Ft/m3 bázisadatához számította hozzá külön a szállítólánc 72 Ft/óra üzemanyagköltségét, amely pontatlan. Kérelmezõ által felvett áremelkedési százalék 58,98 Ft/liter értéket eredményezett volna. 50 Ft-ot kalkulált az infláció hatásaként, és külön becsülte a járulékos gépek 30 Ft-os üzemelési költségemelkedését, holott ez utóbbit a 10%-os inflációs rátának már tartalmaznia kellett.<br>
A Döntõbizottság megállapította, hogy ajánlatkérõ döntése megalapozott volt, mert álláspontja szerint az ajánlatkérõ helyesen járt el akkor, amikor a beszerzés tárgyával összefüggésben kalkulálta annak várható költségét is.<br>
A prognosztizációt megfelelõen analizált részadatokra, már lezárult közbeszerzési eljárás alapján, a szerzõdésekkel megvalósított beruházások bázisadatai elemzésére alapította.<br>
Számításaiban figyelembe vette az egységár 48%-ot kitevõ egyéb költségek elemzésekor a gépmûszakóra tapasztalati adatait, az üzemanyagköltséget, a gépkezelõköltséget, a gép-árarány költséget, amely az amortizációs költségbõl a fenntartási, karbantartási és a munkagép-telepítés költségeibõl tevõdött össze. Az ez évre elõirányzott inflációs rátához mérten a 10%-os inflációs érték becslése megfelelõ keretet biztosíthat a területen dolgozó gépek nagyobb mértékû kopási, valamint a rövidebb szállítási távolságokra tekintettel is, az útjavítás többletköltségeinek ellentételezésére is. A szállítás üzemanyagköltségét 52%-os arányban vette figyelembe ajánlatkérõ. A beszerzés 2000. évre az üzemanyagár-változást, az APEH árakkal közölt 1999. évi havonkénti üzemanyagárak bázisadataira alapozva 32%-kal vette figyelembe.<br>
Ezen tényezõkre tekintettel kalkulált az elmúlt évi hasonló beruházás – még az év utolsó negyedévében is a kivitelezõ által vállalt – 450 Ft/m3 vállalási árat bázisként véve ez évre 22-23%-os áremelkedést és ezzel számítva 550 Ft/m3 – számára legkedvezõbb árat – prognosztizált. Ezzel szemben kérelmezõ ajánlati ára 700 000 m3-re pedig 625 Ft/m3, míg súlyozott átlagára is 609,56 Ft/m3, amely 35%-kal magasabb volt, mint az elmúlt évi átlag.<br>
A Döntõbizottság az eljárás körülményeinek vizsgálata alapján összegezve megállapította, hogy ajánlatkérõnek nemcsak jogában állt, hanem elvárható cselekménye a beszerzésre vonatkozóan annak megvalósulásához minden lehetõ körülmény figyelembevételével az ellentételezés mértékét kalkulálni. Jelen beszerzésben a minõsítési elõírásoknak megfelelõ és alkalmas ajánlattevõ kiválasztását követõen ajánlatkérõ számára a legalacsonyabb összegû ellenszolgáltatás volt az értékelési szempont. Ajánlatkérõ eljárása során meghatározta, hogy erre vonatkozóan mit tekint annak, és mivel ennél magasabb ajánlati árakat kapott, döntött az eljárás eredménytelenségérõl.<br>
A Döntõbizottság álláspontja szerint a fentiekre tekintettel ajánlatkérõ döntése nem volt jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján a jogorvoslati kérelmet mint alaptalant elutasította.<br>
A Döntõbizottság a Kbt 88. § (1) bekezdés h) pontjára figyelemmel állapította meg a határozat rendelkezõ részében a jogorvoslati eljárás során felmerült költségek viselését.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 18.<br>
<br>
<br>
Dr. Eke Pekács Tibor s. k.	Ruthner Oszkár s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>