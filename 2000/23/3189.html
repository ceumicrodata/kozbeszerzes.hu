<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3189)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.72/15/2000<br>
<br>
Tárgy: M+M Építõipari és Szolgáltató Kft. jogorvoslati kérelme Budapest Zugló  Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Molnár Judit (1124 Budapest, Gébics út 7.) ügyvéd által képviselt M+M Építõipari Szolgáltató Kft. (2085 Pilisvörösvár, Piliscsabai út 1., a továbbiakban: kérelmezõ) jogorvoslati kérelmét, amelyet dr. Balla Miklós, (1068 Budapest, Benczúr út 39/B, félem. 4.) ügyvéd által képviselt Budapest Zugló Önkormányzata (1145 Budapest, Pétervárad út 2., a továbbiakban: ajánlatkérõ) "a Budapest Zugló Önkormányzat tulajdonában lévõ Budapest XIV., Egressy út 14. szám (hrsz. 32542) alatti telken 13 lakásos lakóépület felépítése, az épület földszintjén 2 db üzlettel és hatállásos személygépjármû-tárolóval, a külsõ közmû-csatlakozási és környezetelrendezési munkák elvégzése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 1. számában, 2000. január 5-én részvételi felhívást tett közzé tárgyalásos eljárás megindítására, melynek tárgya "a Budapest Zugló Önkormányzat tulajdonában lévõ Budapest XIV., Egressy út 14. szám (hrsz. 32542) alatti telken 13 lakásos lakóépület felépítése, az épület földszintjén 2 db üzlettel és hatállásos személygépjármû-tárolóval, a külsõ közmû-csatlakozási és környezetelrendezési munkák elvégzése" tárgyában, a dokumentációban részletezettek alapján.<br>
Ajánlatkérõ a tárgyalásos eljárás alkalmazása feltételeként az 1999. évi LX. törvénnyel módosított 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdésének a) pontjára alapította. Az ajánlatkérõ nevében a közbeszerzési eljárásban és megbízásából eljárt Budapest Zugló Polgármesteri Hivatal Vagyonhasznosítási Beruházási és Lakásgazdálkodási Ügyosztálya. A beszerzés tárgyával kapcsolatos részletes adatokat és elõírásokat az a dokumentáció tartalmazta, melyet az ajánlatkérõ nevében eljáró szervezet biztosított a közbeszerzési eljárásban a részvételi jelentkezõknek.<br>
A részvételi felhívás 8. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket. Ennek b) pontjában a mûszaki alkalmasság igazolása körében többek között annak elsõ francia bekezdésében elõírta az elõzõ 3 évi, a közbeszerzés tárgyával azonos lakásépítések tevékenységének bemutatását a beruházás összege, teljesítés ideje, a szerzõdõ fél megnevezése mellett.<br>
Ajánlatkérõ a részvételi felhívás 9. a) pontjában meghatározta a részvételi jelentkezõk alkalmassága elbírálásának szempontjait, így többek között a mûszaki szempontokon belül az elsõ francia bekezdésben "az elmúlt két év alatt legalább egy darab 12 vagy annál többlakásos lakóépület beruházását sikeresen befejezte" ajánlatkérõi követelményt. Ugyancsak ezen pont mûszaki szempontok utolsó francia bekezdésében elõírta, hogy "a részvételre jelentkezõnek a szerzõdés teljesítésére alkalmatlanná minõsítésének szempontjai, amennyiben a tárgy szerinti feladattal kapcsolatban nem rendelkezik referenciával". A részvételi jelentkezési határidõig – 2000. február 1-jéig – négy jelentkezõ nyújtotta be részvételi jelentkezését, így többek között kérelmezõ, a Maszer Rt., a Mélyépítõ Kft., a Progress B90 Kft. Ajánlatkérõ hiánypótlási lehetõséget biztosított a részvételi jelentkezõknek a közbeszerzési eljárásban, majd egy erre külön létrehozott bizottság megvizsgálta a részvételi jelentkezéseket, és azok értékelését elvégezte.<br>
Ajánlatkérõ a részvételi jelentkezések értékelését követõen nyilvános eredményhirdetésen, 2000. február 17-én kihirdette azon döntését, mely szerint alkalmasnak minõsítette a Maszer Rt. és a Mélyépítõ Kft. részvételi jelentkezését, alkalmatlannak minõsítette kérelmezõ és a Progress B90 Kft. részvételi jelentkezését.<br>
A nyilvános eredményhirdetésen kérelmezõ képviselõje nem volt jelen, ezért a részvételi jelentkezések bírálatáról készült jegyzõkönyvet levélben, február 22-én küldték meg kérelmezõ számára.<br>
Ajánlatkérô kérelmezô részvételi jelentkezését és kérelmezôt azért minõsítette alkalmatlannak a szerzõdés teljesítésére a mûszaki szempontból, mivel megállapítást nyert, hogy a részvételi felhívás 3. a) pontjában meghatározottakhoz hasonló munkával, azaz a tárgy szerinti feladattal kapcsolatban nem rendelkezik referenciával. Ezért a részvételi felhívás 9. b) pontjában meghatározott mûszaki szempont szerint a szerzõdés teljesítésére alkalmatlan.<br>
Kérelmezõ hiánypótlást követõen benyújtott jogorvoslati kérelmében ajánlatkérônek a részvételi eljárást lezáró, rá vonatkozó döntése megsemmisítését kérte jogsértés megállapítása mellett, és kérte kötelezni ajánlatkérõt a Kbt. szabályainak megfelelõ eljárásra. Ideiglenes intézkedésként indítványozta, hogy a Döntõbizottság a közbeszerzési eljárást függessze fel, valamint ajánlatkérõ kötelezését kérte az eljárási díj és a jogorvoslati eljárással kapcsolatban felmerült költségei viselésére. Álláspontja szerint ajánlatkérõ megalapozatlan döntést hozott, amikor alkalmatlannak minôsítette ôt a szerzôdés teljesítésére. Elôadta, hogy a részvételi jelentkezésében megjelölt Budapest IX., Tompa út 15/B építési beruházás megfelel az ajánlatkérõ által a részvételi felhívásban támasztott követelménynek. Ennek bizonyítására becsatolta a Budapest IX. kerületi önkormányzat jegyzõjének az elkészült építési beruházásra vonatkozó referencialevelét. Elõadta, hogy ajánlatkérõ döntésérõl 2000. február 22-én szerzett tudomást, mégpedig ajánlatkérõnek a hozzá megküldött értesítésébõl.<br>
A Döntõbizottság a jogorvoslati eljárásban ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ érdemi ellenkérelmében elsõdlegesen elkésettség miatt, míg másodlagosan alaptalanság miatt kérte a jogorvoslati kérelem elutasítását. Álláspontja szerint kérelmezõ jogorvoslati kérelmét a Kbt.-ben elõírt 15 napos jogvesztõ határidõn túl terjesztette elõ, mivel az eredményhirdetésrõl készült jegyzõkönyvet fax útján 2000. február 17-én elküldte Horváth József magánszemélynek, aki a dokumentációt is a kérelmezõ képviseletében vásárolta meg. A tudomásszerzés idõpontjához képest a 2000. március 8-án benyújtott jogorvoslati kérelme jogvesztõ határidõn túli elõterjesztésnek minõsül.<br>
Elõadta továbbá, hogy szóbeli megállapodás alapján történt meg, hogy a közbeszerzési eljárásban Horváth József nevére kérte a kérelmezõ az ajánlatkérõtõl érkezõ valamennyi irat, levél megküldését. Másodsorban álláspontja szerint a kérelmezõ részvételi jelentkezésében nem tudott olyan referenciát felmutatni, melyet õ a részvételi felhívás 9. b) pontjára tekintettel a 3. a) pontban elõírt. A kérelmezõ által megjelölt referencia vonatkozásában elõadta, hogy még a közbeszerzési eljárás részvételi szakaszában megkereste a referenciában megjelölt önkormányzatot tájékozódás céljából, de ott hitelt érdemlõ felvilágosítást nem tudtak adni, így nem tudtak arról sem, hogy kinek a generálkivitelezésében épült fel a 34 lakásos lakóépület, mivel generálkivitelezõként a Mûhó Kft. volt megjelölve a Mûhó Kft. által a szomszédos épület megvalósítására kiírt eljárásra beadott részvételi jelentkezésében. A kérelmezõ részvételi jelentkezésében megjelölt referenciák álláspontja szerint szolgáltatásnak, felújításnak minõsülnek és nem építési beruházásnak. Álláspontja szerint megalapozott és jogszerû döntést hozott, amikor kérelmezõt a referencia tekintetében mûszaki alkalmassága körében alkalmatlannak minõsítette a szerzõdés teljesítésére. Bejelentette a Döntõbizottságnak, hogy a közbeszerzési eljárásban eredményt hirdetett, és a szerzõdést a nyertes ajánlattevõvel megkötötte 2000. március 24-én. Kérte a jogorvoslati eljárással felmerült költségeinek a megtérítését.<br>
A Döntõbizottság a beszerzett iratok alapján, és a tárgyaláson lefolytatott bizonyítás során megállapította, hogy kérelmezõ jogorvoslati kérelme alaptalan.<br>
A Döntõbizottságnak elsõdlegesen abban az eljárásjogi kérdésben kellett állást foglalnia, hogy kérelmezõ jogorvoslati kérelme elõterjesztése nem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint az ott megjelölt jogvesztõ határidõn belül történt-e. Kérelmezõ jogorvoslati kérelmét fax útján 2000. március 8-án 16,15 órakor nyújtotta be a Döntõbizottsághoz, majd március 9-én megérkezett a 30 000 Ft illetékbélyegben lerótt igazgatási szolgáltatási díjjal ellátott jogorvoslati kérelme is, 2000. március 9-i postabélyegzõvel.<br>
A Döntõbizottság március 9-én hiánypótlásra szólította fel kérelmezõt az igazgatási szolgáltatási díj nem megfelelõen lerótt kérelem hiánya miatt. Kérelmezõ a hiánypótlási felhívásnak 2000. március 16-án tett eleget, és még ugyanaznap a Döntõbizottság a jogorvoslati eljárást megindította.<br>
Kérelmezõ az eredményhirdetésrõl készült jegyzõkönyvet levél útján 2000. február 23-án vette kézhez az ajánlatkérõtõl. Nyilatkozata szerint a 2000. február 17-én faxon Horváth József magánszemély nevére megküldött értesítésrõl nem volt tudomása, mivel Horváth nem a cég ügyvezetõje, és nem tartozik alkalmazottjai közé sem.<br>
Ajánlatkérõ nem vitásan elismerte, hogy Horváth József a Mûhó Kft. alkalmazásában lévõ magánszemély, és a Mûhó Kft. is részt vett korábban ajánlatkérõ másik közbeszerzési eljárásában, mint ajánlattevõ. Azt is elismerte, hogy szóbeli megállapodás alapján történt Horváth József nevére – a kérelmezõre is tekintettel – a jegyzõkönyv megküldése. A Döntõbizottság álláspontja szerint a fax útján megküldött eredményhirdetési jegyzõkönyv nem váltott és nem is válthatott ki olyan joghatást kérelmezõ viszonylatában, amely megalapozná az elkésettségi indítványát. A bizonyítás során az is megállapítást nyert, hogy Horváth József nem alkalmazottja és tisztségviselõje kérelmezõnek, így a számára faxon megküldött eredményhirdetési jegyzõkönyv nem tekinthetõ kérelmezõ tekintetében hivatalos tudomásszerzésnek.<br>
A Döntõbizottság azt is megállapította, hogy a levél útján megküldött eredményhirdetési jegyzõkönyv átvételének idõpontja, 2000. február 23., és a benyújtott jogorvoslati kérelem idõpontja között a 15 napos jogvesztõ határidõ nem telt el, így az határidõn belüli benyújtásnak tekintendõ. A jogorvoslati eljárásban hiánypótlási felhívásra került sor, de mivel kérelmezõ a hiánypótlásban megjelölt 5 napos határidõn belül teljesítette hiánypótlását, így attól függetlenül a 2000. március 8-án kelt és március 9 én érkezett jogorvoslati kérelme a 15 napos jogvesztõ határidõn belüli elõterjesztésnek minõsül. Erre való tekintettel az ajánlatkérõ elkésettségre vonatkozó indítványának a Döntõbizottság nem adott helyt, és kérelmezõ részvételi jelentkezését érdemben megvizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdés elsõ fordulata szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.<br>
Ugyanezen szakasz (2) bekezdése szerint a részvételi szakaszt megindító részvételi felhívásban a 44. § (1)–(5) bekezdése alapján meg kell határozni az eljárásban történô részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Ugyanezen törvényhely (7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételi jelentkezõnek a szerzõdés teljesítésére való pénzügyi, gazdasági és mûszaki alkalmasságát. Ez utóbbi bekezdésre figyelemmel ajánlatkérõ a részvételi jelentkezés 9. b) pontjának utolsó francia bekezdésében azt írta elõ, hogy "a részvételre jelentkezõknek a szerzõdés teljesítésére alkalmatlanná minõsítésének szempontjai, amennyiben a tárgy szerinti feladattal kapcsolatban nem rendelkezik referenciával". Tárgy szerinti feladatot pedig a részvételi jelentkezés 3. a) pontjában határozta meg, mely azonos a beszerzés tárgyával, azaz 13 lakásos lakóépület felépítésével, és az ehhez rendelt épület földszintjén 2 db üzlettel és hatállásos személygépjármû-tárolóval, a külsô közmû-csatlakozási és környezetelrendezési munkálatok elvégzése mellett.<br>
Kérelmezõ részvételi jelentkezése 13 referenciát tartalmazott, a bemutatott referenciák felújítási és átalakítási munkálatokként vannak megjelölve. A kérelmezõ által hivatkozott, így a Budapest IX., Tompa u. 13. lakóépület felújításának generálkivitelezése, illetve Budapest IX., Tompa u. 15/B lakóépület felújítási és emeletráépítési munkáinak generálkivitelezéseként megjelölt referenciából a Döntõbizottság álláspontja szerint ajánlatkérõ nem tudta megállapítani és nem is állapíthatta meg, hogy az megfelel az általa a részvételi felhívásban a beszerzés tárgyára szûkítetten megjelölt alkalmassági kritériumnak.<br>
Ajánlatkérõ a tõle elvárható gondossággal és mértékben információt kívánt beszerezni kérelmezõ megrendelõjétõl, ez esetben a Ferencvárosi Önkormányzat Felújítási Irodájától, de konkrét információt nem tudtak a két referenciamunka tekintetében adni.<br>
A Döntõbizottság álláspontja szerint a kérelmezõ részvételi jelentkezésében megjelölt referenciamunkák nem felelnek meg ajánlatkérõ azon mûszaki szempontú elvárásának, melyet a részvételi felhívás 9. b) pontjának utolsó francia bekezdésében, illetve a 3. a) pontra tekintettel állapított meg.<br>
A részvételi felhívásból a Döntõbizottság egyértelmûen megállapította, hogy ajánlatkérõ a referencia vonatkozásában a szerzõdés teljesítésére mûszaki szempontból alkalmatlanná minõsítésének szempontjai között szûkítõ követelményt épített be és támasztott, és ezen szûkítõ követelmény a mûszaki alkalmasság volt, illetve az alkalmatlannak minõsítés egyik legfontosabb kritériuma. Ugyancsak megállapította a Döntõbizottság, hogy a kérelmezõ a részvételi jelentkezésében a részvételi határidõig nem hozta ajánlatkérõt abba a helyzetbe, hogy az általa megjelölt és hivatkozott referenciamunkák vonatkozásában egyértelmûen és határozottan ajánlatkérõ eldönthette volna, hogy az megfelel-e a részvételi felhívásában megjelölt szûkítõ alkalmassági kritériumnak, valamint a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdésében elõírt igazolási követelménynek.<br>
A jogorvoslati eljárásban a Döntõbizottság megállapította, hogy a kérelmezõ fent megjelölt referenciái a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdésnek megfelelõ építési beruházásnak minõsülnek, mert – ellentétben a részvételi jelentkezésben írtakkal – az épületek bõvítési és átalakítási munkáit tartalmazták. Azonban nem végzett ezen munkák kivitelezése során a kérelmezõ – saját ismertetése szerint – külsõ közmû-csatlakozási, környezetrendezési munkákat, és nem épített üzleteket és személygépkocsi-tárolókat. Tehát az általa hivatkozott referenciákat nem lehetett a jelen beszerzés tárgyához hasonlónak, illetve azzal azonosnak tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37–38. §-át, a 43. § (4), (6) bekezdését, az 51–54. §-okat és a 61. § (6) bekezdését megfelelõen alkalmazni kell. Ebbõl a törvényhelybõl levezetve ajánlatkérõnek azon döntése, mely a Kbt. 51–54. §-ain belül az 52. §. (2) bekezdés d) pontjára tekintettel állapított meg, azaz a kérelmezõ részvételi jelentkezése nem felelt meg a részvételi felhívásban, illetve a dokumentációban meghatározott feltételnek, megalapozott volt.<br>
A fenti tényekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében elõírt hatáskörénél fogva a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerinti jogorvoslati eljárással felmerült költségek viselése felõl a rendelkezõ rész szerint döntött, mivel a Döntõbizottság a jogorvoslati eljárásban jogsértés megállapítását mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. április 14.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>