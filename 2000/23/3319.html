<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÔBIZOTTSÁG (3319)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.92/21/2000<br>
<br>
Tárgy: a Gen-Ép Kft. jogorvoslati kérelme a Bács-Kiskun Megyei Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
a GEN-ÉP Építési Kft. (6000 Kecskemét, Halasi út 19/A, a továbbiakban: kérelmezõ) jogorvoslati kérelmét, melyet a Bács-Kiskun Megyei Önkormányzat (6000 Kecskemét, Deák Ferenc tér 3., a továbbiakban: ajánlatkérõ) "BKKM Önkormányzat Speciális Óvodája és Általános Iskolája, Nevelési Tanácsadó építése, valamint mobíliák, berendezések és az elsõ készlet beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek tárgyaláson tett nyilatkozatai alapján az alábbi tényállást állapította meg.<br>
Ajánlatkérõ a K. É. 1999. október 27-én megjelent 43. számában részvételi felhívást tett közzé elõminõsítési eljárás lefolytatására. A beszerzés tárgyát két fõ részre bontotta, és az alábbiak szerint határozta meg: "BKKM Önkormányzat Speciális Óvodája és Általános Iskolája, Nevelési Tanácsadó építése. Az épület hasznos alapterülete:<br>
földszint	1605,5 m2<br>
I. emelet	1202,9 m2<br>
tetõtér	260,5 m2<br>
összesen:	 3068,9 m2<br>
– mobíliák, berendezések és elsõ készlet beszerzése."<br>
A két részre lehetett külön-külön részajánlatot, illetve többváltozatú ajánlatot tenni.<br>
Ajánlatkérõ a részvételi felhívás 9. és 10. pontjában meghatározta a résztvevõk pénzügyi, gazdasági és mûszaki alkalmasságának igazolására kért adatokat, illetve a jelentkezõk alkalmasságának vizsgálatával kapcsolatos elõírásokat. Az ajánlatok elbírálásának szempontjaként az összességében legelõnyösebb ajánlat került megjelölésre.<br>
A részvételi szakaszban rendelkezésre állt dokumentáció is.<br>
A közbeszerzési eljárás során ajánlatkérõ nevében, mint bonyolító a Humán Foglalkoztató Kft. járt el.<br>
Az 1999. november 22-i jelentkezési határidõig összesen a teljes beszerzést illetõen 19 részvételi jelentkezés érkezett ajánlatkérõhöz. Már a jelentkezések bontásán vizsgálták a dokumentumok teljeskörûségét, és hiánypótlás elrendelésérõl is döntöttek. A november 29-i határidõig lehetett a jelzett hiányosságokat pótolni.<br>
A hiánypótlást követõen ajánlatkérõ elvégezte a jelentkezések értékelését, majd a megyei közgyûlés elnöke 1999. december 22-én döntést hozott, mely szerint teljeskörûen alkalmasnak minõsíti a KÖZÉP Rt., a Magyar Építõ Rt., a Baucont Rt., a Modus Vivendi Kft., a KÉSZ Kft., a Strabag Rt., a Délépítõ Rt., a Merkbau Kft., az Aktív Kft., a Hajdú Kft., a Modinvest Kft., a Polydom Rt., a Bau-System Kft. jelentkezõket, csak az építési munkára a kérelmezõt, a Classic Kft.-t, a Gomép Kft.-t és az MT Bau Kft.-t, valamint csak a mobíliák szállítására a Stilfa Kft.-t. Döntését ugyanezen a napon nyilvánosan ki is hirdette, ugyanakkor az ajánlati felhívást is kézbesítette.<br>
Ajánlatkérõ az ajánlati felhívásban meghatározta az ajánlatok elbírálására szolgáló részszempontokat és azok súlyszámait az alábbiak szerint:<br>
– mûszaki tartalom	 (9),<br>
– a teljesítés során alkalmazott minõségbiztosítási rendszer	 (8),<br>
teljesítési határidô 	(7),<br>
– vállalt kötbér mértéke 	(6),<br>
– ajánlati ár	 (5),<br>
– jóteljesítési garancia mértéke a teljesítés idejére 			(4),<br>
– garancia mértéke a teljesítést követõ garanciális idõszakra	 (3).<br>
A ponthatárok 1–15.<br>
Az ajánlati felhívás dokumentációja tartalmazta a következõket: részletes tájékoztató, szerzõdéstervezet, részletes mûszaki leírás, az ajánlattevõvel és az ajánlattal kapcsolatos követelmények, formai elôírások és iratminták, valamint a komplett kiviteli és berendezési tervdokumentáció.<br>
Ajánlatkérõ elõírta, hogy a beszerzés részeit külön-külön fogja elbírálni, az ajánlattételi határidõ 2000. február 21., a nyilvános eredményhirdetésre március 20-án kerül sor, a szerzõdéskötés napja 2000. április 7. A szerzõdési feltételek között szerepelt – többek között – a teljesítés határideje: az építésre 2002. március 31., a mobíliák szállítására 2002. július 1., az elõteljesítés lehetséges volt. A szerzõdéses összeg 5%-át ajánlatkérõ visszatartja. Késedelmi kötbér legalább napi 0,1% (max. 20%-ig).<br>
Az ajánlatban a mûszaki átadást követõ 2 hónapig terjedõ idõszakra teljesítési garanciát kell vállalni. Minimum 12 hónap garanciavállalás kötelezõ feltétel, a garanciális idõszakra jóteljesítési garanciát kell vállalni. Az ajánlati árat prognosztizált átalányárként kell megadni. Az ajánlatban a beárazott tételes költségvetést kell benyújtani, pénzügyi-mûszaki ütemtervet és vállalkozási szerzõdést kell csatolni.<br>
A dokumentáció 6.31. pontjában ajánlatkérõ részletesen kifejtette az ajánlat elbírálására szolgáló részszempontok tartalmát és értékelésének fõbb szabályait. Ezek szerint:<br>
– mûszaki tartalomra a kiírást teljesítõ ajánlat 15 pontot kap, alternatív ajánlat esetében a jelentõs mûszaki színvonalcsökkenéssel készített ajánlat 1 pontot kaphat;<br>
– minõségbiztosítási rendszert illetõen az ISO 9002-vel rendelkezõ 15 pontot, az azzal nem rendelkezõ 1 pontot kap;<br>
– teljesítési határidõre a kiírás szerinti vállalás 1 pontot ér, a legrövidebb határidõt vállaló 15 pontot kap;<br>
– kötbérvállalásra a 0,1%-ot vállaló 1 pontot kap, a legmagasabb mértékû vállalás 15-öt;<br>
– ajánlati árnál a legolcsóbb ajánlatra 15, a legdrágábbra 1 pont jár;<br>
– garanciális vállalásoknál a legmagasabb értékre jár a 15 pont, a legalacsonyabbra 1 pont.<br>
A szélsõ értékek között a pontozás lineárisan és a kerekítés szabályaival történik.<br>
Ajánlattevõk írásban feltett kérdéseire ajánlatkérõ írásban válaszolt, továbbá 2000. február 7-én helyszíni konzultációra került sor.<br>
Az írásban feltett kérdések között szerepelt a következõ is: "a 45/1 és 45/2 tûzgátló ajtók tûzállósági határértéke hány perc?" Az erre írásban 2000. február 14-én adott válasz a következõ volt: "A költségvetési kiírás 45/1 tételben elírás történt, a T30 nem jó, a tûzgátló ajtók T60, azaz 60 perces tûzállósági határértékûek".<br>
Az ajánlattételi határidõig összesen 14 ajánlattevõ nyújtott be ajánlatot. Teljes körû ajánlat érkezett a következõktõl: Baucont Rt., Délépítõ Rt., Hajdú Kft., Merkbau–Aktív Kft.-k, Polydom Rt., Strabag Rt., KÖZÉP Rt.–Modinvest Kft.-k, KÉSZ Kft., Magyar Építõ Rt., Bau-System Kft. Csak az építésre tett ajánlatot a kérelmezõ és a Classic-Gomép Kft. közösen, csak a mobíliák szállítására a Stilfa Kft. és a Modinvest Kft. Többen tettek többváltozatú ajánlatot is.<br>
Ajánlatkérõ néhány ajánlattevõtõl a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján nyilatkozatot kért, majd az ajánlatokat bizottság értékelte. A döntéshozó 2000. március 20-án döntést hozott a Kbt. 5. sz. melléklete szerinti tartalommal. Eszerint az eljárás nyertese az építésre vonatkozóan a Baucont Rt., a mobíliák szállítására vonatkozó rész pedig eredménytelenül zárult. Döntését 2000. március 20-án nyilvánosan kihirdette, majd az összesítõt megküldte az ajánlattevõk számára.<br>
Ezen ajánlatkérõi döntés ellen nyújtott be kérelmezõ jogorvoslati kérelmet, amelyben kérte a Döntõbizottságot, hogy semmisítse meg ajánlatkérõ eljárást lezáró döntését, ideiglenes intézkedésként tiltsa meg a szerzõdés megkötését a nyertes Baucont Rt.-vel, az érvénytelen ajánlatot tevõket zárja ki a versenybôl, és rendelje el az ajánlatkérõ részére, hogy érvényes ajánlatot tevõk közül válassza ki a legelõnyösebb ajánlatot. Kérelmének indokolásaként elõadta, hogy ajánlatkérõ az ajánlati felhívás dokumentációjában a tûzgátló ajtókat illetõen 60 perces (T60) tûzállósági határértéket írt elõ, és az ajánlattevôknek küldött levelében is megerõsítette, hogy a T30 nem jó, a tûzgátló ajtók T60, azaz 60 perces tûzállósági határértékûek legyenek. A Baucont Rt., a Merkbau Rt., a Strabag Rt., a Közép Rt., a Kész Kft., valamint a Classic Kft. ajánlatában az értékelésrôl készült táblázat szerint T30-as jelû tûzgátló ajtók szerepelnek, ez pedig nem felel meg a felhívásnak, ezért ezen ajánlatok érvénytelenek.<br>
Igaz ugyan, hogy a dokumentációban – a költségvetési kiírásban – T30-as jelzésû ajtók szerepeltek, azonban a mûszaki leírás, a hatósági engedély elõírásai és ajánlatkérõ kérdésre adott válasza szerint csak a T60-as ajtó a megfelelõ. A T30-as ajtóval tett ajánlat a lényegesnek tartott mûszaki tartalom tekintetében nem felel meg a követelményeknek, érvénytelen és ezért el sem bírálható. A jogsértés abban áll, hogy ajánlatkérõ nem zárta ki az érvénytelen ajánlatokat az értékelésbõl, hanem azokat elbírálta.<br>
Ajánlatkérõ kérte a jogorvoslati kérelem elutasítását, mint megalapozatlant.<br>
Álláspontja szerint mind a T30-as, mind a T60-as tûzállósági határértékû tûzgátló ajtókkal tett ajánlat megfelelt az ajánlati felhívásnak, tehát érvényes volt.<br>
Nem tagadta, hogy felfedezhetõ ellentmondás az ajánlati felhívásban és a dokumentációban a tûzállósági fokozatra vonatkozó elõírásokban, azonban a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján ajánlatkérõ kötve van az ajánlati felhívásban, illetve a dokumentációban meghatározott feltételekhez. Ezen rendelkezés alapján ajánlatkérõ nem minõsítheti érvénytelennek azt az ajánlatot, amely "a kiírás szó szerinti másolása" alapján készült el.<br>
Az ajánlatok mûszaki tartalmának értékelésekor volt lehetõség a kétféle minõségi paraméter figyelembevételére, a magasabb tûzállósági fokozatot megajánló ajánlat magasabb pontszámmal történõ értékelésére.<br>
A létesítmény mûködõképes megvalósítására – függetlenül a dokumentáció kisebb-nagyobb hibáitól – a szerzõdéstervezetbe beépített teljességi nyilatkozat ad garanciát, amely alapján vállalkozónak használható és mûködõképes egységként kell átadnia az épületet. A vállalkozó az érvényben lévõ szabványok szerinti, érvényes hatósági engedélyeken alapuló kiviteli terveknek megfelelõ teljesítést vállal.<br>
Egyéb érdekeltek közül a nyertes Baucont Rt. észrevételében kérte a megalapozatlan kérelem elutasítását. Az ajánlatba csatolt teljességi nyilatkozat és a szerzõdéstervezet szerint vállalta, hogy a megvalósuló létesítmény a szabványoknak és szakmai elõírásoknak megfelelõen készül el. Ezért nincs jelentõsége annak, hogy – elírás miatt a dokumentációban és az arra tett ajánlatban T30-as vagy T60-as ajtók szerepelnek. A vállalt ajánlati áron a saját kockázatára kell teljesítenie a vállalt feladat egészét. Ajánlata érvényes, mert a nem módosított dokumentáció elõírásának – mely ellentmondásos volt e tekintetben – megfelelt. Elfogadja, hogy a mûszaki tartalom értékelése során ajánlatkérô pontlevonást alkalmazott esetében. A kérelmezõ által hivatkozott tájékoztatás a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdésében meghatározott határidõ után került kézbesítésre, az abban foglaltakat nem lehetett figyelembe venni.<br>
A Délépítõ Rt. érdemi észrevételében elõadta, hogy a felhívás, a dokumentáció és a tájékoztatólevél alapján érvényesnek csak a T60-as tûzállósági határidejû ajtókkal tett ajánlat tekinthetõ. A közbeszerzési eljárás egyéb – elõminõsítési szakaszban hozott döntés, a felhívás egyes részletei, az ajánlatok pontszámokkal történõ értékelése – mozzanatait is kifogásolta észrevételében.<br>
A Strabag Hungária Építõipari Rt. észrevételében rögzítette, hogy a jogorvoslati kérelemben foglaltakat a döntés szempontjából nem tartja súlyponti kérdésnek.<br>
A 2000. április 13-án megtartott tárgyaláson ajánlatkérõ bejelentette, hogy 2000. április 7-én a vállalkozói szerzõdés a Baucont Rt.-vel megkötésre került.<br>
A Döntõbizottság megállapította, hogy a jogorvoslati kérelemben foglaltak megalapozatlanok.<br>
A Döntõbizottságnak abban a kérdésben kellett állást foglalnia, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésében, illetve az 52. § (2) bekezdésének d) pontjában rögzítettek szerint érvényesek-e azon ajánlatok, amelyekben a tûzgátló ajtók vonatkozásában T30-as tûzállósági fokozat került megjelölésre.<br>
A dokumentáció e tárgyban a következõket tartalmazza (Architecht + Bau Bt. T76/417-146 számú kiviteli tervdokumentációja):<br>
– Építési szöveges dokumentáció; építési engedély határozat 10. c) pontja: "A tûzgátló ajtók csak megfelelõ minõsítéssel rendelkezõ szerkezetek lehetnek" (elõírás a tûzvédelmi hatóság szakhatósági állásfoglalásán alapul).<br>
– Alkalmazott épületszerkezetek és anyagok ismertetésében a tûzgátló ajtókra vonatkozóan: mindhárom épületszinten egy-egy ajtó készül, 1 óra tûzállósági határértékû tûzgátló ajtó (az I. emeleten kétszárnyú).<br>
– Lakatos konszignációban a tûzgátló ajtók L1, L2 jellel szerepelnek. Az ajtók követelménye itt: T = 30 határértékû tûzgátló ajtó ÉMI által minõsítve.<br>
– Árazatlan költségvetési kiírás 30. oldala 1. és 2. tétel T30 jelû 30 perces tûzállósági határértékû ajtók (1 db kétszárnyú L1 jelû, 2 db egyszárnyú L2 jelû).<br>
– A csatolt tervlapokon a tûzgátló ajtók csak a megadott jelekkel (L1, L2) kerültek meghatározásra.<br>
– A Classic Kft. által feltett kérdés a költségvetési kiírásban meghatározott tételekre vonatkozott [1. és 2. tétel a 45-ös (lakatosszerkezetek) fõcsoporton belül].<br>
– Az írásban adott válasz csakis az 1. tételre vonatkozóan tartalmaz módosítást, mondván, hogy nem T30-as, hanem T60-as határértékû ajtót kér az ajánlatkérõ.<br>
A dokumentáció elõírásai ellentmondásosak, a feltett kérdésre adott válasz csak L1 jelû ajtóra vonatkozik, annak követelményét megváltoztatja, az L2 jelû ajtókra vonatkozó elõírást nem érinti. A dokumentáció szabályszerû módosítására nem került sor, a tûzállósági határértéket illetõen az ajánlatkérõi kívánalom mindvégig ellentmondásos maradt. Ebben az esetben a felhívás és a dokumentáció elõírásainak megfelelõ ajánlatot bármelyik, a felhívást és a dokumentációt kielégítô – azaz T30-as vagy T60-as – tûzállósági határértékû ajtókkal lehetett tenni. Azok az ajánlatok tehát, amelyek érvényességét kérelmezõ vitatja, érvényesek. Mûszaki tartalmukban vizsgálva viszont ugyanezen ajánlatok kisebb értékûek, mint azok, ahol az ajánlattevõk magasabb követelménynek – a 60 perces tûzállóságnak – is eleget tevõ szerkezetet ajánlottak. Ajánlatkérõ az ajánlatok elbírálása során helyesen járt el, amikor a pontozással a mûszaki tartalom értékelésében kifejezte ezt a különbséget.<br>
A nyertes és a még érintett ajánlattevõk ajánlata a következõket tartalmazta:<br>
nyertes:	L1 jelû ajtó T30-as<br>
L2 jelû ajtó T90-es tûzállóság (a legmagasabb követelményszint az ajánlatok között).<br>
A Merkbau Kft., a Strabag Rt., a Közép Rt., a Kész Kft. és a Classic Kft. ajánlataikban a dokumentáció elõírása szerint költségelték a T30-as jelû ajtókat.<br>
Kérelmezõ álláspontja szerint a létesítmény használhatóságát is kérdésessé teszi a T30-as jelû tûzgátló ajtóval való kivitelezés. A közbeszerzési eljárást lezáró döntés vizsgálata nem terjedhet túl magán a közbeszerzési eljáráson. A rendeltetésszerû megvalósulás biztosítékaként kell értékelni mindenesetre az ajánlatban megkövetelt teljesítési nyilatkozatot, amely alapján a szerzõdés teljesítése kiterjed mindazon munkákra, amelyek a használatbavétel feltételei.<br>
A Döntõbizottság megvizsgálta a nyertes Baucont Rt. által észrevételezett körülményt, miszerint a Classic Kft. konzultációs kérdésére adott ajánlatkérõi válasz elkésett, így azt figyelembe sem lehetett venni az ajánlatok elkészítésekor. A Classic Kft. és a Délépítõ Kft. által feltett kérdésekre – amelyek között a 45/1 és 45/2 tûzgátló ajtók tûzállósági határértékének idõbeli tartama is szerepelt – ajánlatkérô bonyolítója, a Humán Foglalkoztató Kft. 2000. február 14-én küldte meg postai úton a tájékoztatást, egyidejûleg minden dokumentációt átvevõ érdekelt részére. Bonyolító ennek bizonyítására becsatolta a hozzá visszaérkezett tértivevényeket.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése szerint a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni. Ajánlatkérõ ezen kötelezettségének idõben eleget tett, hiszen a tájékoztatót postára adta 2000. február 14-én, az ajánlattételi határidõ pedig 2000. február 21-én 10.00 órakor telt le.<br>
Ezen kérdésnek azonban az ügy elbírálása szempontjából jelentõsége nincs, hiszen az ajánlatkérõ által adott tájékoztatás a dokumentációt nem módosította, illetve a dokumentáció ellentmondásai a tájékoztatóban foglaltakkal sem szûntek meg.<br>
A Döntõbizottság ideiglenes intézkedést nem alkalmazott, mert annak jogszabályi feltételei nem álltak fenn.<br>
A fentiekben részletezettek miatt a jogorvoslati kérelem megalapozatlan volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének a) pontja alapján a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. május 2.<br>
<br>
Dr. Kozmáné dr. Gocs Éva s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
A határozatot a bíróság elôtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>