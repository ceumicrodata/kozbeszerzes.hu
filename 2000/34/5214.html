<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5214)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz: D.131/10/2000<br>
<br>
Tárgy: a Közbeszerzések Tanácsa elnökének hivatalból kezdeményezett jogorvoslati eljárása a Pécs Megyei Jogú Város Önkormányzata beszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa elnökének (1024 Budapest, Margit krt. 85.) kezdeményezésére folytatott jogorvoslati eljárást - melyet a Pécs Megyei Jogú Város Önkormányzata (7621 Pécs, Széchenyi tér 1. továbbiakban: kérelmezett) "szociális garzon bérlakások építése" tárgyú beszerzési eljárása ellen hivatalból kezdeményezett - elkésettség miatt megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ és egyéb érdekelt tárgyaláson tett nyilatkozata alapján az alábbi tényállást állapította meg:<br>
A Pécs Megyei Jogú Város Önkormányzata Lakásfejlesztési és Gazdálkodási Bizottsága 1999 márciusában elkészítette a "város szociálisbérlakás-építési programját", melyet a Közgyûlés 1999. április 1-jei ülésén tárgyalt és elfogadott. A város szociálisbérlakás-építési programjának 7. számú melléklete sorolta fel azokat a területeket, amelyek lakás építésére megfelelõek. Ezek között található az Aidinger J. utcai 10878 m2 alapterületû, 23 891/78 hrsz.-ú terület, amelyen 80 lakásos garzonház építése tervezhetõ, az építés becsült költsége 292 M Ft, valamint a Littke J. utcában található a 23890/23-as hrsz.-on 447 m2-es terület, melyre becsélés szerint 24 lakás építhetõ, az építés becsült értéke 37 M Ft. Ez a telek azonban az Uniber Kft. tulajdonában áll.<br>
Lakásépítésre alkalmas egyébként a városnegyedközpontban az Árpád Gimnáziumtól délkeletre levõ terület is, amelyre még rendezési terv készítése szükséges, ahol elõzetes becslés szerint mintegy 100-120 db 30 m2-es alapterületû lakás helyezhetõ el.<br>
A Közgyûlés 137/1999. (IV. 1.) számú határozata l. számú pontban elfogadta a beterjesztett szociálisbérlakás-építési programot. A határozat 2. pontja kimondta, hogy a Közgyûlés támogatja az Aidinger úton 23891/78 hrsz. alatti 80 lakásos garzonház építését 48+32 ütemezésben, illetve támogatja ugyanezen a területen további 100-120 lakás megépítését azzal, hogy a létrejövõ lakások 30%-a a lakások mobilitását szolgálja. A 80 lakásos garzonház megépítésének a forrása az 1999-2000. évi lakásgazdálkodási alap. Az I. ütem 48 lakás megépítésére 1999. évben maximum 190 M Ft, a II. ütem 32 lakás megépítésére 2000. évben maximum 100 M Ft felhasználását irányozták elõ.<br>
A Közgyûlés utasította a Városfejlesztési és Üzemeltetési Irodát az építési szabályozási keretfeltételek elkészíttetésére, a közbeszerzési eljárás kiírására és a beruházás lebonyolítására. Ugyanezen pontban a Közgyûlés döntött arról, hogy amennyiben ez a program nem indítható, vagy a teljes összeg nem használható fel, ez esetben lakásvásárlásra, lakásmobilitást célzó egyéb beruházásokra, valamint az elsõ lakáshoz jutók támogatására használható fel az elõirányzott összeg.<br>
A teljesítés határidejét a határozat "1999. december 31-ében jelölte meg, illetve értelem szerint".<br>
A 80 lakásos garzonház megépítésével kapcsolatosan a kérelmezett Közgyûlése 372/1999. (VII. 1.) számú határozatában döntött nyilvános egyszerûsített tervpályázat közzétételérõl. Ennek alapján utasította a Városfejlesztési Fõosztályt, hogy az elsõ helyen megvételre javasolt pályázat készítõjével az engedélyezési tervdokumentáció tervezési szerzõdését a polgármester részére aláírásra elõkészítse, és felhatalmazta a polgármestert a szerzõdés aláírására. Ezt követõen az önkormányzat 2000. március 30-án tárgyalta ismételten a 80 lakásos garzonház építési programját, amely alapján született meg az 131/2000. (III. 30.) számú határozat. A kivitelezéshez 300 M Ft-ot kell biztosítani, 2000. évben bruttó 140 M Ft-ot, 2001. évben 160 M Ft-ot.<br>
Ez a beruházás közbeszerzési eljárás hatálya alá tartozik, ennek megindításáról az ajánlatkérõ képviselõjének nyilatkozata alapján a napokban kerül sor. A beruházás megvalósítását két ütemben tervezik, ezért a Közbeszerzési Értesítõben az I. és II. ütemet illetõen nyílt eljárás megindítására tesznek közzé ajánlati felhívást.<br>
A Littke J. utcai ingatlan telekkönyvi tulajdonosa, az Uniber Beruházási Kft., aki az önkormányzat Lakásfejlesztési és Gazdálkodási Bizottságának 1999. április 20-i bizottsági ülésére elõterjesztési javaslattal élt, amely alapján a tulajdonában álló telket térítésmentesen átadná az önkormányzat részére lakásépítés céljára. Az elõterjesztés szerint az ingatlanra 30-32 db 40 m2 körüli alapterületû lakás építhetõ az alagsorban pedig 8-10 db gépkocsitároló megépítésére nyílik lehetõség. A beruházás megvalósítása kb. 12 hónapot venne igénybe, és az önkormányzat kötelezettséget vállalna arra, hogy az elkészült lakásokat a garázsokkal együtt a 2000. évi költségvetésébõl megvásárolja. Az elõzetes számítás szerint a 2000. évi költségvetés lakásalapját 105 520 000 Ft terhelné a megvalósítás esetén.<br>
A Bizottság megtárgyalta az Uniber Kft. lakásépítésre vonatkozó elõterjesztését és a 111/1999. (IV. 20.) számú Állásfoglalása alapján javasolta a Közgyûlésnek a megvalósítást.<br>
Ez a javaslat azonban már nem került a Közgyûlés elé, mert idõközben a Pécsi Közüzemi Rt., aki az Uniber Kft. többségi tulajdonosa, újabb javaslattal állt elõ. Ennek értelmében az Uniber Kft. közremûködésével a <br>
Littkei J. utcai telken saját beruházásban építené meg a lakásokat, és erre kért az önkormányzattól 10 M Ft-os anyagi támogatást utólagos elszámolási kötelezettség mellett. A cég tevékenységi köre alapján erre jogosult, hiszen a tevékenységi körében szerepel az ingatlan- beruházás.<br>
A Lakásfejlesztési és Gazdálkodási Bizottság megtárgyalta ezt a javaslatot és a 215/1999. (VI. 1.) Állásfoglalásával támogatta. A Költségvetési Bizottság 91/1999. (VI. 30.) számú Állásfoglalásában szintén javasolta a Közgyûlésnek, hogy a Pécsi Közüzemi Rt. az elfogadott lakáskoncepciónak megfelelõen lakásokat építsen. Javasolta továbbá a Közgyûlésnek, hogy járuljon hozzá a lakásépítési alapból 10 M Ft-tal történõ támogatásának megemeléséhez. A Pécsi Közüzemi Rt. vállalta a 2000. évben a 10 M Ft-nak a lakásalapba történõ visszapótlását. Mindezek alapján a Közgyûlés elé az alábbi elõterjesztés fogalmazódott meg: A lakásgazdálkodási alap fedezetet nyújt az Aidinger utcai 82 garzonlakás megépítésére, azonban a szükséges elõkészítési idõ miatt ezek várhatóan csak a következõ évben tudnak megépülni. Ezen körülmények ismeretében érkezett a Bizottsághoz a Pécsi Közüzemi Rt. ajánlata, mely szerint a többségi tulajdonában álló Uniber Kft. közremûködésével az önkormányzati igényeknek megfelelõ 30-32 db lakás építését tudná megkezdeni. Az elõkészítõ munkálatok és a lebonyolítás megszervezése, a munkálatok beindítása érdekében a Közüzemi Rt. maximum 10 M Ft-ot igényelne az ez évben várhatóan fel nem használható lakásgazdálkodási alap terhére 2000. évi visszapótlási kötelezettséggel. Az elkészült lakások az önkormányzat lakásfejlesztési céljait is segíthetik, azonban ennek elmaradása esetén tekintettel a piaci igényekre és a tervezett relatív alacsony kivitelezési költségekre a két gazdasági társaság a lakásokat értékesíteni tudja. A megépülõ lakások a város lakásproblémáinak megoldását szolgálják.<br>
A Közgyûlés a javaslatot 1999. július 1-jei zárt ülésén tárgyalta. A 388/1999. (VII. 1.) számú határozatában az alábbiak szerint döntött: támogatja, hogy a Pécsi Közüzemi Rt. az elfogadott lakáskoncepciónak megfelelõ lakásokat építsen. A Közgyûlés hozzájárul ahhoz, hogy a Pécsi Közüzemi Rt. részére a lakásgazdálkodási alapból 10 M Ft kerüljön utalásra, amennyiben a Pécsi Közüzemi Rt. kötelezettséget vállal az összeg visszapótlására 1 éven belül. A határidõ 1999. július 30., illetve 2000. július 30.<br>
Ennek a döntésnek az ismeretében a Pécsi Közüzemi Rt. a beruházás megvalósításához szükséges intézkedéseket megtette. A Pécsi Közüzemi Rt. közbeszerzési eljárás keretén kívül keresett a beruházás megvalósítására kivitelezõt. A lebonyolított versenyeztetési eljárás nyertese a Bayer Center Kft. lett. Az építési-vállalkozási szerzõdés megkötésére 1999. november 3-án került sor. A szerzõdés tárgya 30 lakásos lakóház és 20 férõhelyes személygépkocsi-parkoló építése. A szerzõdés szerint a vállalt befejezési határidõ 2000. augusztus 30. A beruházás szerzõdés szerinti értéke bruttó 101 186 893 Ft.<br>
Jelen idõpontban az elkészülõ lakások kérelmezett által történõ esetleges megvásárlásáról nincs döntés.<br>
A Közbeszerzések Tanácsának elnöke 2000. április 27-én kezdeményezett jogorvoslati eljárást ajánlatkérõ szociális garzonbérlakás-építési programja tárgyú eljárása ellen, melyet feltehetõen közbeszerzési eljárás mellõzésével folytatott le.<br>
Perlaki Jenõ országgyûlési képviselõ mint a Kbt.-ben megfogalmazott jogalkotói szándék érvényesülését vizsgáló bizottság tagja 2000. április 20-án kelt levelében jelezte az alábbi jogsértést, és kezdeményezte a Közbeszerzések Tanácsa elnökénél a jogorvoslati eljárás hivatalból történõ megindítását. A Bizottság 2000. március 17-én tárgyalta az ajánlatkérõ közbeszerzési politikájáról szóló beszámolót. A tájékoztatás kapcsán merült fel az az aggály, hogy az önkormányzat mintegy 280-300 M Ft értékû szociális garzonbérlakás-építési programját - melynek keretében kb. 30 db garzonlakás, 10 db garázs és 20 db kocsibeálló építése folyik 1999. óta - feltételezhetõen a közbeszerzési eljárás jogtalan mellõzésével valósítja meg. A beruházás kapcsán kötött szerzõdések ugyan nem állnak rendelkezésre, a polgármester beszámolójából csak az deríthetõ ki, hogy az építkezést az Uniber Kft. kezdte meg, majd annak 100%-os tulajdonosa, a Pécsi Közüzemi Rt. folytatta. Jelenleg az építkezés kivitelezõjeként a Bayer Center Kft. került megjelölésre.<br>
Indítványozta a kezdeményezõ irat, hogy a Döntõbizottság vizsgálja meg a tárgybani beszerzés körülményeit. Amennyiben megállapítja, hogy közbeszerzési eljárás mellõzésével végezte az ajánlatkérõ a beszerzést, úgy jogsértés megállapítása esetén bírság kiszabását alkalmazzon.<br>
Kérelmezett érdemi észrevételében kérte az eljárás megszüntetését. Indoklásként elõadta, hogy a Közgyûlés 1999. április 1-jei ülésén fogadta el a város szociális bérlakásépítési-programját. A szociális bérlakás építési programban szerepelt a Littke J. utcában található 442 m2 nagyságú ingatlan, melyre a program szerint 24 lakás építhetõ. Az ingatlan az Uniber Kft. tulajdonában van. A bérlakásépítés-program elfogadását követõen az Uniber Beruházási Kft. megkereste a Lakásfejlesztési és Gazdálkodási Bizottságot. A Bizottság 111/1999. (IV. 20.) számú Állásfoglalásában javasolta, hogy az önkormányzat a lakásgazdálkodási alapból 1999. évre 8 M Ft önerõt biztosítson, kezdeményezte továbbá, hogy 2000. évre a lakásgazdálkodási alap terhére 105 520 000 Ft erejéig vállaljon kötelezettséget. Idõközben a Pécsi Közüzemi Rt. az Uniber Kft. tulajdonosa úgy döntött, hogy a beruházását teljes mértékben saját beruházásában valósítja meg, ezért 1999 júniusában kérték, hogy a Lakásfejlesztési és Gazdálkodási Bizottság az rt. részére 10 M Ft-ot biztosítson.<br>
A Bizottság június 1-jei ülésén 215/1999. (VI. 1.) számú Állásfoglalásában ezt a kérést támogatta is. Ezt követõen a Költségvetési Bizottság is megtárgyalta a Közüzemi Rt. kérelmét, majd 91/1999. (VI. 30.) számú Állásfoglalásában támogatta a javaslatot.<br>
A Közgyûlés 388/1999. (VII. 1.) számú határozatában hozzá is járult, hogy a Közüzemi Rt. a lakásgazdálkodási alapból 10 M Ft kölcsönt kapjon. Az összeg visszapótlásának határideje 1 év. Ennek alapján megállapítható, hogy a beruházás nem a Pécs Megyei Jogú Város beszerzése. Ennek alapján közbeszerzési eljárás lefolytatására sem volt kötelezett.<br>
A kérelmezett csatolta a Pécsi Közüzemi Rt.-nek a tárggyal kapcsolatos állásfoglalását, egyben a jogorvoslati eljárásban az rt. képviselõje nyilatkozott is.<br>
A Pécsi Közüzemi Rt. elõadta, hogy a 280-300 M Ft értékû szociális garzonbérlakás-építési program valóban része az önkormányzat koncepciójának, azonban ez nem 30, hanem 80 db lakás önkormányzati beruházásban történõ építésével kapcsolatos. A 30 db garzonlakás építését a Pécsi Közüzemi Rt. teljes mértékben saját beruházásként továbbértékesítési céllal építteti, illetve valósítja meg, amelynek teljes körû lebonyolításával az Uniber Kft.-t bízta meg. A beruházás megindításához használta fel a 10 M Ft-os támogatást. A Pécsi Közüzemi Rt. nem tartozik a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>), b) és c) pontban felsorolt szervezetek közé, és nem tartozik a d) pont hatálya alá sem, mert ezen építés vonatkozásában támogatásban nem részesül, így közbeszerzési eljárás lefolytatására õ nem volt kötelezett.<br>
A tényállás teljes körû megismerését elõsegítette Körömi Attila pécsi országgyûlési és önkormányzati képviselõ Döntõbizottsághoz írt levele is:<br>
A Döntõbizottság megállapította, hogy a jelen jogorvoslati ügyben két lakásépítési program megvalósításáról van szó.<br>
l. Az Aidinger utcai 80 lakásos garzonház építése, melynek tervezett költsége 300 M Ft.<br>
<br>
2. A Littke J. utcai 30 lakásos garzonház építése, melynek szerzõdés szerinti költsége 101 M Ft.<br>
Az Aidinger utcai telek az önkormányzat tulajdonában áll, az arra építendõ lakóház tervei elkészültek, a beruházást az önkormányzat saját pénzügyi forrásának terhére kívánja megvalósítani, tehát a beszerzés a Kbt. hatálya alá tartozik. A rendelkezésre álló iratokból kitûnik, hogy az önkormányzat ennek tudatában is van, hiszen a 137/1999. (IV. 1.) közgyûlési határozat a Városfejlesztési és Üzemeltetési Irodát jelen beruházással kapcsolatosan utasította a közbeszerzési eljárás kiírására. Jelenleg azonban még csak az építési tervek készültek el, a beruházás pénzügyi fedezetének rendelkezésre állásáról a Közgyûlés 2000. március 30-án döntött. A beruházás még nem indult meg. A közbeszerzési eljárás indítására, melynek célja a kivitelezõ kiválasztása, a kérelmezett jogi képviselõjének nyilatkozata alapján rövid idõn belül sor kerül.<br>
Azt azonban rögzíti a Döntõbizottság, hogy a Pécs Megyei Jogú Város Önkormányzatnak amennyiben építésre beszerzési szándéka keletkezik, úgy a közbeszerzési eljárás szabályai szerint a Kbt. l. § a) pontjára figyelemmel köteles eljárni.<br>
A Döntõbizottság megállapította, hogy a Littke J. utcában 30 lakásos épület kivitelezési munkái jelenleg folynak. A kivitelezõ kiválasztására nem közbeszerzési eljárás keretében került sor.<br>
A Döntõbizottság az eljárása során megállapította, hogy a Littke utcai építkezés megkezdéséhez a támogatás megítélésére 1999. július 1-jén került sor. Ezt követõen történt meg a kivitelezõ kiválasztása, amelyre vonatkozóan közbeszerzési eljárás lefolytatása nem történt meg. A lefolytatott eljárás eredményeként a szerzõdés megkötésére 1999. november 3-án került sor.<br>
A jogsértõ esemény - jelen esetben - a kivitelezõ személyének közbeszerzési eljárás mellõzése alapján történõ kiválasztása. Ez az esemény 1999 júliusában kezdõdött, és a szerzõdéskötéssel zárult.<br>
E folyamat kezdõ idõpontjában a közbeszerzésekrõl szóló 1995. évi XL. törvény (továbbiakban: Kbt.) volt hatályban.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõk. E határidõk elmulasztása jogvesztéssel jár.<br>
A jogvesztõ határidõ elmulasztásához a jog elenyészésének következménye fûzõdik. Ilyen esetben a késedelem kimentésére sincs jogi lehetõség.<br>
A Kbt. nem tesz különbséget e vonatkozásban a kérelemre indított, illetve a hivatalból kezdeményezett eljárások között. Ily módon a jogvesztõ határidõ törvény szerinti szem elõtt tartása a törvény erejénél fogva kötelezõ nemcsak a kérelemre, hanem a hivatalból kezdeményezett eljárások esetén is. A törvényben szabályozott jogvesztõ határidõ a törvényben meghatározott idõ elteltével megszünteti azt az alanyi jogot, mely az igény érvényesítéséhez fûzõdik, amely már állami kényszerrel sem érvényesíthetõ többé.<br>
A Közbeszerzések Tanácsa elnöke 2000. április 27-én kezdeményezett jogorvoslati eljárást.<br>
A jogorvoslati eljárás kezdeményezésére a jogsértõ esemény bekövetkezésétõl számított 60 napon túl került sor.<br>
Ebbõl következõen a Döntõbizottság az érdemi vizsgálatot elvégezni nem tudta, mert az eljárás folytatásának eljárásjogi akadálya van.<br>
A fentiek alapján a Döntõbizottság az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított, vagy folytatott eljárást, ha - a megindítására vagy folytatására okot adó körülmény már nem áll fenn, megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 5.<br>
<br>
Dr. Engler Magdolna s. k.	Kalmárné Diósy Ildikó s. k.<br>
          közbeszerzési biztos	közbeszerzési biztos<br>
<br>
Dr. Bíró László s. k.<br>
közbeszerzési biztos<br>
<br>
<br>
<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>