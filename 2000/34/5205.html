<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5205)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.180/10/2000<br>
<br>
Tárgy: a Közbeszerzések Tanácsa elnökének jogorvoslati eljárás kezdeményezése hivatalból a Budapesti Közlekedési Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa elnökének (1024 Budapest, Margit krt. 85.) hivatalból történõ jogorvoslati eljárás kezdeményezése alapján, melyet a Budapesti Közlekedési Rt. (1980 Budapest, Akácfa u. 15., képviseli dr. Kovács Judit jogtanácsos, továbbiakban: ajánlatkérõ) "közforgalmi autóbusz vonalak kizárólag magánüzemeltetõ alvállalkozásában történõ üzemeltetése minimum 68 férõhelyes (5 fõ/m2 állóhellyel számolva) és a szolgáltatás megkezdésének idõpontjában maximum 5 éves 3 ajtós szóló autóbuszokkal a BK Rt. által megadott forgalmi paraméterek teljesítésével" tárgyú nyílt közbeszerzési eljárása ellen indított a Döntõbizottság helyt ad, és megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdését, ezért a Döntõbizottság ajánlatkérõ felhívásának - a 2. b) pont utolsó mondatában és a 3. a) pont elsõ mondatában szereplõ "kizárólag magánüzemeltetõ" kifejezést és a 11. b) pontjának elsõ (francia) bekezdésében írt alkalmatlanná minõsítési szempontot megsemmisíti.<br>
Így értelemszerûen a 2. b) pontban az "alvállalkozásába" szó "alvállalkozásba", míg a 3. a) pontban az "alvállalkozásában" szó pedig "alvállalkozásban" kifejezésre változik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Budapest Fõváros Önkormányzata 1995. október 2-án kölcsönmegállapodást írt alá a Világbankkal a Budapesti Városi Közlekedési Projekt finanszírozásáról. Ezen megállapodás magyar nyelvû nem hivatalos - fordítás - 5.03 cikkelye az alábbiakat tartalmazza: "a kölcsönfelvevõ minden tõle telhetõ szükséges intézkedést megtesz annak érdekében, hogy 1996. december 31. elõtt vagy<br>
a) a BKV által mûködtetett legalább kettõ közlekedési útvonal magántulajdonban lévõ üzemeltetõhöz kerüljön, vagy<br>
b) a BKV által mûködtetett menetrend szerint tömegközlekedési szolgáltatások megfelelõ pályázati úton alvállalkozásba adásra kerüljenek oly módon, hogy a BKV autóbusz-jármûparkjával szembeni kiadási követelmény legalább 5%-kal csökkenjen, ahhoz a napi forgalomhoz szükséges jármûparkhoz képest, amely közvetlenül az alvállalkozásba adás idõpontját megelõzõen fennállt."<br>
Ajánlatkérõ 1998. november 4-én tájékoztatást kért a Világbank közlekedésiprogram-vezetõjétõl a magántulajdon fogalmával kapcsolatban, az autóbuszvonalak alvállalkozásba adása tárgyában. Ennek során Peter Parker, a közlekedési program vezetõje az alábbi választ adta ajánlatkérõ részére: "Javasoljuk, hogy a fenti tárgyban a magánüzemeltetõ kifejezés alatt, amelyet az ajánlati felhívásban használnak, a többségi tulajdont értsék. Más szavakkal a magánszektornak nem kevesebb mint 51% birtokában kell lenni az üzemeltetõ cégnek ahhoz, hogy ajánlattevõ lehessen." Fentieket követõen 1998-ban ajánlatkérõ közbeszerzési eljárást folytatott le - a rendelkezõ részben írt tárgyban. Ezt követõen 2000 májusában kezdeményezett ismételten közbeszerzési eljárást a rendelkezõ részben megjelölt beszerzés tárgyában. Ennek keretében 2000. május 17-én ajánlati felhívást tett közzé Közbeszerzési Értesítõ 20. számában (2327). E felhívás 2. b) pontjának utolsó mondatában az szerepel "ezek közül az ajánlatkérõ a jelen ajánlati felhívás 3. a) pontjában meghatározott közforgalmú autóbuszvonalak üzemeltetését (összesen 14 db viszonylat és alternatívokat további 7 viszonylat) vállalkozási szerzõdés alapján kizárólag magánüzemeltetõ alvállalkozásába kívánja adni, és a 3. a) pontban a beszerzés tárgyát a rendelkezõ részben írtak szerint határozta meg.<br>
A 11. a) pont negyedik francia bekezdésében azt írta elõ az  ajánlatkérõ, hogy az ajánlattevõknek az ajánlatukhoz csatolni kell a tulajdonosi szerkezetrõl szóló olyan igazolást, mely szerint a vállalkozásban az állami és/vagy önkormányzati részarány nem éri el a 49%-ot.<br>
A 11. b) pont elsõ bekezdésében az ajánlattevõnek a szerzõdés teljesítésére alkalmatlanná minõsítésének szempontjaként elõírta ajánlatkérõ, hogy alkalmatlan az az ajánlattevõ, aki nem kizárólag magántulajdonú cég.<br>
A felhívás 13. b) pontjában határozta meg ajánlatkérõ, hogy az összességében legelõnyösebb ajánlatot kívánja kiválasztani, és egyben megadta a részszempontokat és a súlyszámokat is. E felhívást a Közbeszerzési Értesítõ Szerkesztõbizottsága megjegyzéssel tette közzé, melyben megállapította a 128/1995. (X. 20.) Kormányrendelet 6. § (3) bekezdése alapján, hogy a 2. b), a 11. a) és a 11. b) pontokban a kizárólag magánüzemeltetés kikötése sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglaltakat, valamint azt, hogy a 13. b) pontban a Kbt. 34. § (3) bekezdése szerint az összességében legelõnyösebb ajánlat elbírálásának részszempontjai között nem szerepelhetnek az ajánlattevõ alkalmasságára vonatkozó követelmények. A 13. b) pontban az ajánlatkérõ olyan szempontokat is szerepeltet, amelyeket alkalmassági szempontként lehet figyelembe venni. <br>
A Közbeszerzések Tanácsa elnöke 2000. május 17-én hivatalból jogorvoslati e1járást kezdeményezett ajánlatkérõ közbeszerzési eljárása ellen. Az indítványozó irat szerint az ajánlati felhívás 2. b), 11. a) és 14. pontjai úgy kerültek meghatározásra, hogy esetlegesen azok segíthetik az ajánlattételre alkalmas alvállalkozói kör, és így sérülhet a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében meghatározott ajánlattevõi esélyegyenlõség elve. Az indítványozó irat szerint a felhívás 13. b) pontja is az eljárás során vizsgálat tárgyát képezheti, nevezetesen, hogy az ajánlatkérõ által rögzített részszempontok (pl. a jármûvek átlagéletkora, a jármûvezetõk száma és képzettsége, jármûvek karbantartása, erõforrások megléte) szerepeltethetõk-e, avagy az ajánlattevõi alkalmasság, illetve alkalmatlanság kérdéskörében vizsgálandóak-e, tekintettel a Kbt. 34. § a) pontjára, mely szerint az összességében legelõnyösebb ajánlat megítélésére szolgáló részszempontokat a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozóan kell megadni.<br>
A Közbeszerzések Tanácsa elnöke fentiekre tekintettel indítványozta, hogy a Döntõbizottság vizsgálja meg az ajánlati felhívás jogszerûségét, és a jogsértõ megállapítást semmisítse meg.<br>
A jogorvoslati eljárás megindítását követõen ajánlatkérõ 2000. május 31-én módosította ajánlati felhívását (3249). E módosítás 2. pontjában a beszerzés tárgyát a 2000. május 17-i felhívásnak megfelelõen határozta meg ajánlatkérõ. A módosítás 6. a) pontjában a korábbi felhívás 11. b) pontját úgy változtatta meg ajánlatkérõ, hogy az elsõ francia bekezdésben elõírta, hogy "ajánlattevõ nem kizárólag magántulajdonú cég, és megjegyezte azt, hogy magántulajdonú cégnek minõsül a 11. a) pont negyedik francia bekezdésének megfelelõ cég". Ugyanitt módosította továbbá a felhívás 13. pontját is, melynek során törölte a 2000. május 17-i 13. b) pontból a b1, b2, b1.4, a c2, c3, c3.1, c3.2 pontokat is, és ennek megfelelõen változott az újabb felhívás.<br>
A Döntõbizottság 2000. június 2-án a D.180/5/2000. számú határozatával hivatalból ideiglenes intézkedésként a közbeszerzési eljárás felfüggesztését rendelte el.<br>
Ajánlatkérõ írásos észrevételében és a hivatalból tartott tárgyaláson úgy nyilatkozott, hogy a kizárólagos magántulajdonra vonatkozó kifejezéseket az 1995. október 2-án aláírt kölcsönmegállapodás 5.03 cikkelyének figyelembevételével írta elõ különös tekintettel arra, hogy hasonló közbeszerzést már 1998-ban lefolytattak ugyanezen feltételekkel, és akkor a Szerkesztõbizottság a felhívásukat megjegyzés nélkül jelentette meg. Álláspontja szerint a Kölcsönmegállapodás 5.03 cikkelyét úgy értelmezték, hogy a két alternatíva ellenére mind a kettõre vonatkozik az a kitétel, hogy kizárólag magántulajdonú cég vehet csak részt a közbeszerzési eljárásban mint ajánlattevõ. A tárgyaláson elismerte azt is, hogy a felhívásukban több helyen szereplõ "kizárólag magánüzemeltetõ" kifejezés nem szerencsés megfogalmazás, mert valójában a nem egyértelmû kitétel miatt ellentétes a felhívás 11. a) pontjának negyedik francia bekezdésében írt feltételekkel. Azt is nyilatkozta, hogy a Kölcsönmegállapodás aláírása idõpontjában a Kbt. még nem volt hatályban, de amikor az elsõ versenyeztetést folytatták, már a Kbt. létezett, és rájuk is vonatkozott az alaptevékenység miatt.<br>
Álláspontja szerint ugyancsak a Kölcsönmegállapodás 5.03 cikkelye alapján, csak abban az estben kívánják alvállalkozásba adni autóbuszvonalaikat, amennyiben nem egy olyan cég végzi a vonalak üzemeltetését, amely szintén állami vagy önkormányzati támogatásból tartja fenn szolgáltatását, hiszen ebben az esetben nem a valódi piaci értéke kerülne meghatározásra az üzemeltetés költségében, hanem egy torzított, támogatott ár. Márpedig a cél éppen az, hogy a piacon is megmérettetésre kerüljenek ezek a költségek, és ezek alapján kerüljön megítélésre ajánlatkérõ által végzett szolgáltatás valós értéke. Azt is nyilatkozta, hogy a jogorvoslati eljárást követõen módosították az elbírálás részszempontjait oly módon, hogy a félreérthetõség megszûnjön, és egyértelmûvé váljanak az elbírálási szempontok.<br>
Álláspontja szerint a Közbeszerzési Értesítõ Szerkesztõbizottsága a hivatkozott Kormányrendeletben megadott jogosultságán túllépve olyan kifogásokat is megfogalmazott, amelyek egyértelmûen nem a kompetenciájába tartoznak, hiszen nem nyilvánvaló törvénysértésekrõl van szó, pl. a karbantartás, szervizelés megfogalmazásánál és hasonló esetekben.<br>
A Döntõbizottság a rendelkezésére álló iratok, dokumentumok, különösen a Kölcsönmegállápodás magyar nyelvû szövege és az ajánlatkérõi nyilatkozatok alapján megállapította, hogy a jogorvoslati eljárást kezdeményezõ indítvány alapos, ezért a Döntõbizottság a határozata rendelkezõ része szerint az ajánlatkérõ felhívásának egyes rendelkezéseit megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség mint alapelv alapján került megfogalmazásra a törvényalkotó által a Kbt. 33. §-a, illetve annak (1) bekezdése, mely kimondja, hogy az ajánlati felhívás tartalmát a 2. számú mellékletben meghatározott minta szerint úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A Döntõbizottság megvizsgálta az ajánlatkérõ által becsatolt Kölcsönmegállapodás magyar nyelvû fordítását is, melynek 5.03 cikkelye a határozatban fentebb ismeretek szerint rendelkezett. Ebbõl kétséget kizáróan megállapítható, hogy a kölcsönt nyújtó Világbank két lehetõséget állapított meg a Projekt megvalósításához, melybõl az elsõ fordulat azt írta elõ, hogy a BKV által mûködtetett legalább kettõ közlekedési útvonal magántulajdonban lévõ üzemeltetõhöz kerüljön 1996. december 31-ig. Másik lehetõségben a Világbank olyan feltételt szabott, hogy a BKV által mûködtetett menetrend szerinti tömegközlekedési szolgáltatások megfelelõ pályázati úton alvállalkozásba adásra kerüljenek. E pontnál nem kötötte ki azt a Világbank, hogy csak kizárólagosan magántulajdonú cég részére történhet az alvállalkozásba adás.<br>
Fentiekbõl kétséget kizáróan megállapítható, hogy ajánlatkérõ az ajánlati felhívásának 2.b, 3.a és 11.b pontjaiban indokolatlanul jelölte meg a kizárólagos magántulajdont mint fogalmat és mint feltételt.<br>
A Döntõbizottság a rendelkezésére álló iratok, dokumentumok és nyilatkozatok alapján nem osztotta ajánlatkérõ azon álláspontját, hogy a világbanki feltétel mindkettõ változata megköveteli e fogalom alkalmazását, ezért rendelkezett az ajánlati felhívásban ezek megsemmisítésérõl.<br>
Azt is megállapította a Döntõbizottság, hogy ajánlatkérõ a jogorvoslati eljárás megindítását követõen oly módon módosította a felhívásának a 13. b) pontjában meghatározott elbírálási szempontokat és azok részszempontjait, hogy azok már megfelelnek a Kbt. elõírásainak, amit az is tanúsít, hogy a Szerkesztõbizottság e módosítást már megjegyzés nélkül tette közzé.<br>
A Döntõbizottság a jogorvoslati eljárás során arra az álláspontra jutott, hogy nem indokolt a már módosított ajánlati felhívás teljes körû megsemmisítése, és elegendõ a rendelkezõ részben írtak szerinti intézkedés. <br>
A fenti indokokra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjában biztosított jogkörében eljárva a Kbt. 88. § (1) bekezdésének c) és d) pontja szerinti jogkövetkezményeket alkalmazta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 26.<br>
<br>
Dr. Bíró László s. k.	Székelyné Bihari Mária s. k.<br>
     közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>