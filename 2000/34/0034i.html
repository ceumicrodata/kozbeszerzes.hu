<html><head><title> 
A Közbeszerzések Tanácsa Elnökének tájékoztatója
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
A Közbeszerzések Tanácsa Elnökének tájékoztatója

</b></h2><FONT size=3><i><u>
</i></u>
<br>
Az Orvostechnikai Hivatal fõigazgatójának megkeresésére – az Egészségügyi Minisztérium egyetértésével – a Közbeszerzések Tanácsa a következõkre hívja fel a közbeszerzési eljárások résztvevõinek figyelmét.<br>
Az orvostechnikai eszközök beszerzésére kiírt közbeszerzési eljárásokban a kórház- és orvostechnikai termékek egészségügyi alkalmassági vizsgálatáról és minõsítésérõl szóló 14/1990. (IV. 17.) SZEM rendelet szerinti Minõsítõ Határozat és az orvostechnikai eszközökrõl szóló 47/1999. (X. 6.) EüM rendelet 23. § (3) bekezdése szerinti Megfelelõségi Tanúsítvány egyenrangúnak tekinthetõ, továbbá a 47/1999. (X. 6.) EüM rendelet szerint I. osztályba sorolt eszközöknél az eszközökön lévõ CE jelölés jelzi a rendelet elõírásainak való megfelelõséget, amit a gyártónak nyilatkozatával tanúsítania kell.<br>
A fentiekkel összefüggésben figyelemmel kell lenni az orvostechnikai eszközökrõl szóló 47/1999. (X. 6.) EüM rendelet 22. §-ának (3)–(5) bekezdéseire, továbbá a 23. §-ára. Ezek szerint:<br>
"22. § (3) bekezdés: A 14/1990. (IV. 17.) SZEM rendelet (a továbbiakban: R.) 1. §-ának – a (2) bekezdéssel megállapított – (5) bekezdésébõl, valamint 3. §-ának (4) bekezdésébõl a "Szociális és" szövegrész hatályát veszti.<br>
(4) Az R. 1. §-ának – a (2) bekezdéssel megállapított – új (3)–(4) bekezdéseiben, 3. §-ának (3)–(4) bekezdéseiben, 4. §-ának (1) bekezdéseiben a "Határozat" szövegrész helyébe a "Tanúsítvány" szövegrész lép.<br>
(5) Az R. 2. számú mellékletének II. és III. fejezetei hatályukat vesztik, valamint R.3. számú mellékletében az "orvostechnikai" szövegrész helyébe az "in vitro diagnosztikai" szövegrész kerül.<br>
23. § (1) E rendelet hatálybalépésekor az R. szerinti minõsítõ határozattal rendelkezõ orvostechnikai eszközök a minõsítõ határozatban szereplõ idõpontig, a határidõ nélkül kiadott minõsítõ határozat esetén legfeljebb a hatálybalépés napjától számított 3 évig hozhatók forgalomba.<br>
(2) E rendelet hatálybalépésekor az R. szerint minõsített és használatban lévõ eszköz esetén a CE, illetve H jelölés feltüntetése nem szükséges.<br>
(3) E rendelet hatálybalépésekor az R. szerint folyamatban lévõ minõsítéseknél legfeljebb – a hatálybalépés napjától számítva – 5 éves érvényességi idejû Megfelelõség Tanúsítvány adható ki.<br>
(4) E rendelet hatálybalépésekor az R. szerint folyamatban lévõ minõsítéseket a hatálybalépés napjától számított 180 napon belül kell befejezni."<br>
<br>
<br>
ÚTMUTATÓ<br>
a Közbeszerzési Értesítõ, a Közbeszerzések Tanácsának Hivatalos Lapjában megjelenõ hirdetmények elkészítéséhez<br>
<br>
<br>
A "Közbeszerzési Értesítõ, a Közbeszerzések Tanácsának Hivatalos Lapjá"-ban történõ közzététel rendjérõl és térítési díjáról szóló 128/1995. (X. 20.) Korm. rendelet 3. § (3) bekezdése alapján a hirdetmények közzétételét kérelemmel kell kezdeményezni a Szerkesztõbizottságnál, melyhez mellékelni kell a hirdetményt két példányban, továbbá a térítési díj befizetését igazoló okiratot (feladóvevényt, átutalási megbízást) vagy annak másolatát. Egy ajánlatkérõ egy alkalommal benyújtott, több különbözõ közbeszerzéssel kapcsolatos hirdetményének közzétételét hirdetményenként külön kísérõlevéllel kell kérni.<br>
<br>
I. A kísérõlevél<br>
<br>
A kísérõlevélen fel kell tüntetni az ajánlatkérõ elõadójának nevét és telefon-, valamint faxszámát. Amennyiben az ajánlatkérõ nevében eljáró személy küldi meg a Szerkesztõbizottságnak a hirdetményt, akkor ezen személy adatait kell feltüntetni a kísérõlevélen. A Kbt. 1. §  d) pontja szerinti ajánlatkérõk szerepeltessék a kísérõlevélen azt a tényt is, hogy támogatást kaptak, illetve azt, hogy fizetési kötelezettségükért a kormány kötelezettséget vállalt és az errõl szóló határozatban az így szerzett pénzforrásból történõ beszerzésekre a Kbt. szabályait rendelte alkalmazni. Kérjük továbbá, hogy amennyiben a dokumentáció elõállításával és az ajánlattevõk rendelkezésre bocsátásával kapcsolatos költségek kiemelkedõen magasak, ezt a tényt, valamint az ezt indokoló költségelemeket szintén szerepeltessék a kísérõlevélen annak érdekében, hogy kizárólag emiatt a Szerkesztõbizottság ne küldje vissza hiánypótlásra a hirdetményt a Kbt. 37. § (3) bekezdésére tekintettel.<br>
A Kormányrendelet 6. § (6) bekezdésére tekintettel a hirdetményeket távirat, telex vagy telefax útján is meg lehet küldeni a Szerkesztõbizottságnak, de a közzétételre csak abban az esetben van lehetõség, ha a vizsgálat határidején belül a hirdetmény levél formájában is megérkezik. Felhívjuk figyelmüket arra, hogy a közbeszerzésekrõl szóló – 1999. évi LX. törvénnyel – módosított 1995. évi XL. törvény (a továbbiakban: Kbt.) 29. § (2) bekezdése szerint, ha a Kbt. a hirdetmény közzétételére határidõt ír elõ, akkor a hirdetményt a határidõn belül kell levél formájában megküldeni a Közbeszerzési Értesítõ részére. (Így például az eljárás eredményérõl készült tájékoztatót az ajánlatkérõnek legkésõbb annak kihirdetésétõl, illetõleg eredménytelen eljárás esetén az eredményhirdetés határidejének lejártától számított öt munkanapon belül kell megküldenie levél formájában a Szerkesztõbizottságnak.) A Kormányrendelet 5. § (5) bekezdése alapján levél formájában való megküldésnek minõsül a személyesen vagy kézbesítõ útján történõ kézbesítés is. <br>
<br>
II. A hirdetmények közzétételéért fizetendõ térítési díj<br>
<br>
A hirdetmények közzétételéért térítési díjat kell fizetni. A közzétételi díj átutalható vagy postai csekken is befizethetõ. A Közbeszerzések Tanácsa bankszámlaszáma: MNB 10032000-01720361-00000000. Az átutalási megbízás közlemény rovatának három utolsó kockájában a 310-es tranzakciós kódot is fel kell tüntetni. Postai csekket a Szerkesztõbizottságon lehet felvenni. Az átutalási megbízáson és a csekken is fel kell tüntetni a beszerzés tárgyát röviden, valamint azt, hogy az átutalás, illetve a befizetés közzétételi díj megfizetését célozza. Amennyiben az ajánlatkérõ nem a Közbeszerzések Tanácsa által rendelkezésre bocsátott postai csekken fizeti meg a közzétételi díjat, akkor azon a fent megadottakon kívül fel kell tüntetni a Tanács bankszámlaszámát és a 310-es tranzakciós kódot is. Amennyiben az ajánlatkérõ a közzétételi díjat nem fizette meg, illetve nem elegendõ közzétételi díjat fizetett meg, a Szerkesztõbizottság a Kormányrendelet 6. § (2) bekezdése alapján a kérelmet visszaküldi hiánypótlásra. Ebben az esetben kérjük, hogy az átutalási megbízáson, illetve a csekken tüntessék fel a hirdetmény "K. É."– kezdetû iktatószámát, illetve amennyiben csak a közzétételi díj kiegészítésérõl van szó, akkor ezt a tény (így pl. "pótbefizetés K. É. – 7238.") A Kormányrendelet 9. § (2), illetve (3) bekezdésére tekintettel a közzétételi díjat kéziratolda-lanként kell megfizetni. Kéziratoldalnak kell tekintetni a gépírásos, legfeljebb huszonöt sort, soronként hatvan leütést tartalmazó lapot. <br>
Egy kéziratoldal közzétételi díja jelenleg 7000 Ft+ áfa (azaz 8750 Ft). <br>
<br>
III. A hiánypótlásra való felhívás<br>
<br>
A Kormányrendelet 6. § (1) bekezdése alapján a Szerkesztõbizottság megvizsgálja, hogy a hirdetmény megfelel-e a közbeszerzésekkel kapcsolatos jogszabályoknak, és azt az arra jogosult nyújtotta-e be. A 6. § (2) bekezdése alapján, amennyiben a Szerkesztõbizottság megállapítja, hogy a hirdetmény nem tartalmaz minden, a közbeszerzésekkel kapcsolatos jogszabályokban elõírt adatot, vagy az nyilvánvalóan ezekbe a jogszabályokba ütközik, a kérelmet hiánypótlásra visszaküldi a kérelmezõnek. A hiánypótlásra való felhívás alapján benyújtott hirdetményben a hiánypótlásválasz feladásának idõpontját kell feltüntetni. A kézhezvétel idõpontját minden esetben a Szerkesztõbizottság tölti ki. A Szerkesztõbizottság a hiánypótlásra való felhívásban a Kormányrendelet 6. § (3) bekezdésére tekintettel tájékoztatást ad arról, hogy ha a felhívás alapján benyújtott hirdetmény ismét nem felel meg a közbeszerzésekkel kapcsolatos jogszabályoknak, a hirdetmény a benyújtott formában fog megjelenni. Ezt a tényt a Szerkesztõbizottság a közzétett hirdetményben feltünteti.<br>
<br>
IV. Hirdetmények<br>
<br>
A hirdetményeket a Kbt. mellékleteiben szereplõ mintáknak megfelelõ szerkezetben kell elkészíteni, a pontok elé akkor is a mintában meghatározott számot kell írni, ha közben egy vagy több *-gal jelzett pont kimarad. A szám mellett fel kell tüntetni a mintában szereplõ szövegrészeket. <br>
Amennyiben az ajánlatkérõ a hirdetmény elemeit nem vagy nem megfelelõen számozza, ezt a Szerkesztõbizottság saját hatáskörében elvégzi, ha a hirdetmény egyébként megfelel a közbeszerzésekkel kapcsolatos jogszabályoknak.<br>
Hiánypótlásra való visszaküldés esetén a Szerkesztõbizottság a minta szerinti számokra hivatkozik. A Közbeszerzési Értesítõben az ajánlatkérõk a Kbt. következõ mellékleteinek felhasználásával tehetnek közzé hirdetményeket:<br>
<br>
1. Elõzetes összesített tájékoztató (Kbt. 1. számú melléklet)<br>
<br>
Az ajánlatkérõ minden év március hó 31-ig elõzetes összesített tájékoztatót készíthet az értékhatárokat elérõ vagy maghaladó értékû, az adott évre tervezett közbeszerzéseirõl. Az adott évre tervezett árubeszerzéseket, építési beruházásokat, valamint a szolgáltatások megrendelését külön kell feltüntetni. Az elõzetes összesített tájékoztató közzététele nem vonja maga után az abban foglalt közbeszerzési eljárások lefolytatásának kötelezettségét, valamint az ajánlatkérõ olyan közbeszerzési eljárások lefolytatására is jogosult, melyeket az elõzetes összesített tájékoztatóban nem tett közzé.<br>
Ha az ajánlatkérõ az ajánlati felhívás, illetve a részvételi felhívás közzétételétõl számított legalább negyven napnál korábban, de legfeljebb egy éven belül elõzetes összesített tájékoztatót tett közzé és az tartalmazta legalább a közbeszerzésekre vonatkozó következõ adatokat: a választani kívánt eljárás, a beszerzés tárgya és elõrelátható mennyisége, a teljesítés helye és elõrelátható határideje – a nyílt eljárásban, illetve a két szakaszból álló eljárások ajánlati szakában (kivéve a tárgyalásos eljárást) negyven nap helyett huszonöt napot, a két szakaszból álló eljárások részvételi szakaszában a huszonöt helyett tizenöt napot lehet elõírni. Ezen szabály alkalmazásának feltétele azonban, hogy az elõzetes öszszesített tájékoztatóban közzétett adatoknak a felhívásban megjelölt adatok megfeleljenek. <br>
2. Nyílt eljárás megindítása – ajánlati felhívás (Kbt. 2. számú melléklete)<br>
A nyílt eljárás a közbeszerzési eljárások általános, alapesete.<br>
A Kbt. személyi hatálya alá tartozó ajánlatkérõk, ha közbeszerzéseik értéke eléri vagy meghaladja az adott évre vonatkozó értékhatárt, nyílt eljárást kötelesek kiírni, feltéve, ha a tárgyalásos, illetve a meghívásos eljárást megalapozó körülmények nem állnak fenn.<br>
<br>
3. Elõminõsítési eljárás – részvételi felhívás (Kbt. 3. számú melléklete)<br>
<br>
A nyílt eljárás elõminõsítési eljárással is indulhat. Az elõminõsítés minden esetben csak egy eljárásra vonatkozik, az elõminõsítési eljárás eredményének kihirdetését követõen az ajánlatkérõ az összes alkalmasnak talált részvételi jelentkezõt egyidejûleg, közvetlenül, írásban hívja fel az ajánlattételre.<br>
Az elõminõsítési eljárás választásának kötelezõ esetei: <br>
A) Az építési beruházás értéke eléri vagy meghaladja az éves költségvetési törvényben megadott értékhatárt (1999-ben 240 M Ft).<br>
B) Ha az ajánlatkérõ elõírja, hogy az eljárásban csak belföldi székhelyû (lakóhelyû) ajánlattevõk vehetnek részt. Erre azonban csak akkor van lehetõség, ha a belföldi székhelyû (lakóhelyû) ajánlattevõk alkalmassága a Kbt. 59. § (2)–(3) bekezdésében foglaltakra is figyelemmel valószínûsíthetõ. <br>
Az elõminõsítési eljárás választásának lehetséges esete:<br>
Az ajánlatkérõ elõminõsítési eljárást folytathat le annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
<br>
4. Meghívásos eljárás – részvételi felhívás (Kbt. 8. számú melléklet)<br>
<br>
Az ajánlatkérõ meghívásos eljárást két esetben alkalmazhat: <br>
A) Csak korlátozott számú ajánlatkérõ alkalmas a szerzõdés teljesítésére a közbeszerzés tárgyának sajátos természete miatt [Kbt. 65. § (1) bekezdés a) pontja].<br>
B) A közbeszerzés tárgyára figyelemmel, a minõsített ajánlattevõk jegyzékében legalább öt ajánlattételre alkalmas minõsített ajánlattevõ van [Kbt. 65. § (1) bekezdés b) pontja].<br>
A minõsített ajánlattevõk jegyzékét a Közbeszerzések Tanácsa minden évben összeállítja, és közzéteszi a Közbeszerzési Értesítõben a Kbt. 15. § (1) bekezdés d) pontjára tekintettel.<br>
<br>
5. Tárgyalásos eljárás – részvételi felhívás (Kbt. 9. számú melléklete)<br>
<br>
A hirdetmény közzétételével induló tárgyalásos eljárás esetei:<br>
A) az árubeszerzésre, építési beruházásra, illetve a szolgáltatás megrendelésére kiírt nyílt vagy meghívásos eljárás – a Kbt. 60. § (1) bekezdésének e) vagy f) pontjában foglaltak kivételével – eredménytelen volt, feltéve, hogy a felhívásnak, illetve a dokumentációnak a közbeszerzés tárgyára vonatkozó feltételei nem változtak meg idõközben [Kbt. 70. § (1) bekezdés a) pontja).<br>
B) Az árubeszerzés, az építési beruházás, illetve a szolgáltatás megrendelése esetén az ellenszolgáltatás vagy az egyéb szerzõdéses feltételek meghatározása nem lehetséges olyan pontossággal, amely lehetõvé teszi nyílt vagy meghívásos eljárásban a legkedvezõbb ajánlat kiválasztását [Kbt. 70. § (1) bekezdés e) pontja].<br>
C) Árubeszerzés esetén, ha az érintett dolgot kizárólag kutatási, kísérleti, tanulmányozási vagy fejlesztési célból állítják elõ (ez az eset azonban nem alkalmazható olyan mennyiség esetén, ami megalapozza a piacképességet, illetve a kutatás-fejlesztés költségeit fedezi) [Kbt. 70. § (3) bekezdés a) pontja].<br>
<br>
6. Tájékoztató a két szakaszból álló eljárás részvételi szakaszának eredményérõl (Kbt. 4. számú melléklet)<br>
<br>
A nyílt elõminõsítési, a meghívásos és a hirdetmény közzétételével induló tárgyalásos eljárások részvételi szakaszának eredményét az ajánlatkérõ az eredményhirdetéstõl számított öt munkanapon belül köteles levél formájában megküldeni a Szerkesztõbizottságnak.<br>
<br>
7. Tájékoztató az eljárás eredményérõl (Kbt. 6. számú melléklet)<br>
<br>
Az ajánlatkérõnek az eljárás eredményérõl szóló tájékoztatót legkésõbb annak kihirdetésétõl, illetve – eredménytelen eljárás esetén –  az eredményhirdetés határidejének lejártától számított öt munkanapon belül meg kell küldeni levél formájában a Szerkesztõbizottságnak. <br>
<br>
8. Hirdetmény módosítása, visszavonása, a dokumentáció vagy a határidõ módosítása (Kbt. 11. számú melléklet)<br>
<br>
A módosítást az alább megadott esetekben kell megküldeni az eredeti határidõ lejártáig levél formájában a Közbeszerzési Értesítõ Szerkesztõbizottságának. Ezt a mellékletet kell alkalmazni a következõ esetekben:<br>
–	ajánlattételi határidõ meghosszabbítása – a Kbt. egy alkalommal ad  erre lehetõséget,  a határidõ hosszabbítását indokolni kell; az eredeti határidõ lejárta elõtt hirdetményben kell közzétenni, azaz meg kell küldeni levél formájában a Közbeszerzési Értesítõ Szerkesztõbizottságának. Ezek a szabályok érvényesek a két szakaszból álló eljárások esetében a részvételi jelentkezési határidõ meghosszabbítására is.<br>
–	az ajánlati felhívásban, illetve a dokumentációban meghatározott feltételek módosítása – a módosítani kívánt feltételek mellett az ajánlatkérõ köteles új ajánlattételi határidõt meghatározni (amely ebben az esetben sem lehet 40 napnál rövidebb), illetve valamennyi határidõt ismételten meg kell határoznia (így: dokumentáció megkérésének határideje, eredményhirdetés idõpontja, szerzõdéskötés idõpontja stb.) Ezek a szabályok irányadók a két szakaszból álló eljárások részvételi felhívásának, illetve az ehhez a szakaszhoz készített dokumentáció módosítására is, azzal, hogy a részvételi szakaszra vonatkozó dokumentációnak és a részvételi felhívásnak a részvételi szakaszra vonatkozó részeit, valamint a beszerzés tárgyát és mennyiségét a részvételi határidõ lejártáig lehet módosítani, ugyanakkor annak egyéb elemeit módosítani lehet még az ajánlattételi határidõ lejártáig. <br>
–	az ajánlati, illetve a részvételi felhívás visszavonása.<br>
<br>
Az elbírálási határidõ meghosszabbítását (valamint ennek indokát), illetve a két szakaszból álló eljárásokban közvetlenül megküldött ajánlati felhívás és az azzal kapcsolatosan kibocsátott dokumentáció módosítását nem kell közzétenni a Közbeszerzési Értesítõben, hanem egyidejûleg közvetlenül, írásban kell ezekrõl tájékoztatni az ajánlattevõket.<br>
<br>
9.  Tájékoztató a Kbt. 4. §-ának (7) bekezdése szerinti szerzõdéskötésrõl (Kbt. 10.  számú melléklete)<br>
<br>
Az ajánlatkérõ az idõszakonként visszatérõ, egy évnél hosszabb vagy határozatlan ideig tartó beszerzés tárgyában kötött szerzõdésrõl a szerzõdéskötést követõ öt munkanapon belül hirdetményt köteles közzétenni, ha annak értéke a szerzõdéskötéskor eléri vagy meghaladja az adott évre vonatkozó értékhatárok felét. <br>
<br>
V. Értékhatárok<br>
<br>
A 2000-re vonatkozó – a költségvetési törvényben meghatározott – értékhatárok:<br>
árubeszerzés: 	16,0 M Ft<br>
szolgáltatás:	  8 M Ft<br>
építési beruházás: 	32,0 M Ft<br>
A fent megadott értékek nem tartalmazzák az általános forgalmi adót.<br>
<br>
<br>
<br>
A közbeszerzések keretében megvalósuló<br>
építési beruházásra vonatkozó<br>
ajánlati felhívás dokumentációinak <br>
részletes mûszaki tartalma<br>
<br>
A környezetvédelmi és területfejlesztési miniszter az 1/1996. (II. 7.) KTM-rendeletében (Magyar Közlöny 1996. évi 9. száma) szabályozta a közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmát. A közbeszerzésekrõl szóló 1995. évi XL. törvény értelmében az építési beruházásokra vonatkozó ajánlati felhívások mûszaki dokumentációinak elkészítésénél a hivatkozott jogszabály elõírásai szerint kell eljárni.<br>
<br>
SZERKESZTÕBIZOTTSÁG<br>
A Közbeszerzések Tanácsa Elnökének<br>
tájékoztatója<br>
<br>
I. A Kbt. 46. §-a szerinti hatósági igazolásokról<br>
<br>
A közbeszerzésekrõl szóló 1999. évi LX. törvénynyel módosított 1995. évi XL. törvény 1999. szeptember 1-jén lép hatályba. Az egységes szerkezetbe foglalt jogszabály 46. §-a módosította az ajánlatokhoz, illetve a részvételi jelentkezésekhez csatolandó hatósági igazolások körét, valamint az erre vonatkozó részletszabályokat.<br>
A módosított Kbt. 46. § (1) bekezdés b) pontja alapján a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék- vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hatóság az adósság késõbb idõpontban történõ megfizetéséhez írásban hozzájárult.<br>
A Kbt. 46. § (3) bekezdésére tekintettel, amennyiben az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, az ajánlati, illetve részvételi felhívásban elõírhatja, hogy az ajánlattevõ, valamint az alvállalkozó csatoljon hatósági igazolást az önkormányzati adóhatóságtól is. Ebben az esetben azonban csak az ajánlatkérõ székhelye szerinti önkormányzati adóhatóságtól kell hatósági igazolást beszerezni.<br>
A Kbt. 46. § (5) bekezdésére tekintettel az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig csatolnia kell a 46. § (1) bekezdés b) pontjában és a (3) bekezdésében elõírt igazolásokat.<br>
Az elkülönített állami pénzalapok vonatkozásában a Kbt. 46. § (4) bekezdésére tekintettel az ajánlattevõnek, illetõleg az alvállalkozónak nyilatkoznia kell, hogy melyik alap irányában áll fenn jogszabály alapján fizetési kötelezettsége. A Kbt. 46. § (4) bekezdésére tekintettel ezen nyilatkozatot az ajánlathoz, illetve a részvételi jelentkezéshez kell csatolni. Ezzel egyidejûleg a Kbt. 46. § (6) bekezdésére tekintettel az ajánlattevõnek, illetve az alvállalkozónak azon alap kezelõjétõl igazolást is kell csatolnia, amellyel szemben jogszabály alapján fizetési kötelezettsége áll fenn.<br>
A Kbt. 43. § (2) bekezdésére tekintettel a Kbt. 46. §-át a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
Ezeknek megfelelõen a csatolandó igazolások az 1999. szeptember 1-jét követõen megkezdett közbeszerzési eljárásokban:<br>
A) –	a területileg illetékes APEH igazolása a központi adóhatóság által nyilvántartott adófizetési kötelezettség és a társadalombiztosítási járulék vonatkozásában,<br>
–	a Vám- és Pénzügyõrség Országos Parancsnokságának igazolása a VPOP mint központi adóhatóság által nyilvántartott adófizetési kötelezettség és a vámtartozások vonatkozásában.<br>
B) 1. Ha az ajánlattevõnek, illetve az alvállalkozónak a Munkaerõ-piaci Alappal szemben jogszabály alapján fizetési kötelezettsége áll fenn, a Kbt. 46. § (4) bekezdése szerinti nyilatkozat mellett az alábbi hatósági igazolásokat köteles csatolni,<br>
–	a területileg illetékes munkaügyi központ igazolása a Munkaerõ-piaci Alaptól felvett támogatás visszafizetése és a szakképzési hozzájárulás teljesítése tekintetében és<br>
–	a területileg illetékes APEH-tól a Munkaerõ-piaci Alaphoz tartozó munkaadói és munkavállalói járulék, a rehabilitációs és bérgarancia-hozzájárulás, valamint a gyakorlati képzést nem végzõk szakképzési hozzájárulási kötelezettsége tekintetében.<br>
    (A Munkaerõ-piaci Alappal kapcsolatosan mindkét igazolást csatolni kell.)<br>
2. Ha az ajánlattevõnek, illetve az alvállalkozónak a Központi Nukleáris Pénzügyi Alappal szemben jogszabály alapján fizetési kötelezettsége áll fenn, a Kbt. 46. § (4) bekezdése szerinti nyilatkozat mellett a következõ hatósági igazolást köteles csatolni: az Országos Atomenergia Hivatal igazolását.<br>
C) Abban az esetben, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv, és ezt a felhívásban külön elõírta, az ajánlattevõnek a következõ hatósági igazolást is csatolni kell: az ajánlatkérõ székhelye szerint illetékes helyi önkormányzati adóhatóság igazolását.<br>
<br>
II. A hirdetmény közzététele nélküli tárgyalásos eljárások megkezdésekor a Közbeszerzési Döntõbizottsághoz eljuttatandó iratokról<br>
<br>
A Kbt. 71/B. § (2) bekezdésére tekintettel az 1999. szeptember 1-jét követõen megkezdett hirdetmény közzététele nélkül induló tárgyalásos eljárások megkezdésekor meg kell küldeni a Közbeszerzési Döntõbizottság elnöke részére – faxon is – az ajánlati felhívást, továbbá a meghívni kívánt szervezetek, személyek nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A Közbeszerzési Döntõbizottság címe: 1024 Budapest, Margit krt. 85. Fax: (06-1)355-5082, (06-1)375-8091.<br>
<br>
<br>
<br>
A Közbeszerzések Tanácsa elnökének tájékoztatója<br>
<br>
A kis- és középvállalkozásokról szóló 1999. évi XCV. tv. (a továbbiakban: Kkvt.) módosította a közbeszerzésekrõl szóló 1999. évi LX. törvénnyel módosított 1999. évi XL. tv-t (a továbbiakban: Kbt.).<br>
Így a Kbt. 61. §-ának módosított (4) bekezdése szerint az eredményhirdetésen az eljárás nyertesének nyilatkoznia kell arról, hogy a Kkvt. szerint mikro-, kis- vagy középvállalkozásnak minõsül-e. Ennek megfelelõen módosult a Kbt. 6. számú mellékletének 5. pontja is:<br>
"5. a)** A nyertes ajánlattevõ neve és címe:<br>
b)* A nyertes ajánlattevõnek a Kkvt. szerinti minõsítése:"<br>
Azt, hogy a nyertes ajánlattevõ a Kkvt. szerint mikor minõsül mikro-, kis- vagy középvállalkozásnak, a Kkvt. 2–3. §-ai határozzák meg.<br>
"2. § Kis- és középvállalkozásnak minõsül az a vállalkozás, amelynek<br>
a) összes foglalkoztatotti létszáma 250 fõnél kevesebb, és<br>
b) éves nettó árbevétele legfeljebb 4000 millió Ft, vagy mérlegfõösszege legfeljebb 2700 millió Ft, továbbá<br>
c) megfelel a 3. § (3) bekezdésében foglalt feltételeknek.<br>
3. § (1) Kisvállalkozásnak minõsül az olyan vállalkozás, amelynek<br>
a) összes foglalkoztatotti létszáma 50 fõnél kevesebb, és<br>
b) éves nettó árbevétele legfeljebb 700 millió Ft, vagy mérlegfõösszege legfeljebb 500 millió Ft, továbbá<br>
c) megfelel a (3) bekezdésben foglalt feltételeknek.<br>
(2) Mikrovállalkozásnak minõsül az a vállalkozás, amelynek összes foglalkoztatotti létszáma 10 fõnél kevesebb, és megfelel az (1) bekezdés b) és c) pontjaiban foglalt feltételeknek.<br>
(3) Egy vállalkozás akkor minõsül kis- és középvállalkozásnak, ha abban az állam, az önkormányzat vagy a 2. § szerinti vállalkozáson kívül esõ vállalkozások tulajdoni részesedése – tõke vagy szavazati jog alapján – külön-külön és együttesen sem haladja meg a 25%-ot.<br>
(4) Nem kell alkalmazni a (3) bekezdésben meghatározott korlátozást abban az esetben, ha a 2. § és az (1)–(2) bekezdés szerinti vállalkozás tulajdonosai olyan intézményi befektetõk, amelyek nem rendelkeznek többségi irányítást biztosító befolyással.<br>
(5) A 2. §-ban és az (1) bekezdésben megjelölt mutatókat az utolsó, éves beszámoló szerinti foglalkoztatotti létszám és nettó árbevétel vagy mérlegfõösszeg alapján kell meghatározni. Amennyiben a vállalkozás mûködési ideje 1 évnél rövidebb, az adatokat éves szintre kell vetíteni.<br>
(6) Az egyéni vállalkozás minõsítése az egyéni vállalkozó – a személyi jövedelemadóról szóló törvényben elõírt – nyilatkozata alapján, a 2. § a) pontja, az (1) bekezdés a) pontja, valamint a (2) bekezdés rendelkezései szerint történik.<br>
(7) Újonnan alapított vállalkozás esetében az (5) bekezdés rendelkezései helyett a tárgyévre vonatkozó üzleti tervet kell figyelembe venni."<br>
A Kkvt. 2000. január 1-jén lép hatályba, ennek megfelelõen a módosított 6. számú mellékletet a 2000. január 1-je után megkezdett közbeszerzési eljárások vonatkozásában kell alkalmazni.<br>
A Közbeszerzések Tanácsa <br>
elnökének tájékoztatója a közbeszerzés <br>
2000. évi értékhatárairól<br>
<br>
A közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: Kbt.) 2. § (3) bekezdésére és a Magyar Köztársaság 2000. évi költségvetésérõl szóló 1999. évi CXXV. törvény 56. § (1) bekezdésére tekintettel a Kbt. személyi hatálya alá tartozó szervezetek tekintetében a közbeszerzés értékhatára 2000. január 1-jétõl 2000. december 31-ig:<br>
a) árubeszerzés esetén: 16 millió Ft,<br>
b) építési beruházás esetén: 32 millió Ft,<br>
c) szolgáltatás megrendelése esetén: 8 millió Ft,<br>
d) építési beruházás esetén a Kbt. 42. § (3) bekezdése szerinti elõminõsítési kötelezettség tekintetében: 240 millió Ft.<br>
Felhívjuk továbbá az ajánlatkérõk figyelmét, hogy a Kbt. 28/A §-a alapján, ha az ajánlatkérõ az ajánlati, illetve a részvételi felhívás közzétételétõl számított legalább 40 napnál korábban, de legfeljebb egy éven belül a folyó év március 31-ig elõzetes összesített tájékoztatót tett közzé, és az tartalmazza legalább a közbeszerzésre vonatkozó, a Kbt. 1. számú mellékletének 4. pontja szerinti adatokat, a nyílt eljárásban, illetve a két szakaszból álló eljárások ajánlati szakaszában (kivéve a tárgyalásos eljárást) negyven nap helyett huszonöt napot, a két szakaszból álló eljárások részvételi szakaszában a huszonöt nap helyett tizenöt napot lehet elõírni. Ezen szabály alkalmazásának feltétele azonban az, hogy az elõzetes összesített tájékoztatóban közzétett adatok megfeleljenek a késõbbiekben megjelentetett felhívásban megjelölt adatoknak. <br>
Az elõzetes összesített tájékoztatóval kapcsolatosan további információk találhatók az Útmutatóban.<br>
<br>
<br>
A Közbeszerzések Tanácsa elnökének tájékoztatója<br>
<br>
A Magyar Mérnöki Kamara és a Magyar Tanácsadó Mérnökök és Építészek Szövetsége Ajánlást tett közzé a mérnöki és az építészeti szellemi szolgáltatások megrendelésére irányuló közbeszerzési eljárásokra.<br>
Az Ajánlás tervezetét a Kamara megküldte ugyan a Közbeszerzések Tanácsának véleményezésre, de a Tanács észrevételei nem kerültek maradéktalanul átvezetésre, és ezt követõen az Ajánlás további elemekkel is bõvült.<br>
Fentiekre tekintettel az Ajánlás nem tekinthetõ a Közbeszerzések Tanácsa álláspontjának, ezért a Tanács felhívja a közbeszerzési eljárásokban részt vevõk figyelmét, hogy az Ajánlást kizárólag saját felelõsségükre alkalmazhatják.<br>
E körben a Közbeszerzések Tanácsa különösen felhívja az Ajánlatkérõk figyelmét arra, hogy az Ajánlás 8.3. pontjában foglaltak, azaz a díjátlag alkalmazása az ajánlatok értékelése során, a közbeszerzésekrõl szóló 1995. évi XL. tv. szabályaiba ütközik.<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>