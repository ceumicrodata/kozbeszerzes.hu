<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5218)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D 147/12/2000<br>
Tárgy: Opten Kft. jogorvoslati kérelme az Igazságügyi Minisztérium közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Opten Informatikai és Energetikai Kft. (1142 Budapest, Rohonc u. 6.) képviseli dr. Bata Zoltán ügyvéd (1142 Budapest, Szatmár u. 119/B a továbbiakban: kérelmezõ) jogorvoslati kérelmét, melyet az Igazságügyi Minisztérium (1055 Budapest, Kossuth tér 4. képviseli dr. Éles Gyuláné jogtanácsos, a továbbiakban: ajánlatkérõ) "Ajánlatkérõ mérlegtárának CD-n történõ megjelentetése és forgalmazása" tárgyú közbeszerzési eljárása ellen nyújtott be - hatáskör hiányában - elutasítja. A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ (K. É.) 2000. február 2-án megjelent 5. számában tett közzé ajánlati felhívást nyílt eljárás megindítására.<br>
Az eljárás tárgya az Igazságügy Minisztérium Mérlegtárának CD-n történõ megjelentetése és forgalmazása. Ezen belül az ajánlati felhívás a feladatot az alábbiak szerint részletezte:<br>
l. Tartalmazza a gazdasági társaságok által letétbe helyezett éves beszámolójelentésekbõl, adott évfolyamnak megfelelõ, valamennyi - az Igazságügyi Minisztérium Cégnyilvántartási és Céginformációs Szolgálatának számítógépes hálózata útján on-line módon is kérhetõ adatot.<br>
<br>
2. Biztosítja a CD-n terjesztett programok által nyújtott szolgáltatások funkcionális azonosságát az on-line céginformációs szolgáltatás mérlegadatokkal kapcsolatos szolgáltatásaival.<br>
<br>
3. Garantálja a CD-rõl származó adatok formátumának egyszerûségét az on-line cég információs szolgáltatás útján beszerzett adatokkal.<br>
<br>
4. Tartalmazza a fenti paramétereknek megfelelõ termékek gyártásával, illetve a termék terjesztésével kapcsolatos feladatok vállalását.<br>
<br>
5. Ismerteti a termék külsõ megjelenésével kapcsolatos elképzeléseket. (Csomagolás, CD-grafika.)<br>
<br>
6. Javaslatot tesz a termék piaci megjelenésének dátumára, forgalmazói árára és részletezi a termék árába beépülõ költségeket.<br>
<br>
7. Becslést ad az eladási példányszámra.<br>
<br>
8. Feltünteti, hogy a becsült eladási példányszám biztosításához milyen marketing tevékenységet vállal.<br>
<br>
9. Részletezi a termék terjesztésével kapcsolatosan vállalt feladatait.<br>
Az ajánlati felhívás szerint részajánlatot nem lehetett adni, többváltozatú ajánlat benyújtása megengedett volt.<br>
A teljesítés határideje a szerzõdéskötéstõl számított 60 nap. Ajánlatkérõ dokumentációt is bocsátott ajánlattevõk rendelkezésére.<br>
Az ajánlati felhívás 11. pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolására kért adatokat és tényeket:<br>
-	az ajánlattevõ számláját vezetõ pénzintézettõl származó, az ajánlattevõ pénzügyi alkalmasságát igazoló nyilatkozat,<br>
-	az ajánlatevõ nyilatkozata arról, hogy az elõzõ 3 év mérlegei nyereségesek voltak,<br>
-	az ajánlattevõ 1998. évi auditált mérlege, vagy 1998. évi auditált, konszolidált mérlege,<br>
-	ajánlattevõnek 30 napnál nem régebbi cégkivonattal vagy azzal egy tekintet alá esõ hiteles másolati okmánnyal igazolnia kell, hogy a cégbíróság bejegyezte, és bejegyzése óta számítástechnikai tevékenységet folytat,<br>
-	az ajánlattevõ szakmai bemutatása,<br>
-	mûködésének fõbb területei,<br>
-	az elõzõ 3 év olyan legjelentõsebb szolgáltatásainak ismertetése, melynek tárgya a kiírás tárgyához leginkább hasonló,<br>
-	a feladat megoldása szempontjából lényeges mûszaki-technikai felszereltségének leírása,<br>
-	a feladat megoldásához folyamatosan rendelkezésre álló szakemberek száma és szakmai képzettsége,<br>
-	a feladat megoldása szempontjából megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménybõl származó tanúsítvány,<br>
-	az 1995. évi XL törvény 46. §-a szerinti igazolások és nyilatkozatok becsatolása kötelezõ, figyelembe véve, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) bekezdésében foglaltakat elõírja.<br>
Az ajánlatkérõ meghatározta a szerzõdés teljesítésére alkalmatlanná minõsítés szempontjait is: be nem jegyzett, veszteséges gazdálkodású és szakirányú informatikai CD-gyártás és -forgalmazás) referenciákkal, ismeretekkel, tapasztalattal nem rendelkezõ ajánlattevõket ajánlatkérõ a szerzõdés teljesítésére alkalmatlannak minõsíti.<br>
Az egyéb információk között ajánlatkérõ kiemelte, hogy nem tekinthetõ érvényes ajánlatnak az, amely a kiírásban szereplõ valamennyi elõírásnak maradéktalanul nem felel meg.<br>
Az ajánlati felhívás 13. pontjában ajánlatkérõ megjelölte, hogy az összességében legelõnyösebb ajánlatot kívánja kiválasztani az alábbi elbírálási szempontok szerint:<br>
-	A CD-adathordozón megjelenõ Mérlegtár adatfeltöltésével kapcsolatos technikai feladatok - lásd mûszaki dokumentáció 3. pont megoldásának bizonyítása (0.34),<br>
-	CD-adathordozón megjelenõ Mérlegtár, illetve az on line céginformációs szolgáltatás mérlegadatokkal kapcsolatos szolgáltatásainak - lásd mûszaki dokumentáció 2. pont - megfelelõsége (0.15),<br>
-	CD-adathordozón megjelenõ Mérlegtárból, illetve az on-line céginformációs szolgáltatástól kapott mérlegbizonylatok formátumának - lásd: mûszaki dokumentáció: 5. pont - azonossága (0.16),<br>
-	CD-adathordozón megjelenõ Mérlegtár terjesztésével kapcsolatos feladatvállalás - ajánlati felhívás 3.5-3.9 pontok - mértéke (0.14),<br>
-	CD-adathordozón megjelenõ Mérlegtár elõállításának, illetve terjesztésének vállalási ára (0.21).<br>
A részszempontok tartalmi elemeire adható pontszám 1-100.<br>
Az ajánlattételi határidõig, 2000. március 14-ig ajánlatot nyújtott be: kérelmezõ, Wer-Ker Kft. és a Szenzor Kft.<br>
Az ajánlattevõk árajánlatai a következõk voltak:<br>
Kérelmezõ:<br>
I. változat:<br>
Ajánlattevõ a CD elõállításának gyártási, reklám- és közvetlen terjesztési költségeit kéri megtéríteni ajánlatkérõtõl.<br>
Az egyéb ide kapcsolódó munka díjtalan. A folyamatos terjesztésért az eladott CD-bõl befolyt összegekbõl a reklám-, a gyártási, szállítási, csomagolási, számlázási és postaköltségeket kéri. Csak a tényleges árbevételbõl igényli ezen költségek megtérítését.<br>
II. változat:<br>
Valamennyi CD-értékesítés után az eladási ár 25%-át kéri. Ennek fejében az összes költséget vállalja és megelõlegezi.<br>
Wer-Ker Kft.:<br>
Vállalja a teljes feladat összes költségét.<br>
Térítést nem kér sem elõzetesen, sem utólag.<br>
Árbevétel felbontása: az IM-et az eladott lemezek nettó árbevétele piackutatási és reklámköltségekkel csökkentett részébõl 20% illeti.<br>
Az ajánlattevõ az adatbázis átadásakor kifizeti ajánlatkérõnek elõre az elsõ l 00 példány várható árbevételének arányos részét.<br>
Szenzor Kft.:<br>
A projekt indításához 8 760 000 Ft szükséges.<br>
Az 1-5 üzleti hónap költsége 18 800 000 Ft. A projekt a 6. üzleti hónaptól már önfinanszírozó.<br>
Ajánlatkérõ az ajánlatokat elbírálta, az eredményt 2000. április 19-én kihirdette. A nyertes a Wer-Ker Kft. lett, a szerzõdéskötésre 2000. május 4 én sor került.<br>
Ajánlatkérõ döntése ellen az Opten Kft. nyújtott be jogorvoslati kérelmet 2000. május 3-án. Kérelmezõ álláspontja szerint a nyertes ajánlattevõ ajánlata érvénytelennek minõsül. A nyertes ajánlata érvénytelen, mert az ajánlati felhívás 11. a) pontjában foglalt feltételeknek nem felelt meg, egyrészrõl azért, mert a nyertes ajánlattevõ 1996. július 1-jén alakult meg, a számítási technikai tevékenységet pedig 1998. június 2-án vette fel, tehát alakulása óta nem folytat számítástechnikai tevékenységet, másrészrõl pedig a nyertes ajánlat azért is érvénytelennek minõsül, mert megfelelõ referenciákat nem tudott bemutatni.<br>
Kérelmezõ álláspontja szerint amennyiben a nyertes ajánlat érvényesnek minõsül, abban az esetben sem az összességében legelõnyösebb ajánlatot hirdette ki ajánlatkérõ nyertesnek, mert az õ ajánlata a nyertesnél kedvezõbb volt.<br>
A fentiekre tekintettel kérte a jogsértés megállapítását, ideiglenes intézkedés alkalmazását.<br>
Ajánlatkérõ a jogorvoslati kérelem megalapozatlanság címén történõ elutasítását kérte. Érdemi észrevételében elõadta, hogy a nyertes a gazdasági társaság teljes cégneve Wer-Ker Szoftverfejlesztõ Szolgáltató és Kereskedelmi Kft. A cég a mûködését 1996-ban kezdte meg, bejegyzésére 1998-ban került sor. A cégkivonat szerint a nyertes cég neve egyértelmûen kifejezi azt a tevékenységet, amelyet alapvetõen folytat, és az ajánlati felhívásban szereplõ számítástechnikai tevékenység folytatására való jogosultság a cégkivonat 9/12-9/16 sorszámok alatt felvett adatok, tevékenységi körök alapján ellenõrizhetõ volt. Elõadta ajánlatkérõ továbbá, hogy nem volt követelmény a cég megalakulása vagy bejegyzése óta folyamatos megszakítás nélküli számítási tevékenység végzése, ilyen elõírás nem is lehetséges, hiszen ez versenykorlátozó, az ajánlattevõk körét szûkítõ kívánalom lett volna. Az ajánlatkérõ célja és szándéka a szolgáltatás tárgyából adódóan az volt, hogy a számítástechnikai tevékenység tényleges folytatása és a cég erre vonatkozó jogosultsága cégbírósági bejegyzésen alapuló feljogosítottsága, a szolgáltatás tárgya tekintetében a törvényes mûködés feltétele ellenõrizhetõ legyen. Ajánlatkérõ a tárgyaláson nyilatkozott, hogy a nyertes ajánlattevõ cégreferenciái vizsgálat tárgyát nem képezték, az ajánlattevõ szakembereinek alkalmasságát vizsgálták, a végzettségük alapján megfelelõ szakértelemmel rendelkeztek az ajánlati felhívás tárgyát képezõ tevékenység elvégzésére. Ajánlatkérõ elõadta továbbá, hogy az ajánlatok értékelése a megadott elbírálási szempontok alapján történt és az összességében legelõnyösebb ajánlatot hirdette ki nyertesnek.<br>
A Wer-Ker Kft. érdemi észrevételében elõadta, hogy a cége 1996. július 1-jén alakult szoftverfejlesztéssel kapcsolatos tevékenység elvégzése céljából. A társasági szerzõdésébõl, a cégbírósághoz megküldött bejegyzési kérelmébõl, valamint az APEH-hez történõ bejelentkezési lapon szereplõ adatokból is kitûnik, hogy fõtevékenysége a szoftver-elõállítási tevékenység. A társaság bejegyzésekor a cégbíróság tévesen jegyezte be a cég tevékenységi körét. A cégbejegyzésre azonban 1998-ban került sor, így a társaság csak akkor észlelte, hogy az általa sosem végzett tevékenységek kerültek bejegyzésre. A módosítás iránt azonnal intézkedés történt részükrõl. A pontosításra 1998. június 2-án más aktuális módosításokkal együtt sor került.<br>
A fent elõadottak alátámasztásául a Wer-Ker Kft. becsatolta a társasági szerzõdését, a cégbejegyzési kérelmét, az APEH-hez történõ bejelentkezési lapját, valamint a cégbíróság cégbejegyzési végzését és a cégbíróság módosító végzését is, melyek az általa elõadottakat hitelt érdemlõen igazolták.<br>
A Döntõbizottság a rendelkezésre álló iratok tartalma, a felek tárgyaláson történt nyilatkozatai alapján hatáskörének hiányát állapította meg, ezért a jogorvoslati kérelmet elutasítja.<br>
A közbeszerzésekrõl szóló az 1999. évi LX. törvénynyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#76">Kbt.) 76. §</a> (1) bekezdése szerint a Döntõbizottság hatásköre csak a közbeszerzésekkel kapcsolatos jogorvoslati kérelmek elbírálására terjed ki.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján ajánlatkérõ a törvény hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése alapján az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdés szerinti értéke a beszerzés megkezdésekor külön meghatározott összeget eléri vagy meghaladja (a továbbiakban közbeszerzés) köteles e törvény szabályai szerint eljárni.<br>
Ugyanezen törvényhely (4) bekezdés a) pontjának rendelkezése szerint az 1. §-ban meghatározott szervezet a (3) bekezdés szerinti értékhatár alatti értékû - a központosított közbeszerzés hatálya alá nem tartozó - beszerzése során e törvény szabályai szerint jogosult eljárni.<br>
Az tény, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-a</a> szerinti szervezet, de a jogorvoslat tárgyát képezõ eljárás a Döntõbizottság álláspontja szerint nem közbeszerzés, mert ajánlatkérõ részérõl nem jár kiadással.<br>
Ajánlatkérõ jelen esetben nem beszerez ellenérték fejében, hanem bevételhez jut.<br>
Ezt támasztja alá a nyertessel kötött szerzõdés is.<br>
A nyertessel kötött szerzõdés 5. pontja rendelkezik az árakról.<br>
Eszerint a jelen szerzõdés tárgyát képezõ CD Mérlegtár bármilyen értékesítésébõl, (hasznosításából) származó nettó (forgalmi adóval csökkentett) árbevételbõl ajánlatkérõt 20% illeti meg.<br>
A Döntõbizottság álláspontját, azaz hatáskörének hiányát támasztja alá a Kbt. preambuluma is. A jogalkotó a törvény megalkotása céljaként - a többi között - az államháztartás kiadásainak ésszerûsítését, a közpénzek felhasználása átláthatóságát és széles körû nyilvános ellenõrizhetõségének megteremtését tûzte ki célul.<br>
A Kbt. hatálya csak az abban szabályozott beszerzésekre terjed ki. A felperes tevékenysége nem beszerzés, mivel tevékenysége nem jár részérõl kiadással, hanem bevételhez jut. Így függetlenül attól, hogy ajánlatkérõ az eljárást mint közbeszerzési eljárást hirdette meg és folytatta le, e tevékenységére a törvény hatálya nem terjed ki.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárása - ha e törvény másként nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.<br>
Az Áe. 7. § (1) bekezdés úgy rendelkezik, hogy a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni.<br>
Mivel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján a hatáskörének hiányát állapította meg, ezért a jogorvoslati kérelmet a Kbt. 88. § (1) bekezdés a) pontja szerint elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 13.<br>
<br>
Dr. Engler Magdolna s. k.	Hámori András s. k.<br>
         közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>