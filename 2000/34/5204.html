<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5204)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 173/11/2000<br>
<br>
Tárgy: a Közbeszerzések Tanácsa elnöke hivatalból kezdeményezett jogorvoslati eljárása a Pécsi Tömegközlekedési Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa elnöke (1024 Budapest, Margit krt. 85. a továbbiakban: Tanács elnöke) a közbeszerzési eljárás mellõzése miatt hivatalból kezdeményezett jogorvoslati eljárását a Pécsi Tömegközlekedési Rt. (7623 Pécs, Rét u. 49. továbbiakban: ajánlatkérõ) "20 db csuklós és 2 db szóló autóbusz beszerzése" tárgyában - elkésettség miatt - megszünteti. Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Pécsi Tömegközlekedési Rt. többségi tulajdonosa (56,8%-ban) Pécs Megyei Jogú Város Önkormányzata.<br>
A Pécsi Tömegközlekedési Rt. elöregedett jármûállományának rekonstrukciójára 1998 folyamán javaslatok készültek. Az 1998. május 19-i javaslat szerint a társaság tulajdonában lévõ 106 db csuklós és 54 db szóló autóbusz - átlagéletkoruk 12-13 év - folyamatos elavulása miatt a jármûfejlesztés elkerülhetetlen. A selejtpótlás 1998-ban 16 szóló és 29 csuklós busszal, 1999-2000-ben további 3 szóló és 25 csuklós busszal biztosítható. Ezen beszerzések forrásigénye összesen 2,281 M Ft.<br>
Az 1998. november 18-án készült javaslat szerint 1999-ben a Pécsi Tömegközlekedési Rt. jármûbeszerzésre 25,9 M Ft saját forrással rendelkezett.<br>
A javaslat konkrétan kidolgozta 18 db csuklós és 2 db szóló autóbusz beszerzésének finanszírozási jellemzõit, összesen 955 886 E Ft értékben. A beszerzés finanszírozására 10 éves futamidejû hitel-, környezetvédelmi támogatás és a társaság saját forrása volt igénybe vehetõ.<br>
A Pécsi Tömegközlekedési Rt. még 1998. július 22-én 3 db csuklós autóbuszra kötött szerzõdést az IKARUS Rt.-vel. Ezen szerzõdést azonban annak teljesítése körüli viták miatt az Igazgatóság 2/1999. (II. 22.) sz. határozata alapján felmondta. Ezzel egyidejûleg ezen 3 db busz számával felemelte 1999. évi beszerzési tervét, amely így lett 20 db csuklós és 2 db szóló autóbusz.<br>
A Pécsi Tömegközlekedési Rt. 1999. január 19-én ajánlatot kért 8 cégtõl, akik a következõk voltak: Central Kft., Alba Kft., Rába Rt. Jármû Üzletág, MAN Hungária Kft., MB-Auto Magyarország Kft., Renault Truck, Neo Motors Hungária Kft., Scania-Hungária.<br>
Ebben a felhívásban arra hivatkoztak, hogy a 20 db autóbuszt önkormányzati támogatással kívánják megvásárolni. A felhívás a beszerzés tárgyával kapcsolatos fõbb elvárásokat tartalmazta, és január 28-ig kérte az ajánlatok benyújtását. A felhívottak közül ketten (Renault Truck és Scania-Hungária Kft.) nem válaszoltak, a többi felhívott benyújtotta ajánlatát, amelynek kiegészítésére is lehetõség volt.<br>
A Pécsi Tömegközlekedési Rt. Igazgatósága 1999. március 17-én azt javasolta a tulajdonosoknak, hogy az MB Auto Magyarország Kft. ajánlatát (Mercedes típusú buszok) és az MB-Credit H. Rt. finanszírozási ajánlatát fogadják el. Ezen javaslat nyomán 1999. április 2-án pályázatot írtak ki a 20 db csuklós és 2 db szóló autóbusz beszerzési árának részbeni finanszírozására. Ezen pályázaton 900 M Ft hosszú lejáratú (7 év) hitel finanszírozására kértek ajánlatokat 11 pénzintézettõl, illetve egyéb hitelezéssel foglalkozó cégektõl.<br>
A Pécsi Tömegközlekedési Rt. 1999. április 6-án bizottságot hozott létre, amelynek feladata volt a jármûbeszerzéssel kapcsolatos döntési javaslat kialakítása. A Bizottság javaslata az MB-Auto Magyarország Kft. és az MB Credit H. Rt. ajánlatának elfogadására vonatkozott. Ugyanakkor jegyzõkönyv utal arra, hogy a Pécsi Tömegközlekedési Rt. beszerzésének pénzügyi biztosítéka az önkormányzattal megkötendõ viszontfinanszírozási szerzõdés, amely a kamat átvállalására vonatkozik, és készfizetõ kezességvállalást is feltételez.<br>
Az Rt. Igazgatósága a javaslatokat jóváhagyta, a finanszírozással kapcsolatban az önkormányzat döntésétõl tette függõvé a szerzõdés tartalmát. Az önkormányzat a társaság pénzügyi támogatásának formájáról 1999. május 13-án döntött.<br>
A nyertes ajánlattevõket (szállítót és finanszírozót) 1999. május 6-án értesítették a döntésrõl, majd a szállítási szerzõdést 1999. május 14-én, a finanszírozási keretszerzõdést 1999. augusztus 30-án kötötték meg.<br>
A szállítási szerzõdés teljesült az 1999. szeptember 22. és december 20. közötti idõszakban.<br>
A Közbeszerzések Tanácsa elnöke 2000. május 15-én kezdeményezett hivatalból jogorvoslati eljárást ajánlatkérõ 20 db csuklós és 2 db szóló autóbusz beszerzése ellen, melyet feltehetõen a közbeszerzési eljárás mellõzésével folytatott le ajánlatkérõ.<br>
A kezdeményezõ iratban megfogalmazásra került, hogy a jogsértésrõl Perlaki Jenõ országgyûlési képviselõ adott tájékoztatást levelében, melyben elõadta, hogy "valószínûsíthetõ, hogy a város vezetése - aki valamivel több mint 56%-os tulajdonos az rt.-ben - megkerülte a Kbt. idevonatkozó passzusait".<br>
Indítványozta a kezdeményezõ irat, hogy a Döntõbizottság vizsgálja meg a tárgybani beszerzés körülményeit, állapítsa meg, hogy a Pécsi Tömegközlekedési Rt. a Kbt. mellõzésével végezte az autóbuszok beszerzését és a jogsértõvel szemben bírság kiszabását alkalmazza.<br>
A Pécsi Tömegközlekedési Rt. írásos észrevételében kérte az eljárás megszüntetését oly módon, hogy a Döntõbizottság az eljárást ne folytassa le, mert álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében szereplõ jogvesztõ határidõk mind a jármûvek megrendelésétõl, mind azok beérkezésétõl már elteltek. A hivatalból megtartott tárgyaláson a fenti kérelmét változatlanul fenntartva azt is elõadta, hogy tárgyi autóbuszok vásárlásához Pécs Megyei Jogú Város Önkormányzatától támogatást nem kaptak.<br>
Álláspontja szerint a beszerzéskor hatályban lévõ Kbt. l. § e) pontja szerinti azon közszolgáltatók tartoztak a törvény hatálya alá, amelyek intézményként mûködtek, ezért rájuk nézve nem volt kötelezõ, mivel rt.-ként mûködnek.<br>
Az 1999. szeptember 1-jén hatályba lépõ módosítást követõen már a Kbt. reájuk is vonatkozik.<br>
Az ügyben érdekelt felek az eljárás során érdemi észrevételt nem tettek.<br>
A Döntõbizottság a jogorvoslati eljárás során kétséget kizáróan megállapította, hogy a Pécsi Tömegközlekedési Rt. az autóbuszok szállítására a szerzõdést 1999. május 14-én megkötötte, aminek alapján az autóbuszokat 1999. december 20-ig le is szállították a részére.<br>
A szerzõdéskötés idõpontjában a közbeszerzésekrõl szóló 1995. évi XL. törvény volt hatályban.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján az eljárás megindítása az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 60 napon belül kérhetõ, illetve kezdeményezhetõk. E határidõk elmulasztása jogvesztéssel jár.<br>
A jogvesztõ határidõ elmulasztásához a jog elenyészésének következménye fûzõdik. Ilyen esetben a késedelem kimentésére sincs jogi lehetõség.<br>
A Kbt. nem tesz különbséget e vonatkozásban a kérelemre indított, illetve a hivatalból kezdeményezett eljárások között. Ily módon a jogvesztõ határidõ törvény szerinti szem elõtt tartása a törvény erejénél fogva kötelezõ nemcsak a kérelemre, hanem a hivatalból kezdeményezett eljárások esetén is. A törvényben szabályozott jogvesztõ határidõ a törvényben meghatározott idõ elteltével megszünteti azt az alanyi jogot, mely az igény érvényesítéséhez fûzõdik, amely már állami kényszerrel sem érvényesíthetõ többé.<br>
A Közbeszerzések Tanácsa elnöke 2000. május 15-én kezdeményezett jogorvoslati eljárást.<br>
A jogorvoslati eljárás kezdeményezésére a jogsértõ esemény bekövetkezésétõl számított 60 napon túl került sor.<br>
Ebbõl következõen a Döntõbizottság az érdemi vizsgálatot elvégezni nem tudta, mert az eljárás folytatásának eljárásjogi akadálya van.<br>
A fentiek alapján a Döntõbizottság az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján a hivatalból indított vagy folytatott eljárást, ha - a megindítására vagy folytatására okot adó körülmény már nem áll fenn, megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 22.<br>
<br>
Dr. Bíró László s. k.	Kalmárné Diósy Ildikó s. k.<br>
     közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>