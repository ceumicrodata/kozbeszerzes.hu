<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5217)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.197/12/2000<br>
<br>
Tárgy: Stabil Mérnöki Iroda Kft., Terra-H Építõipari Rt. jogorvoslati kérelme és a Közbeszerzések Tanácsa elnökének hivatalból kezdeményezett jogorvoslati eljárása a Nagyhegyes Község Önkormányzat közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
HATÁROZAT-ot:<br>
<br>
A Döntõbizottság a Közbeszerzések Tanácsa elnökének hivatalból kezdeményezett jogorvoslati eljárását, melyet a Nagyhegyes Község Önkormányzata (4064 Nagyhegyes, Kossuth u. 2. továbbiakban: ajánlatkérõ) "8 tantermes általános iskola generálkivitelezése" tárgyú közbeszerzési eljárása ellen nyújtott be, megszünteti.<br>
A Döntõbizottság a Stabil Mérnöki Iroda Kft., 4030 Debrecen, Igric u. 12. továbbiakban: I. r. kérelmezõ) és a Terra-H Építõipari Rt. (4200 Hajdúszoboszló, Dózsa Gy. út 46., képviseli: dr. Konkoly Tünde ügyvéd, 4200 Hajdúszoboszló, Dózsa Gy. út 46. továbbiakban: II. r. kérelmezõ) jogorvoslati kérelmét, melyet ugyanezen tárgyú közbeszerzési eljárás ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2000. március 22-én megjelent 12. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
A közbeszerzési eljárás lebonyolítására a BERÉP-TERV Kft. kapott megbízást.<br>
Az ajánlati felhívás 3. a) pontja a beszerzés tárgyát 8 tantermes általános iskola építésében, külsõ építési munkákban és a meglévõ épületek tetõhéjazat cseréjében jelölte meg. A részletes elõírásokat dokumentáció tartalmazta.<br>
Ajánlatkérõ az ajánlati felhívás 11. pontjában elõírta az ajánlattevõk alkalmassága igazolására kért dokumentumok körét, és meghatározta az ajánlattevõk szerzõdés teljesítésére alkalmatlanná minõsítése szempontjait az alábbiak szerint:<br>
Az ajánlattevõk pénzügyi, gazdasági és mûszaki alkalmassága igazolására kért adatok és tények: az ajánlattevõnek, illetõleg a közbeszerzés értékének 10%-át meghaladó mértékben igénybe venni kívánt alvállalkozónak a szerzõdés teljesítéséhez szükséges alkalmasságát igazolni kell az alábbiak szerint:<br>
Pénzügyi alkalmasság a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés pontjai alapján:<br>
a) a számlavezetõ pénzintézettõl származó, a benyújtást megelõzõ 30 napnál nem régebbi nyilatkozattal az ajánlattevõ fizetõképességérõl,<br>
b) a tárgyévet megelõzõ évi mérlegének (egyszerûsített mérlegének, beszámolójának vagy konszolidált mérlegének) benyújtása,<br>
c) az elõzõ 3 évi idõszakban az építési tevékenység forgalmáról és ugyanezen idõszakban a közbeszerzés tárgyának forgalmáról szóló nyilatkozat,<br>
d) 30 napnál nem régebbi, eredeti vagy közjegyzõ által hitelesített cégkivonat és címpéldány.<br>
Mûszaki alkalmasság a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének alábbi pontjai alapján:<br>
a) az elõzõ 3 év legjelentõsebb, a közbeszerzés tárgyával azonos beruházásainak ismertetése (legalább az ellenszolgáltatás összege, a teljesítés ideje és a szerzõdést kötõ másik fél megnevezésével),<br>
b) mûszaki, technikai felszereltségének leírása,<br>
c) azon szakemberek (szervezeti egységek), illetve vezetõk megnevezése, képzettségük ismertetése, akiket be kíván vonni a teljesítésbe, különösen azok bemutatása, akik a minõség-ellenõrzésért felelõsek,<br>
d) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi igazolása.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdésben meghatározott igazolások és nyilatkozatok eredeti példányban történõ csatolásával.<br>
Azon alvállalkozók bemutatása, akiket az ajánlattevõ az építési munka során igénybe kíván venni. Az építési munka 10%-át meghaladó mértékben igénybe venni kívánt alvállalkozók esetében mindazon igazolások és nyilatkozatok csatolása szükséges, mint amelyeket az ajánlattevõnek be kell nyújtania.<br>
Az ajánlattevõnek a szerzõdés teljesítésére alkalmatlanná minõsítésének szempontjai:<br>
-	Nem szerepel a beszerzés tárgyát képezõ tevékenység az ajánlattevõ cégbejegyzésében.<br>
-	Ajánlattevõ pénzügyi és gazdasági helyzete nem megfelelõ, tartósan nem tett eleget fizetési kötelezettségeinek, illetve gazdálkodása egymást követõ két évben veszteséges volt.<br>
-	Ajánlattevõ nem rendelkezik a beszerzés tárgyának megfelelõ referenciamunkákkal.<br>
-	Ajánlattevõ által megnevezett, kivitelezésért felelõs személyek nem rendelkeznek a beszerzés tárgyának megfelelõ létesítmények kivitelezésében tapasztalatokkal.<br>
Ajánlatkérõ az ajánlatok elbírálásának szempontját az ajánlati felhívás 13. pontjában határozta meg: ajánlatkérõ az összességében legelõnyösebb ajánlatot kívánta kiválasztani. Ehhez megadta a részszempontokat, azok súlyát meghatározó szorzószámokat (súlyszámokat) és a részszempontok tartalmi elemeinek értékelése során adható pontszám alsó és felsõ határát az alábbiak szerint:<br>
Részszempontok	súlyszámaik<br>
-	ajánlati ár	5<br>
-	kötbér és jóteljesítési garancia mértéke	4<br>
-	kötelezõ mértéken felüli garanciális és szavatossági kötelezettség vállalása	3<br>
-	ajánlat teljessége	2<br>
-	kedvezõ számlázási igény	1<br>
A részszempontokra adható pontszám valamennyi részszempont esetében 1-20-ig.<br>
A felhívás még a következõ fontosabb feltételeket tartalmazta a pénzügyi ellenszolgáltatás teljesítésének feltétele vonatkozásában.<br>
A 9. pontban ajánlatkérõ elõírta, hogy négy részszámla benyújtása megengedett az alábbi feltételekkel: I. részszámla 30%-os mûszaki készültség után, II. részszámla 60%-os készültségnél, III. részszámla 80%-os készültségnél nyújtható be. A végszámla a hiánymentes mûszaki átadás után nyújtható be, ennek összege nem lehet kevesebb, mint az ajánlati ár 20%-a.<br>
Ajánlatkérõ a 16. pontban elõírta, hogy ajánlattevõ köteles vállalkozási szerzõdést csatolni az ajánlathoz, valamint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerinti nyilatkozatot kell tenni a dokumentációban meghatározottak szerint.<br>
A dokumentáció kötelezõen kitöltendõ nyilatkozatmintát, útmutatót a garanciális biztosítékok értelmezésére, részletes további elõírásokat és mûszaki dokumentációt tartalmazott. Ezek szerint ajánlatkérõ nyilatkozatot várt a szerzõdes teljesítesének garanciájára, jótállási idõre pénzbeli biztosítékra, kötbérvállalásra, hibás teljesítés esetére. Ajánlatkérõ a késedelmi kötbér minimális <br>
összegeként 100 E Ft/napot határozott meg. Ajánlatkérõ 2000. április 17-én helyszíni konzultációt tartott. Az ott készült jegyzõkönyv szerint a garanciális biztosítékokra egyértelmû nyilatkozatokat, illetve kötelezettségvállalást kell tenni. A jelen lévõ ajánlattevõk - köztük mindkét kérelmezõ - nyilatkoztak, hogy a felhívás számukra egyértelmû és félreérthetetlen.<br>
A 2000. május 2-i határidõig a következõ 8 ajánlattevõ tett ajánlatot: KÉSZ Kft., Strabag Rt., Debmut Rt., Nádép Kft., Terra-H Rt., Stabil Mérnökiroda Kft., Épkerservice Rt., Bévisz-Generál Kft.<br>
A felvett jegyzõkönyv szerint ajánlatkérõ ismertette a Kbt. szerinti kötelezõ adatokat, ajánlattevõk nevét, székhelyét, vállalási árat és a teljesítési határidõt.<br>
Ajánlatkérõ ún. szakmai bizottságot hozott létre az ajánlatok értékeléséhez, amely döntés-elõkészítõ javaslatot készített. A bizottság megállapította, hogy mind a 8 ajánlat érvényes, az ajánlattevõket nem kellett kizárni, és valamennyien igazolták alkalmasságukat. A részszempontok szerinti pontozás eredményeképpen a Nádép Kft. ajánlatát választották nyertesnek, második helyen az Épkerservice Rt.-t jelölték meg.<br>
A képviselõ-testület 2000. május 16-án részletesen megvitatta a javaslatot, végül is azzal megegyezõen döntött, és 2000. május 17-én a fentieknek megfelelõ döntést nyilvánosan kihirdették. Ajánlatkérõ az összegzést is elkészítette, ebben a részszempontok szerinti ajánlati tartalmi elemek nem jelennek meg, viszont az értékelés módszerét itt indokolja ajánlatkérõ.<br>
A Közbeszerzések Tanácsának elnöke 2000. május 23-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ iratban indítványozza, hogy a Döntõbizottság vizsgálja meg az eljárás jogszerûségét, az eljárást lezáró döntést. Indítványozza ideiglenes intézkedés alkalmazását.<br>
Az I. r. kérelmezõ 2000. május 23-án nyújtott be jogorvoslati kérelmet a Döntõbizottsághoz. A jogorvoslati kérelemben kérte, hogy a Döntõbizottság állapítsa meg ajánlatkérõ jogsértését, hívja fel ajánlatkérõt a törvény szabályainak megfelelõ, eljárásra az ajánlatok újbóli elbírálására, valamint kérte ideiglenes intézkedésként a szerzõdéskötés megtiltását. Indoklásként elõadta, hogy az ajánlatok elbírálására megjelölt részszempontok tartalma nem megfelelõ és ennek alapján az ajánlatkérõ eljárást lezáró döntésének helyességét is vitatja. Sérelmezte továbbá, hogy ajánlatkérõ az ajánlatok bontásakor nem ismertette az ajánlatok részszempontok szerinti tartalmi elemeit. Kérte a közbeszerzési eljárás lebonyolításával megbízott szervezet jogsértésének megállapítását is.<br>
A II. r. kérelmezõ 2000. május 24-én nyújtott be jogorvoslati kérelmet, melyben kérte, hogy a Döntõbizottság vizsgálja meg az eljárást lezáró döntést, és kérte annak megsemmisítését. Indoklásként elõadta, hogy ajánlatkérõ a garanciális biztosítékokra adható ajánlatok felsõ határát nem adta meg a felhívásában, ezzel lehetõséget teremtett irreális vállalások megtételére is, melynek eredményeként a döntés szubjektív lett. Nem vette figyelembe ajánlatkérõ a döntésénél a referenciamunkákat, a szakmai technikai felkészültséget, helyi munkaerõ-bevonás, egyéb közérdekû felajánlásokat. A számlázási lehetõségre adott ajánlat értékelése csak a nyertes érdekét szolgálta.<br>
A Döntõbizottság a D.197/2000. szám alatt a benyújtott kezdeményezõ iratot és a jogorvoslati kérelmeket egyesítette.<br>
Ajánlatkérõ érdemi észrevételében elõadja, hogy a közbeszerzési eljárás lefolytatása törvényes volt. A közbeszerzési eljárás lebonyolításával megbízott szervezet a jogorvoslati eljárásban való képviseletre is felhatalmazást kapott. Ennek alapján érdemi észrevételében kérte a jogorvoslati kérelmek elutasítását. Indoklásként elõadta, hogy az ajánlatok bontásakor a Kbt. szerinti kötelezõ adatok ismertetése megtörtént. Az elbírálás szempontrendszerét a képviselõ-testület bizottsága határozta meg. A részszempontok matematikailag mérhetõek voltak. A második részszemponthoz tartozó ajánlatkérõi igényeket a helyszíni konzultáción pontosították. A szerzõdésben vállalt garanciális feltételekre ajánlattevõk szabadon tehettek ajánlatot, ezt a Kbt. nem tiltja. A III. r. kérelmezõ által hiányolt értékelési szempontok az alkalmasság körében vizsgálat tárgyát képezték. A számlázi rend tekintetében a kiírástól kedvezõbbnek tekintették a kevesebb részszámla kibocsátását.<br>
Az egyéb érdekeltek közül az Épkerservice Rt. észrevételében kifogásolta az elbírálás részszempontjait, amelyek lehetõvé tették, hogy az ár egyáltalán nem befolyásolta a nyertességet. A többlet-garanciavállalások, illetõleg a fizetési feltételek ellensúlyozása az árban jelent meg, ezért ez a fajta szempontrendszer nem szolgálta a Kbt. céljait. Az ajánlatkérõ nem kívánta az ajánlattevõk szakmai felkészültségét értékelni. Kérte ajánlatkérõ döntésének megsemmisítését és arra való kötelezését, hogy egy szakmai alapon nyugvó elbírálás alapján hozza meg a döntését.<br>
A Döntõbizottság D.197/3/2000. számú határozatában ideiglenes intézkedésként a szerzõdés megkötésének megtiltásáról határozott.<br>
A Döntõbizottság a rendelkezésre álló közbeszerzési eljárásban keletkezett iratok, jogorvoslati kérelmek, ajánlatkérõ érdemi észrevétele és tárgyaláson tett nyilatkozata alapján megállapította, hogy a jogorvoslati kérelem nem megalapozott.<br>
A kérelmezõk jogorvoslati kérelmükben vitatták a felhívás és dokumentáció elõírásait, köztük a bírálati szempontokat, illetve azok tartalmát.<br>
Az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve a határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja alapján a (7) bekezdés szerint a határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A jelen közbeszerzési eljárásban az ajánlatok bontására 2000. május 2-án került sor.<br>
A fenti törvényhelyek alapján ettõl az idõponttól számított 15 napon belül volt lehetõsége kérelmezõknek az ajánlati felhívás illetõleg dokumentáció tartalmi elõírásait vitatni.<br>
A jogorvoslati kérelmek benyújtására a törvényes 15 napos határidõn túl került sor, így kérelmezõk jogorvoslati kérelmének ez a része elkésett.<br>
A Döntõbizottság a kezdeményezõ iratban foglalt indítvány alapján azonban érdemileg is vizsgálta az ajánlati felhívás és a dokumentáció szerinti, az elbírálás részszempontjaként meghatározott tartalmi elemeinek jogszerûségét.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>a az alábbi elõírásokat tartalmazza:<br>
(1) Az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat a) a legalacsonyabb összegû ellenszolgáltatás vagy b) az összességében legelõnyösebb ajánlat szempontja alapján bírálja el.<br>
(2) Az ajánlatkérõ a felhívásban köteles meghatározni az ( 1) bekezdésben foglaltakra figyelemmel az általa választott elbírálási szempontot.<br>
(3) Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló - a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó részszempontokat,<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám),<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A Döntõbizottság erre vonatkozóan megállapította, hogy az ajánlatkérõ a Kbt.-ben számára biztosított szabadságán belül, egyébként megfelelve a Kbt. 34. § ide vonatkozó elõírásainak, jogszerûen határozta meg az értékelési szempontokat. A részszempontok célszerûségének vizsgálata nem a Döntõbizottság feladata.<br>
A Döntõbizottság megállapította, hogy a bontási eljárásról 2000. május 2-án felvett jegyzõkönyv összhangban a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében foglaltakkal tartalmazta az ajánlattevõk nevét, székhelyét, vállalási árát és a teljesítési határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése egyéb ajánlati tartalmi elemek ismertetését nem teszi kötelezõvé ajánlatkérõk részére.<br>
A jogorvoslati kérelmek ezen részei megalapozatlanok.<br>
A Döntõbizottság vizsgálta ajánlatkérõ eljárást lezáró döntésének helyességét.<br>
Az ajánlati felhívás alapján az ajánlatok elbírálása az alábbiak szerint történik:<br>
Részszempontok	súlyszámaik<br>
-	ajánlati ár	5<br>
-	kötbér és jóteljesítési garancia mértéke	4<br>
-	kötelezõ mértéken felüli garanciális és szavatossági kötelezettség vállalása	3<br>
-	ajánlat teljessége	2<br>
-	kedvezõ számlázási igény	1<br>
A részszempontokra adható pontszám valamennyi részszempont esetében 1-20-ig.<br>
Ajánlatkérõ az összegzésben közölte az egyes részszempontok esetében alkalmazott pontszámítási elveket, illetve módszert, ehhez tartozó számítási segédletet megküldte a Döntõbizottságnak.<br>
l. sz. részszempont esetében: a legkedvezõbb ajánlatra 20 pont, a legkedvezõtlenebb ajánlatra 1 pont. A további ajánlatokra a közbensõ tartományban matematikai számítással arányosan lett meghatározva a hozzátartozó pontszám.<br>
<br>
2. sz. részszempont esetében: (melyhez öt alszempont tartozik) a részszempont meghatározásához szükséges pontértéket alszempontonként 1-8-ig pontozta, majd az így kapott érték felhasználásával lett meghatározva a részszempont pontszáma az elõzõ pontban leírtak arányosításával.<br>
<br>
3. sz. részszempont esetében: a legkedvezõbb ajánlatra - 3 év garancia esetén - 20 pont, a legkedvezõtlenebb ajánlatra - 1 év garancia esetén - 1 pont.<br>
A közbensõ tartományban lévõ ajánlatra - 2 év garancia - arányosítással került a részszempont meghatározásra, 10 pont nagyságrendben.<br>
<br>
4. sz. részszempont esetében: a leadott ajánlatoknál az értékelés során lényegesnek ítélhetõ hibát vagy hiányosságot az elõkészítõ bizottság nem állapított meg, így valamennyi ajánlat részszempont száma 20 pontban lett meghatározva.<br>
<br>
5. sz. részszempont esetében: tekintve, hogy a versenytárgyalási felhívásban elõírt számlázási feltételektõl csak egy ajánlattevõ adott kedvezõbb számlázási igényt, így a<br>
3 db részszámla + 1 db végszámla igényre 1 pont,<br>
2 db részszámla + 1 db végszámla igényre 20 pont lett meghatározva.<br>
Ajánlatkérõ értékelése az ajánlat nyertesére, második helyezettre és a két kérelmezõre vonatkozóan a következõ:<br>
<br>
Stabil Kft.:<br>
Részszempont	Súlyszám	Pontszám	Szorzat<br>
	1.	5	20	100<br>
	2.	4	1	4<br>
	3.	3	10	30<br>
	4.	2	20	40<br>
	5.	1	1	1<br>
Össz.			175<br>
Nádép Kft.:<br>
Részszempont	Súlyszám	Pontszám	Szorzat<br>
	1.	9	20	45<br>
	2.	20	1	80<br>
	3.	20	10	60<br>
	4.	20	20	40<br>
	5.	20	1	20<br>
Össz.			245<br>
Terra-H Rt.:<br>
Részszempont	Súlyszám	Pontszám	Szorzat<br>
	1.	7	20	35<br>
	2.	9	1	36<br>
	3.	1	10	3<br>
	4.	20	20	40<br>
	5.	1	1	1<br>
Össz.			115<br>
Épkerserv. Rt.:<br>
Részszempont	Súlyszám	Pontszám	Szorzat<br>
	1.	20	20	100<br>
	2.	18	1	72<br>
	3.	1	10	3<br>
	4.	20	20	40<br>
	5.	1	1	1<br>
Össz.			216<br>
Megvizsgálva az ajánlatok értékelését, a Döntõbizottság az alábbi megállapításokat tette:<br>
l. szempont: ajánlati ár (bruttó)<br>
I. r. kérelmezõ	168 263 668 Ft - a legjobb ár<br>
II. r. kérelmezõ	198 145 265 Ft<br>
Nyertes	193 713 750 Ft<br>
Épkerservice Rt.	168 960 923 Ft<br>
A legmagasabb <br>
árajánlat:	211 472 706 Ft volt.<br>
Ajánlatkérõ arányosan határozta meg a pontszámokat, erre alkalmazott képlete nem kifogásolható, objektív, a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésnek megfelelõ, eredményhez vezet.<br>
AN-hez tartozó pontszám PN<br>
PN = PMax - (PMax PMin) x (AN - Alegjobb)<br>
                                              (ALegrosszabb - Alegjobb)<br>
<br>
A képlet alapján kerekítve:<br>
Pstabil = 20 pont<br>
PTerra = 20 - 19 x 29 881 000 = 7 pont<br>
                             43 209 000<br>
<br>
PNádép = 20 - 19 x 25 450 000 = 9 pont<br>
                               43 209 000<br>
<br>
PÉpkerservice = 20 - 19 x 697 000 = 20 pont<br>
                                   43 209 000<br>
Ajánlatkérõ értékelése tehát e szempontból kifogástalan.<br>
<br>
2. szempont. Kötbér és jóteljesítési garancia mértéke:<br>
Az e részszempontnál vizsgált ajánlati, illetve szerzõdési feltételek mindegyike a teljesítés és jóteljesítés garanciális feltételeihez tartoztak, és vizsgálatukat ajánlatkérõ már az ajánlati felhívási dokumentációban (versenytárgyalási felhívás III.) jelezte, egyben a részszempontot tartalmilag is meghatározta. A pontszámításhoz ajánlatkérõ segédpontrendszert hozott létre, azaz az öt vizsgálandó feltételt egyenként 1-8 pont között értékelte, majd az így nyert pontszámokat az 1-20 közötti pontérték tartományba helyezte arányosítással. Ez a számítási módszer biztosította, hogy a vizsgált szerzõdési feltételek mindegyike egyforma súllyal jelenjen meg az értékelésben és azt is, hogy a részszempont szerinti legjobb ajánlat a maximális 20, a leggyengébb pedig a minimális 1 pontot kapja. A vizsgált feltételek a következõk voltak:<br>
2/a napi kötbér mértéke:<br>
Eszerint a Stabil Kft. 200 E Ft/nap, Terra-H Rt. 200 E Ft/nap, Nádép Kft. 1 M Ft/nap, Épkerservice Rt. 1 M Ft/nap késedelmi kötbért vállalt. (A viszonyítás alapja mind között a legjobb vállalás: 1 M Ft/nap, a leggyengébb 200 E Ft/nap)<br>
2/b teljesítési garancia összege, azaz ajánlattevõk nyilatkozata a szerzõdés teljesítésének biztosítékára:<br>
Eszerint a Stabil Kft. 4 M Ft-ot, a Terra-H Rt. a részszámlák 5%-át (ami 6,35 M Ft), a Nádép Kft. 50 M Ft, az Épkerservice Rt. 20 M Ft összeget ajánlott fel ajánlatkérõnek a sikeres mûszaki átadás-átvétel idõpontjáig. A benyújtott összes ajánlat közül a Nádép Kft. vállalta a legmagasabb összeget, míg a legalacsonyabbat a Stabil Kft.<br>
2/c jótállási garancia összege:<br>
Eszerint a Stabil Kft. 3 M Ft-ot, a Terra-H Rt. 2%, azaz 3,17 M Ft-ot, a Nádép Kft. 5%-ot, azaz 7,75 M Ft-ot, az Épkerservice Rt. 5%-ot, azaz 6,76 M Ft-ot ajánlott a garanciavállalás idõszakára. Az összes ajánlatok közül e tekintetben a legjobb vállalása a DEBMUT Rt.-nek volt (14, illetve 10 M Ft), a leggyengébb pedig a két kérelmezõé volt.<br>
2/d a kötbér megfizetésének garanciája:<br>
A kötbér megfizetésének garanciájaként a vizsgált ajánlattevõk mindegyike a végszámla összegébõl való levonást ajánlotta, amely ajánlatkérõ igényét is maximálisan kielégítette.<br>
2/e minõségi garancia:<br>
A minõségi garancia, azaz ajánlattevõk nyilatkozata a hibás teljesítés esetére. (A felhívásban ajánlatkérõ I. osztályú minõséget kért megvalósítani). E tekintetben a Terra-H Rt., Nádép Kft., Épkerservice Rt. vállalták - feltétel nélkül - az I. osztályú minõséget, a Stabil Kft. emellett esetlegesen a gyengébb minõségû munkarészek osztályba sorolását helyezte kilátásba, ami ajánlatkérõ részére nem volt kedvezõ.<br>
Összességében ezen 2. részszempont tekintetében tehát a Nádép Kft. kétségkívül a legjobb ajánlatot tette, õt követi az Épkerservice Rt., majd a sorrend Terra-H Rt. és a Stabil Kft. Pontszámukat ajánlatkérõ az általa alkalmazott matematikai módszerrel megfelelõen állapította meg sorrendben, 20, 18, 9 és 1 ponttal.<br>
<br>
3. részszempont kötelezõ mértéken felüli garanciális és szavatossági kötelezettség vállalása:<br>
E tekintetben az ajánlattevõk között csak a jótállási idõt illetõen volt különbség. A Stabil Kft. 2 évet, a Terra-H Rt. 1 évet (ez volt a kötelezõen elõírt) a Nádép Kft. 3 évet (a maximumot), az Épkerservice Rt. 1 évet (a nyílászárókra 5 évet) vállalt.<br>
Ajánlatkérõ 1 pontot adott 1 év, 10 pontot 2 év, 20 pontot 3 év jótállás vállalására, ami megfelel a tartalmi elemek közötti különbségnek. Az Épkerservice Rt.-t legalább 2 pont illeti meg a nyílászárókra adott külön garanciákra tekintettel.<br>
<br>
4. részszempont: ajánlat teljessége:<br>
Egyik ajánlatban sem észlelhetõ tartalmi hiányosság, éppen ezt tükrözi az a tény, hogy az ajánlatok érvényesek voltak, különbség közöttük e tekintetben nincs.<br>
<br>
5. részszempont: kedvezõ számlázási igény:<br>
E tekintetben az ajánlattevõk elfogadták az ajánlatkérõnek a felhívás 9. pontjában elõírt feltételeit, a Nádép Kft. volt az egyetlen, aki a megengedett 4 számla benyújtása helyett összesen 3 számlát kívánt kibocsátani. Ezzel némileg kedvezõbbé tette e szempontból ajánlatát. Ajánlatkérõ ezért a Nádép Kft.-nek e részszempontnál 20, a többi ajánlattevõnek 1 pontot adott.<br>
A Döntõbizottság álláspontja szerint az ajánlatkérõ határozottan megfogalmazott igényét teljesítõ ajánlatok és a Nádép Kft. ajánlata között nincs ilyen lényeges különbség, a Döntõbizottság 2 pont különbséget tart arányosnak (Nádép Kft. 20 pont, a többi ajánlattevõ 18 pont).<br>
Összesítve az ajánlatok értékelését, az ajánlatok tartalmi elemei közötti különbséget objektíven tükrözõ pontértékek a következõk:<br>
Stabil Kft.:<br>
Részszempont	Súlyszám	Pontszám	Szorzat<br>
	1.	5	20	100<br>
	2.	4	1	4<br>
	3.	3	10	30<br>
	4.	2	20	40<br>
	5.	1	18	18<br>
Össz.			192<br>
Nádép Kft.:<br>
Részszempont	Súlyszám	Pontszám	Szorzat<br>
	1.	5	9	45<br>
	2.	4	20	80<br>
	3.	3	20	60<br>
	4.	4	20	40<br>
	5.	1	20	20<br>
Össz.			245<br>
Terra-H Rt.:<br>
Részszempont	Súlyszám	Pontszám	Szorzat<br>
	1.	5	7	35<br>
	2.	4	9	36<br>
	3.	3	1	3<br>
	4.	2	20	40<br>
	5.	1	18	18<br>
Össz.			132<br>
Épkerserv. Rt.:<br>
Részszempont	Súlyszám	Pontszám	Szorzat<br>
	1.	5	20	100<br>
	2.	4	18	72<br>
	3.	3	2	6<br>
	4.	2	20	40<br>
	5.	1	18	18<br>
Össz.			236<br>
A fentiek alapján megállapítható, hogy a korrekciók figyelembevétele után is ajánlatkérõ döntésének megfelelõ eredményt kapunk. Ajánlatkérõ döntése tehát helyes volt, ajánlatkérõ az összességében legelõnyösebb ajánlatot hirdette ki nyertesnek.<br>
A Döntõbizottság eljárása során ideiglenes intézkedést alkalmazott, melynek hatálya jelen határozat meghozataláig állt fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint megalapozatlant elutasítja.<br>
A Közbeszerzések Tanácsa elnökének hivatalból kezdeményezett eljárását, tekintettel arra, hogy ajánlatkérõ jogsértést nem követett el, az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (2) bekezdése alapján megszünteti, mert fenti jogszabály rendelkezése szerint a közigazgatási szerv a hivatalból indított vagy folytatott eljárást - ha a megindítására vagy folytatására okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 22.<br>
<br>
Dr. Engler Magdolna s. k.	Kalmárné Diósy Ildikó s. k.<br>
           közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>