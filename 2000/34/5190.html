<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5190)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.192/7/2000<br>
<br>
Tárgy: Vas Megyei Területi Építész Kamara jogorvoslati kérelme a Vas Megyei Önkormányzat beszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Vas Megyei Területi Építész Kamara (9700 Szombathely, Hunyadi u. 47. továbbiakban: kérelmezõ) jogorvoslati kérelmét, melyet a Vas Megyei Önkormányzat (9700 Szombathely, Berzsenyi Dániel tér 1. továbbiakban: kérelmezett) "Vas Megyei Könyvtár bõvítése és rekonstrukciójának engedélyezési terv készítése" tárgyú beszerzési eljárása ellen nyújtott be - elkésettség miatt -, elutasítja. Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján az alábbi tényállást állapította meg:<br>
A kérelmezett 1993. július 7-én 51.310/1993. számon elvi építési engedélyt kapott a Megyei Könyvtár (Szombathely, Petõfi S. u. 43.) bõvítésére a VASBER Rt. által készített tervdokumentáció alapján. Ezen tervdokumentációt - mint koncepciót - a kérelmezett 1999. március 8-i felkérésére a VASBER Rt. felülvizsgálta, kiegészítette, majd 1999. május 5-i határidõvel címzett támogatásra irányuló pályázatot állított össze. A pályázat sikeres volt, a Kormány döntése szerint mintegy 900 M Ft forrást biztosít a megvalósításra. A döntésrõl az Önkormányzatok Közlönye 1999. évi 10. számában jelent meg hivatalos közlés.<br>
A kérelmezett 1999. október 22-én egyeztetõ tárgyalást tartott a címzett támogatás igénybejelentési kötelezettség teljesítése tárgyában. A már rendelkezésre álló mûszaki tervek alapján - azok módosítását követõen - építési engedélyezési terveket kívánt készíttetni a VASBER Rt.-vel olyan ütemezéssel, hogy az igénybejelentési 1999. december 15-i határidõig jogerõs építési engedély is rendelkezésre álljon. Ezen elõzmények után 1999. november 15-én kérelmezett szerzõdést kötött a VASBER Rt.-vel a könyvtárbõvítés és rekonstrukció engedélyezési tervdokumentációjának elkészítésére 1999. december 1-jei rész-, illetve 2000. március l-jei véghatáridõvel. A szerzõdés 7. pontja szerint a tervezési díj teljes összege 6 M Ft + áfa.<br>
A terv elkészült, és arra 6727-17/1999. számon 1999. december 3-án az építésügyi hatóság engedélyt adott.<br>
A létesítménnyel kapcsolatosan a helyi újság, a Vas Népe adott tájékoztatást 1999. december 4-én. Az itt megjelent információk alapján 11 magánszemély fordult a kérelmezõhöz 1999. december 8-án. A beadványukban a szakmai kérdéseken túl felvetették, hogy építészeti tervpályázat lefolytatása indokolt a konkrét esetben.<br>
Kérelmezett 2000. január 10-én megkereste kérelmezõt az építési engedélyezési terv egyidejû megküldésével, mert az építési engedélyezési tervvel kapcsolatban elsõsorban statikai szempontok miatt - szakmai aggályok merültek fel, és a felmerült problémák tisztázására kamarai állásfoglalást tartottak indokoltnak.<br>
Erre a Vas Megyei Területi Építész Kamara elnöke 2000. január 25-én válaszolt. Egyben jelezte, hogy a témát az elnökségi ülésen megvitatják.<br>
A kérelmezõ 2000. február 1-jei elnökségi ülését követõen állásfoglalást fogadott el, amelyet írásban 2000. február 8-án küldött meg kérelmezettnek. Eszerint kérelmezõ felhívta a figyelmet a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés g) pontjának, illetve az építészeti tervpályázat alkalmazásának szükségességére. A kérelmezett 2000. február 28-án jelezte, hogy az engedélyeztetési terven változtatni nem kívánnak, ezért kérelmezõ egyik vezetõségi tagja 2000. március 2-án megkereste a Vas Megyei Közigazgatási Hivatalt, hogy a terv megrendelése körüli jogi helyzetet és az önkormányzat mulasztó magatartását felvázolja. Ezen beadványra válaszolt a közigazgatási hivatal 2000. április 21-én, felhívta kérelmezõ figyelmét a közbeszerzési eljárás mellõzése vonatkozásában saját hatáskörének hiányára, illetve arra, hogy ezen jogvitában a Döntõbizottság rendelkezik hatáskörrel.<br>
Kérelmezõ ezt követõen 2000. május 22-én nyújtott be jogorvoslati kérelmet a Döntõbizottsághoz, melyet hiánypótlásra történt felszólítást követõen 2000. május 29-én kiegészített.<br>
A jogsértõ esemény bekövetkezésének idõpontjaként 1999. õszét, a jogsértõ esemény tudomására jutásának idõpontjaként 2000. február 28-át jelölte meg.<br>
Álláspontja szerint kérelmezett jogsértést követett el, amikor a Kbt. mellõzésével rendelte meg a könyvtár építési engedélyezési terveit, és ugyanakkor egyéb jogszabály szerinti tervpályázatot sem folytatott le. Kérte, hogy a Döntõbizottság hívja fel a kérelmezettet a Kbt. szabályainak megfelelõ eljárásra, függessze fel az állami támogatás elnyerésére folyó pályázatot, tartson tárgyalást.<br>
A kérelmezett észrevételében kérte a jogorvoslati kérelem megalapozatlanság címén történõ elutasítását. Indoklásként elõadta, hogy a VASBER Rt. 1993 óta foglalkozik megbízások alapján a könyvtár rekonstrukció tervezésével. Elõször elvi építési engedélyezési terv készült, melyben foglalt koncepciót többször módosították. A címzett állami támogatás iránti kérelmüket 1999-ben a Kormány elfogadta, az Önkormányzatok Közlönye 1999. október 12-i számából értesültek a döntésrõl. A támogatások igénybejelentési határideje 1999. december 15. volt, ezt a jogerõs építési engedély megszerzésére is nyitva álló határidõnek kellett tekinteni. A rendelkezésre álló két hónap alatt a 16/1998. (VI. 3.) KTM rendelet szerint tervpályázat nem volt megvalósítható. A VASBER Rt.-tõl kért és kapott árajánlat nem érte el a Kbt. által elõírt szolgáltatási értékhatárt, tehát nem kellett közbeszerzési eljárást folytatnia.<br>
A VASBER Rt. észrevételében kérte a jogorvoslati kérelem elutasítását, miután az mind eljárásjogi, mind anyagi jogi okból megalapozatlan. A jogorvoslati eljárás kezdeményezésére a szubjektív és objektív határidõkön túl került sor, a beszerzés pedig, értékére tekintettel sem tartozott a Kbt. hatálya alá.<br>
A Döntõbizottság a rendelkezésre álló iratok, a felek tárgyaláson tett nyilatkozatai alapján megállapította, hogy a jogorvoslati kérelem elkésett. Az 1999. évi LX. törvénnyel módosított a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontja alapján a határidõ lejártának kiszámításakor a jogsértõ esemény bekövetkezésének kell tekinteni a közbeszerzési eljárás mellõzésével történõ beszerzés esetén a szerzõdés megkötését.<br>
A kérelmezõ nyilatkozata szerint a jogsértõ esemény bekövetkezésének idõpontja 1999 õsze, a jogsértõ eseményrõl történõ tudomásszerzés idõpontjaként 2000. február 28-át jelölte meg.<br>
A Döntõbizottság megállapította, hogy a kérelmezõ által sérelmezett tervezési vállalkozási szerzõdés a kérelmezett és a VASBER Rt. között 1999. november 15-én került megkötésre.<br>
A kérelmezõ által sérelmezett jogsértõ esemény tehát 1999. november 15 én következett be, a jogvesztõ 90 napos határidõt ezen idõponttól kell számítani.<br>
A kérelmezõ a jogsértõ eseményrõl - saját maga által is elismerten - 2000. február 28-án szerzett tudomást.<br>
Jogorvoslati kérelem benyújtására rendelkezésre álló 15 napos határidõt, tehát ettõl az idõponttól kell számítani.<br>
A jogorvoslati kérelem benyújtása 2000. május 22-én történt meg, tehát a jogsértõ esemény tudomásra jutásától számított l5 napon, illetõleg a jogsértõ esemény bekövetkezésétõl számított 90 napon túl.<br>
A fentiekbõl következõen a jogorvoslati kérelem a jogorvoslati eljárás megindítására rendelkezésre álló szubjektív és objektív határidõn túl került benyújtásra, tehát elkésett. A jogorvoslati eljárás lefolytatásának ezért eljárásjogi akadálya van.<br>
A Döntõbizottság megjegyzi, hogy az 1999. szeptember 1-jétõl hatályba lépõ Kbt. módosítás lehetõvé teszi ugyan folyamatban lévõ jogorvoslati eljárásban olyan jogsértés vizsgálatát is a Döntõbizottságnak, amely 90 napon túl következett be, erre azonban csak akkor van lehetõség, ha a jogorvoslati eljárás egyébként törvényes határidõkön belül benyújtott kérelemre indult, illetve folyik.<br>
A jelen esetben 90 napon túli jogsértés vizsgálata a Döntõbizottság részérõl kizárt, mert a jogorvoslati kérelem benyújtása nem a törvényes határidõben történt meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 20.<br>
<br>
Dr. Engler Magdolna s. k.	Kalmárné Diósy Ildikó s. k.<br>
             közbeszerzési biztos		közbeszerzési biztos<br>
<br>
	Bujdosó Gézáné s. k.<br>
	közbeszerzési biztos<br>
<br>
<br>
<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>