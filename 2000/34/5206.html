<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5206)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.177/13/2000<br>
<br>
Tárgy: Délépítõ Rt. jogorvoslati eljárása a Nyirtass Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Délépítõ Építõ és Szerelõ Rt. (6721 Szeged, Bocskai u. 10-12., képviseli: Dr. Gyõry András ügyvéd 6720 Szeged, Széchenyi tér 5. továbbiakban: kérelmezõ) jogorvoslati kérelmének, melyet a Nyirtass Önkormányzat (4522 Nyirtass, Tass Vezér u. 1. továbbiakban: ajánlatkérõ) "Nyirtass, Berkesz települések közös szennyvízcsatornázása" tárgyú közbeszerzési eljárása ellen nyújtott be, helyt ad. A Döntõbizottság megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdésre tekintettel a Kbt. 44. § (6) bekezdését, ezért ajánlatkérõnek a kérelmezõ alkalmatlanná minõsítése tárgyában hozott elõminõsítési eljárást lezáró döntését megsemmisíti. <br>
A Döntõbizottság felhívja ajánlatkérõt, hogy kérelmezõt az ajánlati felhívás megküldésével vonja be a közbeszerzési eljárásba, és ezzel egyidejûleg intézkedjen az ajánlattételi határidõ Kbt. szerinti szabályainak megfelelõ módosításáról is.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló közbeszerzési eljárásban keletkezett iratok, valamint a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2000. március 16-án a Közbeszerzési Értesítõ 11. számában tett közzé részvételi felhívást elõminõsítési eljárás megindítására. Az ajánlatkérõ nevében és képviseletében a Nyír-Hidrofil Fõvállalkozó és Tanácsadó Bt. jár el.<br>
A beszerzés tárgyát és mennyiségét a részvételi felhívás 3. a) pontja az alábbiak szerint tartalmazta: Nyírtass-Berkesz települések közös szennyvízcsatornázása.<br>
Fõbb mennyiségek:<br>
csatornahálózat: 18 618 fm NÁ-200 KG-PVC, 9 071 fm NÁ-150 KG-PVC, 6 998 fm NÁ-150 KM-PVC, 1 380 fm, NÁ-100 KM-PVC, 782 fm NÁ-80 KM-PVC, 1 644 fm, NÁ-50 KPE, 11 db szennyvízátemelõ.<br>
A részvételi felhívás szerint részajánlat, illetõleg többváltozatú ajánlattétel nem megengedett. A teljesítés határideje: 2001. szeptember 30.<br>
Ajánlatkérõ a részvételi felhívás 9. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
Pénzügyi, gazdasági alkalmasság:<br>
-	az ajánlattevõ pénzügyi intézményétõl származó 30 napnál nem régebbi nyilatkozat az alábbi tartalommal:<br>
-	mióta vezeti a jelentkezõ számláját,<br>
-	jelentkezõ pénzügyi helyzete, hitel- és fizetõképessége,<br>
-	a jelentkezõ számláján az utóbbi egy évben sorban állás volt-e.<br>
-	a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(2) és (4)-(6) bekezdéseiben meghatározott nyilatkozatok és igazolások a dokumentáció szerint (közbeszerzés értékének 10%-át meghaladó mértékben igénybe venni kívánt alvállalkozók esetében is),<br>
-	elõzõ három év könyvvizsgáló által auditált mérlegének és eredménykimutatásának (egyszerûsített mérlegnek, beszámolójának vagy konszolidált mérlegének benyújtása),<br>
-	a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti hatósági igazolások - a Kbt. 46. § (1) bekezdés a) és c) pontja szerinti nyilatkozatok.<br>
Mûszaki alkalmasság:<br>
-	a jelentkezõ által - az elõzõ három évben végzett hasonló jellegû, volumenû csatornaépítési beruházásának ismertetése, a szerzõdést kötõ - másik fél megnevezésével, telefonszámának megadásával.<br>
A jelentkezõ mûszaki, technikai felszereltségének bemutatása:<br>
-	a jelentkezõ által foglalkoztatott munkavállalók létszáma, szakmai összetétele, képzettsége, szakmai gyakorlata, kiemelve a fõfoglalkozású dolgozókat és a minõség-ellenõrzésért felelõs személyeket,<br>
-	a jelentkezõ által a teljesítésbe a közbeszerzés várható értékének 10%-át meghaladó mértékben bevonni kívánt alvállalkozók és résztvevõk megjelölése,<br>
-	saját és a teljesítésbe bevonni kívánt alvállalkozók minõségbiztosítási rendszerének - bármely nemzetközi rendszerben akkreditált - igazolása.<br>
Az ajánlatkérõ a 10. a) pontban határozta meg a részvételre jelentkezõk alkalmassága elbírálásának szempontjait. Ezek a következõk:<br>
-	az elõzõ három év referenciái,<br>
-	pénzügyi, gazdasági alkalmasság,<br>
-	mûszaki, technikai felszereltség alkalmassága (a beruházás megvalósítására alkalmas géppark, felszerelés),<br>
-	teljesítésbe bevonni kívánt szakemberek alkalmassága (a beruházás megvalósításáért, irányításáért felelõs szakemberek szakirányú végzettsége),<br>
-	minõségbiztosítási rendszer.<br>
A 10. b) pont a részvételre jelentkezõknek a szerzõdés teljesítésére való alkalmatlanná minõsítésének szempontjait írta elõ:<br>
-	nem rendelkezik a 3. a) pontban meghatározott tárgy szerinti és nagyságrendû referenciával,<br>
-	nem rendelkezik a 3. a) pontban meghatározott munka elvégzéséhez szükséges mûszaki, technikai felszereltséggel, gépparkkal,<br>
-	nem rendelkezik a 3. a) pontban meghatározott munka elvégzéséhez szükséges szakmai végzettségû kulcsszemélyekkel (felsõfokú szakirányú végzettség, 5 éves szakmai gyakorlat).<br>
Ajánlatkérõ elõminõsítési dokumentációt is készített, amely tartalmazott egy általános tájékoztatót, a tervezett beruházás fõbb adatait, a dokumentációhoz csatolt kérdõív, ûrlapok felsorolását, valamint útmutatót a kérdõívek kitöltéséhez.<br>
A részvételi jelentkezés határidejéig 2000. április 11-ig részvételi jelentkezést nyújtott be: Alterra Építõipari Kft., KÖZ-VÍZ Kft.; KE-VÍZ Rt., Strabag Hungária Rt., Depona Kft., Kelet-Speeck Kft. és kérelmezõ.<br>
A részvételi jelentkezések elbírálásának eredményhirdetésére 2000. május 8-án került sor. Az elõminõsítési eljárás eredményeként ajánlatkérõ alkalmatlannak minõsítette a Strabag Hungária Rt.-t és kérelmezõ részvételi jelentkezését. A döntés indoka, hogy nevezettek nem rendelkeznek a részvételi felhívás 10. b) pontjában elõírt tárgy szerinti és nagyságrendû referenciával.<br>
Ajánlatkérõ döntése ellen a törvényes határidõn belül kérelmezõ nyújtott be jogorvoslati kérelmet. Kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján ajánlatkérõ döntésének megsemmisítését, illetõleg ideiglenes intézkedés alkalmazását. Álláspontja szerint alkalmatlanná minõsítés oka nem áll fenn. Ajánlatkérõ az alkalmatlansági okként két feltétel hiányát jelölte meg: a tárgy szerinti munkával azonos, illetve a tárgy szerinti munkával azonos nagyságrendû referencia hiányát. Tárgy szerinti munkával azonos referenciaként 19 db referenciát jelöltek meg, amely beruházásokat fõvállalkozóként, illetve generálkivitelezõként végeztek el. Ezen túlmenõen az alvállalkozóként megjelölt Debreceni Magas-, Mély- és Útépítõ Kft., valamint az alvállalkozóként megjelölt A-Fõvállalkozó Kft., valamint a Motto Építõipari Kft. is megfelelõ gépparkkal, mûszaki felkészültséggel és további referenciákkal szolgált. A társaságuk referenciamunkaként 2 489,6 M Ft + áfa vállalkozási díjat kitevõ munkát jelöltek meg. Algyõ szennyvíztisztító telep és a kapcsolódó közmûveknél 16 916 m gravitációs gerincvezetéket 200 m nyomott gerincvezetéket és 11 061 fm házi bekötésû kivitelezést végeztek. A Túrkeve szennyvízcsatorna-bõvítése során 26 660 m gravitációs gerincvezetéket, 29 580 fm házi bekötést végeztek. A Csorvás szennyvízcsatorna-bõvítése során 66 401 m gravitációs gerincvezetéket, 12 843 m nyomott gerincvezetéket, 56 201 fm házi bekötés megvalósítására került sor részükrõl. A folyamatban lévõ munkák közül a Békés szennyvízcsatorna-bõvítés során 19 063 m gravitációs gerincvezeték, 4508 m nyomott gerincvezeték, 15 560 fm házi bekötés kivitelezésének elvégzésére kerül sor.<br>
A fentiek alapján megállapítható, hogy cégük rendelkezett azonos tárgyú és azonos nagyságrendû referenciákkal.<br>
Ajánlatkérõ a jogorvoslati kérelemnek mint megalapozatlannak az elutasítását kérte. Álláspontja szerint a beruházás mûszaki tartalmához rendelt tervezõi költségvetés végösszege minden ajánlattevõnek rendelkezésére állt.<br>
Ez a tájékoztató költség 647 840 E Ft + áfa összeg, amely megjelent az Önkormányzatok Közlönyének 1998. évi 10. számában, mivel a beruházás állami céltámogatás igénybevételével valósul meg.<br>
Kérelmezõ által az elõminõsítési dokumentációban megjelölt referenciamunkák ezt az összeget nem érték el: kérelmezõ az alábbi referenciamunkákat jelölte meg: Algyõ szennyvízcsatornázás II. ütem 32,1 M Ft + áfa, Algyõ szennyvízcsatornázás IV. ütem 4,0 M Ft + áfa, Algyõ szennyvízcsatornázás III. ütem 35,4 M Ft + áfa, Csorvás szennyvízcsatorna-bõvítés 99,5 M Ft + áfa, Túrkeve szennyvízcsatorna-bõvítés 157,0 M Ft + áfa. Ebbõl a felsorolásból megállapítható, hogy a részvételre jelentkezõ a szennyvízcsatorna-hálózat építése tárgyában nem rendelkezik olyan referenciával, mely fenti nagyságrendû beruházás kivitelezésére alkalmassá teszi. Az ajánlatkérõ célja a 10. b) pont megfogalmazásánál az volt, hogy ajánlatot csak olyan kivitelezést végzõ szervezet adhasson, mely már végzett egy beruházás során tárgyi beruházással legalább azonos mértékû - Ft-értéket tekintve is hasonló - munkát. A kérelmezõ bár jelentõs mértékû magas- és mûtárgyépítéssel kapcsolatos referenciamunkát jelölt meg a szennyvízcsatorna-hálózat vonatkozásában, ezt nem tudta teljesíteni. Ajánlatkérõ a tárgyaláson nyilatkozott, hogy a jelen közbeszerzési eljárásban az ajánlattételi határidõ 2000. június 19. A jogorvoslati kérelemre tekintettel azonban a Döntõbizottság érdemi határozatának meghozataláig az eljárást felfüggesztették, errõl az ajánlattevõket értesítették. Az ajánlattételi határidõ új idõpontjának közlésére a döntõbizottsági határozat kézhezvételét követõen kerül sor.<br>
Az egyéb érdekeltek közül a Strabag Hungária Rt. a jogorvoslati kérelemmel foglaltakkal egyetértett. Álláspontja szerint cégüket is alkalmatlannak minõsítették, holott ennél nagyobb nagyságrendû munkák elvégzésére is alkalmasak.<br>
A Döntõbizottság a rendelkezésre álló közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
Ajánlatkérõ a beszerzés tárgyát és mennyiségét a részvételi felhívás 3. a) pontjában határozta meg oly módon, hogy a közbeszerzési eljárás tárgyát képezõ munka mennyiségi adatait adta meg, azaz milyen hosszúságú csatornaépítést kell a nyertes ajánlattevõnek elvégezni. Ajánlatkérõ a részvételi jelentkezés 10. b) pontjában határozta meg a részvételre jelentkezõnek a szerzõdés teljesítésére alkalmatlanná minõsítésének szempontjait. Ajánlatkérõ a 10. b) pontban visszautalt a beszerzés tárgyára és mennyiségére, azaz azt írta elõ, hogy alkalmatlan az a részvételre jelentkezõ, aki nem rendelkezik a 3. a) pontban meghatározott tárgy szerinti és nagyságrendû referenciával.<br>
Ajánlatkérõ fenti elõírása alapján azt kell vizsgálni, hogy a részvételre jelentkezõ végzett-e csatornaépítést, illetve a jelen közbeszerzési eljárás mennyiségét elérõ nagyságrendben történt-e ez meg.<br>
A fenti megfogalmazásból következõen csak a bemutatott referenciamunka mennyisége vehetõ figyelembe, és azt kell vizsgálni, hogy ez nagyságrendben eléri-e a jelen beszerzés tárgyát.<br>
A nagyságrenden az értelmezõ kéziszótár szerint valamely számnak erõsen kikerekített, rendszerint a tíz valamely hatványával megközelítõ értékét kell érteni.<br>
A beszerzés tárgya összességében közel 40 km <br>
hosszúságú csatorna megépítése.<br>
A kérelmezõ nagyságrendben azonos mennyiségû referenciamunkával (pl. Túrkeve 26,6 km, Csorvás 66,4 km, Algyõ 16,9 km csatornaépítés) rendelkezik.<br>
A fentiekbõl következõen jelen közbeszerzési eljárás tárgyát képezõ munka elvégzésre alkalmas.<br>
A Döntõbizottság nem tudta osztani azt az ajánlatkérõi álláspontot, mely szerint az elvégzett referenciamunkák értékét hasonlította össze jelen beszerzés tárgyának értékével, hiszen ez a felhívásával ellentétes. Ha ajánlatkérõ valóban a jelen beszerzés várható értékével - azaz 650 M Ft-tal egyenként is azonos értékû referenciák meglétét akarta megkövetelni, akkor ezt az elõírást a részvételi felhívásban is ilyen formában kellett volna megfogalmaznia.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése értelmében az ajánlatok felbontását követõen az ( 1), (2) és (4) bekezdés szerinti adatok, tények és körülmények alapján dönt a szerzõdés teljesítésére való alkalmasságról vagy alkalmatlanságról.<br>
A két szakaszból álló eljárások közös szabályaiból következõen az alkalmasság megállapításának ideje az elõminõsítéses nyílt eljárás elõminõsítési szakasza.<br>
Ajánlatkérõ nem a fenti törvényhely szerint értékelte kérelmezõ alkalmasságát, így jogszabálysértõen minõsítette alkalmatlannak és mellõzte az ajánlattételre történõ felhívását. Ezzel a magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésére figyelemmel a Kbt. 44. § (6) bekezdését.<br>
A fentiekbõl következõen megállapítható, hogy a kérelmezõ a fenti munka elvégzésére a részvételi kiírás alapján alkalmasnak minõsül, ezért a Döntõbizottság az ajánlatkérõ azon döntését, mely alapján a kérelmezõt alkalmatlanná minõsítette, megsemmisítette.<br>
A fentiek alapján felhívja ajánlatkérõ figyelmét, hogy a kérelmezõt a további eljárásba vonja be, és az ajánlati felhívás megküldésével biztosítson számára ajánlattételi lehetõséget. Ezzel egy idõben ajánlatkérõ intézkedjen az ajánlattételi határidõ Kbt. szerinti szabályainak megfelelõ módosításáról is, figyelemmel a Kbt. 64. § (4) bekezdésben elõírtakra.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés b), c), d) és h) pontjai szerinti jogkövetkezményeket alkalmazta, tekintettel a Kbt. 88. § (5) bekezdésében foglaltakra.<br>
A Döntõbizottság ajánlatkérõvel szemben a megállapított jogsértés ellenére bírságot azért nem alkalmazott, mert az elõminõsítési eljárásban hozott téves ajánlatkérõi döntést megsemmisítette, és felhívta ajánlatkérõt, hogy vonja be kérelmezõt a további közbeszerzési eljárásba új határidõ kitûzésével. Így a jogsértõ állapot megszûnt, azt a Döntõbizottság a határozatával reparálta, ezért nem látta indokoltnak egyéb szankció alkalmazását.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. június 21.<br>
<br>
Dr. Engler Magdolna s. k.	Bujdosó Gézáné s. k.<br>
          közbeszerzési biztos	közbeszerzési biztos<br>
<br>
Kalmárné Diósy Ildikó s. k.<br>
közbeszerzési biztos<br>
<br>
<br>
<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>