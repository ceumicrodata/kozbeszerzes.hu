<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5216)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.142/7/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Magyar Turizmus Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85. a továbbiakban: bizottság elnöke) a Magyar Turizmus Rt. (1024 Budapest, Margit krt. 85., képviseli: Dr. Tasnádi Gábor ügyvéd, 1111 Budapest, Kende u. 18. VI. em. 18. továbbiakban: ajánlatkérõ) "Dél-Dunántúl turisztikai anyagainak beszerzése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére tekintettel a 70. § (1) bekezdés b) pontját.<br>
A Döntõbizottság megállapítja, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontra alapított eljárása ajánlatkérõnek nem jogsértõ.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. április 26-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontja alapján.<br>
Ajánlatkérõ a beszerzés tárgyát az ajánlati felhívásában az alábbiak szerint határozta meg:<br>
- Dél-Dunántúl turisztikai régió gyógy- és termálturizmusa fejlesztésének rövid és középtávú operatív programja<br>
-	Dél-Dunántúl turisztikai régió gyógy- és termálturisztikai befektetési lehetõségeinek bemutatása (angol nyelvû, fotókkal és videofelvételekkel szemléltetett tanulmány)<br>
-	Dél-Dunántúl turisztikai régió szolgáltatóinak jegyzéke (digitális adatbázis)<br>
-	Dél-Dunántúl turisztikai régió turisztikai pályázati monitoring rendszere<br>
-	Dél-Dunántúl turisztikai régió vonzerõit bemutató fotók (185 db, digitalizálva, retusálva)<br>
-	Tanulmány Dél-Dunántúl turisztikai régió szelíd turizmusa ifjúsági piacának kutatásáról és elemzésérõl (keresletelemzés, fizetõképesség volumenének mérése, marketingkommunikációs eszközök és csatornák hatékonyságának mérése és elemzése)<br>
-	Dél-Dunántúl turisztikai régió tematikus térképei (digitális formában: gyógy- és termálturizmus, vízi, bor-, falusi, lovas, nemzeti parki öko-, ifjúsági és kulturális turizmus, valamint vendégváró kézmûvesek).<br>
Ajánlattételre a Dél-dunántúli Idegenforgalmi Kht.-t kérte fel.<br>
Az eljárásfajta választásának indokaként elõadta, hogy az ajánlattételre felhívott rendelkezik azon speciális turisztikai tárgyú szellemi alkotásokkal, illetve ezek kizárólagos felhasználói jogával, melyekre az ajánlatkérõnek szüksége van a 2000. januárban megalakult Dél-dunántúli Regionális Marketing Igazgatóság tevékenységének szakmai megalapozása érdekében.<br>
A rendkívüli sürgõsség fennállását ajánlatkérõ azzal indokolta, hogy az ajánlatkérõ szervezetébe 1999. december 31-én kerültek integrálásra a regionális marketingigazgatóságok. A beszerezni kívánt szellemi termékek elkészítése nyílt eljárás esetén 6-12 hónapot venne igénybe, a szerzõdés megkötése pedig mielõbb szükséges a Dél-Dunántúli turisztikai régió kínálatának fejlesztése érdekében.<br>
Az ajánlati felhívásban ajánlatkérõ az elsõ tárgyalás idõpontjaként 2000. április 28-át, a teljesítés határidejét pedig 2000. május 5-ben jelölte meg. Az ajánlati felhívás tartalmazta az ajánlattevõtõl a pénzügy gazdasági és mûszaki alkalmasság igazolására kért adatokat és tényeket, meghatározta az alkalmasság elbírálásának szempontját, valamint hogy az ajánlat elbírálásának szempontja a legalacsonyabb összegû ellenszolgáltatás.<br>
A Döntõbizottság elnöke ajánlatkérõ közbeszerzési eljárása ellen 2000. május 2-án kezdeményezett jogorvoslati eljárást. A kezdeményezõ irat indoklása szerint a Döntõbizottság elnökének rendelkezésére bocsátott iratokból nem állapítható meg egyértelmûen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja tekintetében pedig már megállapította a jogalap hiányát a korábban ugyanezen tárgyban kezdeményezett közbeszerzési eljárás ellen indított jogorvoslati eljárásban. Ajánlatkérõ érdemi észrevételében kérte az eljárás megszüntetését, mert álláspontja szerint a Kbt. 70. § (1) bekezdés b) és c) pontja alapján jogszerûen folytatja a közbeszerzési eljárást. Indoklásában elõadta, hogy a 1145/1999. (XII. 30.) Kormányhatározat alapján jogutód nélkül megszüntetésre kerültek a Regionális Idegenforgalmi Bizottságok mellett mûködõ titkárságok, melyek feladatait - nem jogutódként - a gazdasági miniszter rendelkezése alapján 2000. január 1-jétõl ajánlatkérõ keretében mûködõ Regionális Marketing Igazgatóságok látják el.<br>
Az újszerû feladatok beindítása kapcsán számtalan probléma vetõdött fel, melyek megoldását nehezítette, hogy idõbe telt az új szervezet felállítása, ugyanakkor jelentkeztek azok a feladatok is, melyek elvégzése rövid idõn belül szükségessé vált. Ezen feladatok elvégzését segítené jelen közbeszerzés tárgyát képezõ tanulmányok, programok átvétele, amelyet a felkért ajánlattevõ valósított meg. Ezen szellemi alkotások a felkért ajánlattevõ tulajdonában állnak, azokkal kizárólagosan rendelkezik, azok máshonnan nem szerezhetõk be, tehát a szerzõdést kizárólag egy személy képes teljesíteni.<br>
Az ajánlattevõ nyilatkozatát is csatolta, mely szerint ajánlattevõ a szellemi termékek kizárólagos felhasználói jogának birtokában van.<br>
Ajánlatkérõ elismerte, hogy nyílt közbeszerzési eljárás keretében hasonló tanulmányok, fotók, tervek stb. beszerzésére lehetõsége lett volna, azonban ebben az esetben a beszerzés tárgya közel egy év múlva került volna a birtokába.<br>
A rendkívüli sürgõsség álláspontjuk szerint fennáll, ugyanis az ez év tavaszán elfogadott Széchenyi-terv turizmusfejlesztési részének gyógyturisztikai fejezetéhez 2000 júniusára kell elkészíteni az integrálható, megfelelõen prezentált befektetési projekteket. Más eljárásfajta alkalmazása a programot ellehetetlenítené.<br>
A Dél-Dunántúl, mint Phare kísérleti mintarégió a közelmúltban készítette el a komplex területfejlesztési programját, melynek turisztikai operatív programját 2000. június 10-ig kell kidolgozni. Ennek hiányában a Regionális Területfejlesztési Tanács kezelésébe rendelt Phare Kísérleti Program Alapra kiírt pályázatok nem fogják a turizmust priorizálni, így jelentõs forrásokról, fejlesztésekrõl kellene lemondani.<br>
A folyamatosan kidolgozásra kerülõ Phare projektek kötelezõ mellékleteként az ajánlatkérõnek be kell csatolni a tervezett turisztikai fejlesztés által érintett terület piackutatását. E piackutatások elkészítése 12 hónapot vesz igénybe. A pályázatokhoz pedig most szükséges ezen elemzések csatolása. A tavaszi promóciós kiadványok készítésére sürgõs szükség van, mert a tavaszi turisztikai szakvásárokon a vártnál nagyobb kereslet mutatkozott a meglévõ kiadványok iránt, melyek elfogytak.<br>
Az új turisztikai információs kiadványokat sürgõsen el kell készíteni, mivel június közepétõl indul a turisztikai szezon, és a Tourinform-irodák e kiadványok hiányában nem tudnak a turisták kezébe információs anyagot adni. A kiadványok nyomdai elõkészítéséhez haladéktalanul fotókra, térképekre van szükség.<br>
Ajánlatkérõ a tárgyaláson bejelentette, hogy az ajánlattevõvel a tárgyalást lefolytatták, melynek eredményeként az ajánlati ár is kedvezõ számukra. Nyilatkoztak, hogy a szerzõdés megkötését a jogorvoslati eljárás lezárásáig felfüggesztik.<br>
A Döntõbizottság a rendelkezésre álló közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján megállapította, hogy az ajánlatkérõ közbeszerzési eljárása elleni indítvány részben megalapozott volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság a D.105/5/2000. számú határozatában megállapította, hogy ajánlatkérõnek ugyanezen beszerzés tárgyára vonatkozó a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított 2000. március 29-én indított hirdetmény közzététele nélküli tárgyalásos eljárása jogszabálysértõ: A határozat indokolása a Döntõbizottság jogi álláspontját tartalmazta, ezért jelen határozatban ennek megismétlése nem indokolt.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy jelen esetben a törvény tényállási elemei megvalósulnak-e.<br>
Nem vitathatóan az 1145/1999. (XII. 30.) Kormányhatározat alapján ajánlatkérõ szervezeti felépítésében változás következett be, melynek alapján ajánlatkérõre többletfeladatok hárultak. A Széchenyi-terv elfogadására ez év tavaszán került sor.<br>
A fentiekbõl következõen a jelen közbeszerzési eljárás tárgyát képezõ termékek beszerzése ajánlatkérõ számára elõre nem látható okból következett be.<br>
A szerzõdés mielõbbi teljesítéséhez ajánlatkérõnek szintén érdeke fûzõdik, hiszen a Széchenyi-tervbõl rá háruló feladatok elvégzésére, illetve a Dél-Dunántúl mint mintarégió turisztikai operatív programjának kidolgozására rövid határidõ áll a rendelkezésére. A turisztikai kiadványok mielõbbi elkészítése is - a nyári turistaforgalomra tekintettel - indokolt.<br>
A rendkívüli sürgõsséget indokoló körülmények ajánlatkérõ mulasztására nem vezethetõk vissza, hiszen a szervezeti változás, illetve a Széchenyi-terv elfogadásának idõpontja ajánlatkérõ érdekkörén kívül esett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján megállapította, hogy ajánlatkérõnek a Kbt. 70. § (1) bekezdés b) pontjára alapított eljárása jogszabálysértõ. A Döntõbizottság ugyanakkor megállapította, hogy a Kbt. 70. § (1) bekezdés c) pontjára alapított eljárása nem sért jogszabályt. A bírósági jogorvoslatot a Kbt. 89. § (1) bekezdése biztosítja.<br>
<br>
Budapest, 2000. június 7.<br>
<br>
Dr. Engler Magdolna s. k.	Székelyné Bihari Mária s. k.<br>
            közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>