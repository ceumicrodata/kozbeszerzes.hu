<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
(5215)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.140/10/2000<br>
<br>
Tárgy: Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Semmelweis Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85. a továbbiakban: Bizottság Elnöke) kezdeményezésére a Semmelweis Egyetem (1085 Budapest, Üllõi út 26. képviseli: Dr. Salamonné dr. Bódis Enikõ ügyvéd, 1012 Budapest, Vérmezõ u. 14. továbbiakban: ajánlatkérõ) "családközpontú szülõszoba generálkivitelezésének befejezése" tárgyú közbeszerzési eljárása ellen indult eljárásban megállapítja, hogy ajánlatkérõ megsértette az 1999. évi LX. törvénnyel módosított, a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés c) pontját, valamint a 71/B § (2) bekezdését, ezért ajánlatkérõ döntését az eljárás megindításáig visszamenõleg megsemmisíti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ 1999-ben nyílt eljárás keretében a klinikaépület keleti szárnyának földszintjén tervezte a szülõszobai részleg átalakítását.<br>
A munka kivitelezésére vonatkozó ajánlati felhívás 1999. augusztus 25-én jelent meg a Közbeszerzési Értesítõben. Ajánlatkérõ dokumentációt is biztosított.<br>
Az ajánlattételi határidõre, 1999. október 5-re négy ajánlattevõ nyújtott be ajánlatot. Az eredményhirdetésre 1999. október 29-én került sor. Az ajánlatkérõ az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelennek nyilvánította, tekintettel arra, hogy árban kedvezõ ajánlatot nem kapott. Ezt követõen ajánlatkérõ a Kbt. 70. § (1) bekezdés a) pontja alapján hirdetmény közzétételével indult közbeszerzési eljárást folytatott le, amelynek a részvételi felhívása 1999. november 17-én jelent meg a Közbeszerzési Értesítõben. Az eljárás tárgyának a mûszaki tartalma és a dokumentációja ugyanaz volt, mint a nyílt eljárásban.<br>
A részvételi felhívásban a nyílt eljárás négy ajánlattevõjét részvételre felhívták, valamint részvételre jelentkezett a Kitesz Kft. is.<br>
Ajánlatkérõ a részvételi szakaszt 1999. december 4-én zárta le. Mind az öt részvételre jelentkezõt alkalmasnak minõsítette, és ajánlattételre felhívta. Az eredményhirdetésre 1999. december 22-én került sor, nyertes a Kitesz Kft. lett, akivel a szerzõdés 1999. december 30-án megkötésre került. A szerzõdés szerint a teljesítési határidõ 2000. március 15. volt.<br>
Ajánlatkérõnek a kivitelezés során újabb beszerzési szándéka keletkezett, mely a korábban készített terv módosítását indokolta. Így idõközben terv készült az átalakítási munkák úgynevezett II. ütemére, amelyben a szülõszobákhoz a meglévõ nyitott terasz beépítésével váró, tartózkodó folyosó létesül a hozzátartozók számára. Erre a módosított tervre azonban építési engedélyt is kellett szerezni, melyre vonatkozó határozatot a Józsefvárosi Önkormányzat Építési Igazgatósági Osztálya 2000. április 7-én adta meg.<br>
Ajánlatkérõ ennek a II. ütemnek a kivitelezésével a Kitesz Kft.-t kívánta megbízni, ezért a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapított hirdetmény közzététele nélküli tárgyalásos közbeszerzési eljárást indított. A Kitesz Kft.-vel egyeztetõ tárgyalások lefolytatását is megkezdte. Az egyeztetésrõl 2000. március 30-án felvett jegyzõkönyv szerint a kiegészítõ építési munka mûszakilag erkélybeépítést, fõfalkiváltást és egyéb gépészeti munkákat foglal magában. Az új teljesítési határidõ 2000. május 31.<br>
A szerzõdés megkötésére azonban nem került sor, ugyanis a Kitesz Kft. 2000. április 5-én az 1999. december 30-án kelt szerzõdést, valamint a 2000. március 30-i jegyzõkönyvben foglalt megállapodást egyoldalúan felmondta. Ennek alapján ajánlatkérõ az elszámolást a Kitesz Kft.-vel elvégezte.<br>
Ilyen elõzmények után - figyelemmel az idõközben kézhez kapott építési engedélyre is - ajánlatkérõ 2000. április 18-án hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Az eljárásfajta választásának indoklásául ajánlatkérõ elõadta, hogy 2000. március 30-án a korábbi szerzõdésük módosítására az üzemeltetõ klinika részérõl indokoltan felmerült pótmunka igény miatt kiegészítõ építési beruházásra tárgyalásos közbeszerzési eljárást kezdeményeztek, melyre vonatkozó ajánlati felhívást a Kitesz Kft.-nek mint kivitelezõnek küldték meg. A Kitesz Kft. 2000. április 5-én az érvényes szerzõdést egyoldalúan felmondta.<br>
Ebben a helyzetben új hirdetmény közzététele nélküli tárgyalásos közbeszerzési eljárás vált szükségessé az elõre nem látható okból elõállt rendkívüli sürgõsség<br>
miatt.<br>
A rendkívüli sürgõsséget ajánlatkérõ az alábbiakkal indokolta:<br>
-	A klinika látja el a progresszív betegellátás keretében mindazokat az éretlen és a koraszüléshez vezetõ kórképeket, ahol különös jelentõsége van a korszerû intrauterin észlelésnek.<br>
-	Ide kerülnek azok a terhesek, akiknél a terhességi tokszémia különbözõ tünetei jelentkeznek.<br>
-	A kivitelezés jelentõs idõbeli csúszása szakmai szempontból hátrányosan érinti az említett betegek ellátását, sem az ellátás feltételei, sem pedig a diagnózis felállításához szükséges diagnosztikus mûszerek üzemeltetése jelenleg nem optimális.<br>
-	A kialakult helyzetben a betegek ellátásának kívánatos szakmai színvonala a gyors mûszaki átadás, a részleg haladéktalan üzembe helyezését indokolja.<br>
-	A betegellátás szakmai szempontjai mellett a klinika és az egyetem HBCS-bevételét is nagyon hátrányosan befolyásolja az építkezés elhúzódása.<br>
A Döntõbizottság elnöke részére 2000. április 21-én megküldött tájékoztatólevél szerint ajánlatkérõ három ajánlattevõt hívott fel ajánlattételre: a Nova Build Kft.-t, a Progressz B 90 Kft.-t és a Fundamentum Építõipari Szövetkezetet. Az ajánlattevõk részére az ajánlati felhívást ajánlatkérõ 2000. április 18-án küldte meg. A rendelkezésre álló iratokból ugyanakkor megállapítható, hogy ajánlatkérõ még ugyanezen a napon ajánlattételre felhívta a VDP Klímatechnika Kft.-t, majd 2000. április 21-én az Orako Kft.-t is.<br>
Az ajánlatkérõ által megküldött ajánlati felhívás megjelölte az ajánlattevõktõl kért pénzügyi, gazdasági és mûszaki alkalmasságuk igazolására kért adatokat és tényeket. Az ajánlati felhívás teljesítési határidõt nem írt elõ. Ajánlatkérõ megjelölte, hogy az összességében legelõnyösebb ajánlatot kívánja kiválasztani. Ehhez megadta a részszempontokat, a hozzárendelt súlyszámokat és a részszempontok tartalmi értékelésének során adható pontszámok alsó- és felsõ határát. Az ajánlati felhívás szerint az elsõ tárgyalásra 2000. május 8-án kerül sor.<br>
Ajánlatkérõ 2000. április 28-án helyszíni bejárást tartott, amelyen részt vettek az Orako Kft., a Fundamentum Építõipari Szövetkezet, VDP Klíma Kft. és a Progressz B 90 Kft.<br>
Ajánlatkérõ dokumentációt is rendelkezésre bocsátott, amely szerint az I. ütemnek nevezett szülõszoba traktus és a II. ütemnek nevezett folyosóbeépítés volt a beszerzés mûszaki tartalma. Az ajánlattételi határidõig, 2000. május 8-ig 3 ajánlattevõ nyújtott be ajánlatot a VDP Klímatechnika 89 Kft., az Orako Kft., és a Fundamentum Építõipari Szövetkezet.<br>
Az ajánlatok szerint a teljesítési határidõk 8 hét, 70 nap és 2000. szeptember 5.<br>
A Döntõbizottság elnöke 2000. május 2-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indoklása szerint a rendkívüli sürgõsséget megalapozó körülmények egyértelmûen nem állapíthatók meg.<br>
Az ajánlatkérõ érdemi észrevételében kérte az eljárás megszüntetését. Álláspontja szerint jogszerûen folytatja az eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján. Álláspontjuk szerint elõre nem volt látható, hogy a beruházás elhúzódik, illetve a megvalósulás kétségessé válik egyrészt a tervek módosítása, illetõleg a szerzõdés felmondása miatt. A munka elhúzódása miatt a klinika üzemeltetése korlátozásokat szenved, holott a progresszív betegellátás területén országos funkciót ellátó intézmény. Rendkívüli sürgõsség merült fel a Kitesz Kft. vállalkozási szerzõdést megszüntetõ bejelentése révén, amely egyértelmûen nem ered az egyetem mulasztásából, rajta kívül álló okból fakad és váratlanul következett be.<br>
Elõadta, hogy az ajánlati felhívásban három ajánlattevõt hívtak fel ajánlattételre, azonban ezek közül két ajánlattevõ, a Nova Build Kft. és a Progressz B 90 Kft. a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti feltételeknek nem feleltek meg, ezért került sor arra, hogy idõközben felhívták ajánlattételre az Orako Kft.-t és a VDP Klímatechnika 89 Kft.-t.<br>
A tárgyaláson nyilatkoztak, hogy az elsõ tárgyalás lefolytatására sor került, azonban az eljárás folytatását a Döntõbizottság érdemi határozatának meghozataláig elhalasztják.<br>
A Döntõbizottság a rendelkezésre álló iratok, az ajánlatkérõ tárgyaláson tett nyilatkozata alapján megállapította, hogy ajánlatkérõ közbeszerzési eljárása elleni indítvány megalapozott volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. Ezen megengedõ szabályokat a tárgyalásos eljárás vonatkozásában a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak abban a kérdésben kellett állást foglalnia, hogy jelen beszerzés esetén fenti tényállás törvényi feltételei megvalósulnak-e. Ajánlatkérõ jelen beszerzés megvalósítását az elmúlt évben kezdte meg. A kivitelezés során - annak nem kellõen átgondolt tervezése miatt - azonban új beszerzési szándéka keletkezett, melyre vonatkozóan építési engedélyt is kérnie kellett. Az építési engedélyt ajánlatkérõ 2000. április 17-én kapta kézhez. Ezt követõen volt ajánlatkérõ abban a helyzetben, hogy közbeszerzési eljárást indítson.<br>
Jelen esetben nem úgynevezett pótmunka megvalósításáról, hanem az ajánlatkérõnek utóbb keletkezett új beszerzési igényének megvalósításáról van szó. Ebbõl következõen az ajánlatkérõ által hivatkozott a Kitesz Kft. által történõ szerzõdésfelmondás miatt elõállt rendkívüli sürgõsség között okozati összefüggés nincs.<br>
Ajánlatkérõ számára a beszerzés tárgyának megvalósítása nem vitathatóan sürgõs, hiszen a beszerzés mielõbbi megvalósulását szakmai szempontok indokolják.<br>
Jelen törvényi tényállás alkalmazásának feltétele azonban a rendkívüli sürgõsség fennállása. A rendkívüli sürgõsség fennállásáról azonban akkor beszélhetünk, ha az ajánlatkérõ által elõre nem látható okból áll elõ. Jelen esetben ez nem áll fenn, hiszen ajánlatkérõ maga módosította menet közben a beszerzés tárgyát, amely a tervek módosítását és a hatósági engedély megkérését eredményezte. A rendkívüli sürgõsség azért sem áll fenn, hiszen sem jogszabály, sem egyéb elõírás a beruházás befejezésére határidõt ajánlatkérõ számára nem állapít meg. Az ajánlati felhívásban ajánlatkérõ egyébként maga sem állapított meg teljesítési határidõt, csak az elbírálási szempontok között szerepeltette.<br>
A törvényi tényállás alkalmazásának további feltétele, hogy a rendkívüli sürgõsséget indokló körülmények nem eredhetnek ajánlatkérõ mulasztásából.<br>
Jelen esetben ez a törvényi tényállási feltétel sem valósul meg, hiszen ajánlatkérõ érdekkörében merült fel a tervek módosítása, illetve az újabb beszerzési szándékának megfelelõen a beszerzés tárgyának kibõvítése.<br>
A fentiek alapján Döntõbizottság megállapította, hogy ajánlatkérõ jogsértõen alkalmazta a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (2) bekezdés szerint a hirdetmény közzététele nélküli induló tárgyalásos eljárás megkezdésekor meg kell küldeni a Bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
Ajánlatkérõ fenti törvényi tényállást megsértette azáltal, hogy az ajánlattételre felhívott valamennyi szervezet nevét, címét nem közölte a Döntõbizottság elnöke részére megküldött tájékoztatóban.<br>
Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva - tekintettel az ajánlatkérõ azon nyilatkozatára, hogy a Döntõbizottság határozatának meghozataláig a közbeszerzési eljárását nem folytatja - a Döntõbizottság a Kbt. 88. § (1) bekezdés d) pontja alapján a jogsértést megállapította, és a c) pont alapján ajánlatkérõ döntéseit az ajánlati felhívásig viszszamenõen és arra kiterjedõen is megsemmisítette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(l) bekezdése biztosítja.<br>
<br>
Budapest, 2000. június 1.<br>
<br>
Dr. Engler Magdolna s. k.	Kalmárné Diósy Ildikó s. k.<br>
            közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
<br>
KÖZBESZERZÉSEK TANÁCSA<br>
KÖZBESZERZÉSI DÖNTÕBIZOTTSÁG<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>