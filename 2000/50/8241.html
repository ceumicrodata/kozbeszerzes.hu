<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8241)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.437/8/2000<br>
<br>
Tárgy: Start Autó Kft. jogorvoslati kérelme a Légiforgalmi Repülõtéri Igazgatóság közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Rozsályi Ágota ügyvéd (1052 Budapest, Fehérhajó u. 12–14.) által képviselt Start Autó Kft. (1135 Budapest, Reitter Ferenc u. 57., a továbbiakban: kérelmezõ) jogorvoslati kérelmének, melyet a Légiforgalmi és Repülõtéri Igazgatóság (1675 Budapest-Ferihegy, Pf. 53., a továbbiakban: ajánlatkérõ) "VW típuscsalád alkatrészek, évi 60 millió forint értékben 100 db személygépkocsihoz, 70 db mikrobuszhoz" tárgyú közbeszerzési eljárása ellen nyújtott be, helyt ad.<br>
A Döntõbizottság megállapítja, hogy az ajánlatkérõ megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdésére figyelemmel az 59. § (1) bekezdésében foglaltakat, ezért ajánlatkérõt 1 500 000 Ft (azaz Egymillió-ötszázezer forint) bírság megfizetésére kötelezi.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
A Döntõbizottság kötelezi az ajánlatkérõt, hogy kérelmezõ részére a határozat kézhezvételétõl számított 15 napon belül 30 000 Ft (azaz harmincezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:<br>
Ajánlatkérõ a K. É. 2000. június 28-án megjelent 26. számában ajánlati felhívást tett közzé nyílt eljárás megindítására.<br>
A beszerzés tárgya és mennyiségeként az alábbiak kerültek megjelölésre: VW típuscsalád alkatrészek, évi 60 millió forint értékben, 100 db személygépkocsihoz, 70 db mikrobuszhoz.<br>
A beszerzés tárgyának részletezését és mennyiségének meghatározását a dokumentáció tartalmazta. A mennyiségektõl az ajánlatkérõ &plusmn;25%-kal eltérhetett, de a keretmennyiség kimerítését nem garantálta.<br>
Ajánlatkérõ a részajánlattétel lehetõségét kizárta, azonban többváltozatú ajánlat tételére lehetõséget nyújtott.<br>
A nyertes ajánlattevõvel szállítási keretszerzõdést kívánt kötni, 1 éves határozott idõtartamra, a teljesítés ezen belül pedig szakaszos lett volna. Ajánlatkérõ megjelölte az ajánlattevõ pénzügyi, gazdasági és mûszaki alkalmasságának igazolására kért adatokat és tényeket, illetve meghatározta az ajánlattevõnek a szerzõdés teljesítésére alkalmatlanná minõsítésének szempontjait is.<br>
Az ajánlatok elbírálásának szempontjaként az összességében legelõnyösebb ajánlat kerül megjelölésre az alábbi részszempontokkal és a hozzájuk kapcsolódó súlyszámokkal:<br>
– Termék minõsége a dokumentációban meghatározottak szerint	8<br>
– Ajánlati ár	7<br>
– Garanciális feltételek	5<br>
– Vállalt szállítási határidõ	5<br>
– Szállítási feltételek	3<br>
Az egyes részszempontokra adható pontszámokat ajánlatkérõ 1–10 között határozta meg.<br>
Ajánlatkérõ ajánlati dokumentációt is az ajánlattevõk rendelkezésére bocsátott, amely tartalmazta a részletes pályázati feltételeket, a szállítási szerzõdés tervezetét, valamint a mûszaki meghatározást.<br>
A mûszaki meghatározás keretében ajánlatkérõ megadta az alkatrészek specifikációját, az alábbi módon:<br>
– VW Transporter típusú gépkocsikhoz felsorolta az alkatrészeket 1–111-ig terjedõ tételszám alatt. Minden egyes megnevezett tételhez cikkszámot, illetve éves mennyiségre utaló darabszámot tüntetett fel.<br>
– VW Golf típusú gépkocsikhoz megnevezte az alkatrészeket 1–70-ig, cikkszám, illetve darabszám megjelöléssel.<br>
– VW Póló típusú gépkocsikhoz 1–70-ig megjelölte az alkatrészeket, szintén cikkszám és darabszám megjelöléssel, illetve<br>
– VW Seat Ibiza típusú gépkocsikhoz az alkatrészek 1–30-ig kerültek megjelölésre.<br>
Minden egyes, a fent részletezett táblázat alján ajánlatkérõ feltüntette az alábbi kitételt, illetve az alábbi megkötést: "Az alkatrészek eredeti gyári elõállításúak lehetnek."<br>
Ajánlatkérõ az ajánlati dokumentáció fent részletezett elõírásaival kapcsolatosan az ajánlattevõktõl kapott kérdések nyomán három alkalommal is értelmezte a gyári eredet fogalmát.<br>
2000. július 11-én az alábbiakat válaszolta: "Gyári eredetûnek az alábbi esetekben minõsülhetnek alkatrészek:<br>
– gyári emblémával jelölt, az illetékes autógyár kereskedelmi hálózatában forgalmazott alkatrészek,<br>
– olyan "utángyártott" alkatrészek, melyek ISO-minõsítéssel bíró üzemben készültek, és a szállító megfelelõségi nyilatkozatot tesz,<br>
– a termék garanciája egyenértékû az autógyárival."<br>
Hasonló kérdésre július 19-én az alábbi választ adta:<br>
"Gyári eredetû alkatrésznek a márka saját dealerhálózatán keresztül értékesített alkatrész minõsül."<br>
Július 27-én pedig ezen választ küldte:<br>
"Eredeti gyári alkatrésznek a márka saját dealerhálózatán keresztül, gyári csomagolásban értékesített alkatrész minõsül."<br>
Az ajánlatok bontási határidejére 2000. augusztus 10-ére ajánlatot nyújtott be a kérelmezõ, a Porsche Interautó Pest Kft., a Láng Autóalkatrész Kft. és a Wolf Kft.<br>
Ajánlatkérõ a benyújtott ajánlatokat megvizsgálta, majd hiánypótlási lehetõséget biztosított, és értékelve a benyújtott ajánlatokat, nyertesként a Porsche Interautó Pest Kft.-t jelölte meg.<br>
Kérelmezõ 2000. szeptember 15-én jogorvoslati kérelmet nyújtott be a Döntõbizottsághoz ajánlatkérõnek a közbeszerzési eljárást lezáró döntése ellen, melyben kérte ezen döntés jogszerûségének megvizsgálását, illetve a döntés megsemmisítését, valamint ideiglenes intézkedésként a még meg nem kötött szerzõdés megkötésének megtiltását.<br>
Kérelmének részletes indokolására elõadta, hogy ajánlatkérõ az ajánlattételi szakaszban az alkatrészekkel kapcsolatos minõségi követelmények tekintetében egymásnak ellentmondó nyilatkozatokat tett, hiszen a dokumentációban szereplõ eredeti gyári elõállítású kitétel kapcsán az ajánlattevõk kérdésére három idõpontban három különbözõ tartalmú pontosító válasz érkezett.<br>
Sérelmezte továbbá ajánlatkérõnek az ajánlatok értékelése során adott pontszámokat is.<br>
Az 1. sz. vizsgálati részszempont a termék minõsége vonatkozásában ajánlatkérõnek az összegzésben rögzített írásbeli véleménye, miszerint kérelmezõ nem tartozik a Volkswagen márkakereskedõi közé, nincs összefüggésben a szállított termék minõségével. Kérelmezõ álláspontja szerint ajánlatkérõ vele kapcsolatosan nem a termékek minõségét, hanem a márkakereskedõi hálózathoz való tartozás tényét értékelte. Elõadta kérelmezõ továbbá, hogy az ajánlatában szereplõ alkatrészféleségek közül 66% gyári csomagolású alkatrész, a további 30% nagy nemzetközi autóalkatrész-gyártók terméke, akik a nagy autógyárak közvetlen beszállítói. Így ezen termékek minõsége a gyári alkatrészek minõségével egyenértékû. A maradék 4% kivétel nélkül valamelyik ISO 9000 szabvány szerinti minõségbiztosítási rendszerrel rendelkezõ gyárban készült alkatrész. Ajánlatkérõ ezen részszempont értékelésénél a fenti tényeket nem vette figyelembe.<br>
Elõadta továbbá, hogy álláspontja szerint ajánlatkérõnek a termékminõség értékelésekor a terméket kellett volna minõsítenie és nem a céget, tekintettel arra, hogy az összegzés szöveges indokolásából az derül ki, hogy ajánlatkérõ az ajánlattevõk vonatkozásában vizsgálta az ISO minõségbiztosítási rendszer meglétét, azonban ez álláspontjuk szerint ezen bírálati részszempont vonatkozásában indifferens.<br>
A 2. sz. bírálati részszempont, az ajánlati ár vonatkozásában az ajánlatkérõ által adott pontszámokat kérelmezõ elfogadta, de megjegyezni kívánta, hogy nem állapítható meg az összegzésbõl az, hogy milyen elv vagy matematikai képlet alapján végezte az értékelést ajánlatkérõ.<br>
A 3. sz. bírálati részszempont, a garanciális feltételek vonatkozásában azt kifogásolta kérelmezõ, hogy minden ajánlattevõ egyformán 10-10 pontot kapott.<br>
Az összegzésbõl megállapíthatóan ajánlatkérõ csak a garancia általános idejét vette figyelembe, illetve nem derül ki, hogy az egyéb garanciális megajánlott feltételeket milyen módon értékelte. Õk ugyanis nem csak a hibás alkatrész cseréjét, hanem az egyéb költségek (pl. újrabeszerelési költségek) megtérítését is vállalták.<br>
Ezen bírálati részszempont kapcsán kifogásolta kérelmezõ ajánlatkérõnek azon intézkedését, miszerint a Láng Kft.-nek hiánypótlást biztosított arra vonatkozóan, hogy nyilatkozzon a garanciális feltételekrõl. Kérelmezõ álláspontja szerint hiánypótlásra a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése kizárólag a Kbt. 44. és 46. §-ok szerinti igazolások, ill. nyilatkozatok utólagos csatolását teszi lehetõvé. A Láng Kft.-nek biztosított lehetõség már ajánlatmódosításnak minõsül.<br>
A 4. sz. bírálati részszempont, a szállítási határidõ vonatkozásában szintén azt sérelmezte kérelmezõ, hogy az összegzésbõl nem derül ki az ajánlatkérõ által alkalmazott értékelési szempont.<br>
Szintén az összegzésben megfogalmazottakból kiindulva feltehetõen ajánlatkérõ csak a maximális szállítási határidõt vette figyelembe, mivel csupán a raktárkészleten nem tartott alkatrészek szállítási határidõi kerültek ismertetésre.<br>
Az 5. sz. bírálati részszempont, a szállítási feltételek vonatkozásában sem állapítható meg, hogy ajánlatkérõ hogyan, milyen szempontok alapján értékelt, tekintettel arra, hogy mind a négy ajánlattevõ esetén a "telephelyre szállít" megjegyzés szerepel az indokolásban.<br>
Az ajánlati felhívás, valamint az ajánlati dokumentáció szerint a teljesítés helye Budapest-Ferihegy nemzetközi repülõtér ajánlatkérõ raktárai. Ennek értelmében a telephelyre szállítás pályázati feltétel volt, melynek költségeit értelemszerûen a szállítónak kell viselnie.<br>
Az összegzésbõl tehát az állapítható meg, hogy ajánlatkérõ ezen bírálati részszempont kapcsán olyan szempontot vett figyelembe, amelynek vállalása egyébként is érvényességi alapkövetelmény volt.<br>
Ajánlatkérõ érdemi észrevételében kérte a megalapozatlan kérelem elutasítását. Részletes indokolásképpen a bírálati részszempontok sorrendjében az alábbiakat adta elõ:<br>
Álláspontja szerint az ajánlati dokumentációban az alkatrészekre vonatkozó mûszaki specifikáció meghatározásánál, valamennyi oldal alján vastag betûvel szerepelt az a feltétel, hogy az alkatrészek eredeti gyári elõállításúak lehetnek. Ezen minõségi meghatározással kapcsolatosan kérelmezõ két alkalommal is kérdést intézett hozzá az eredeti gyári elõállítási jelzõ definiálásával kapcsolatosan. Utolsó, 2000. július 25-én kelt válaszában leszögezte, hogy eredeti gyári alkatrésznek kizárólag a márka saját dealerhálózatán keresztül, gyári csomagolásban értékesített alkatrész minõsül. Az értékelés során azon ajánlattevõk kaptak 10 pontot, akik eredeti gyári alkatrészekre tettek ajánlatot; míg a többi ajánlattevõ ennél kevesebb pontot kapott. Ezen bírálati részszempont kapcsán nem a márka-dealerhálózathoz való tartozást értékelte, hanem valóban az alkatrészek minõségét vette figyelembe.<br>
Az ajánlati ár vonatkozásában a nyertes ajánlattevõ a kedvezõtlenebb árra azért kapott magasabb pontszámot, mert a kérelmezõ több ajánlatkérõ által kért tételre nem adott ajánlatot, így alacsonyabb ajánlati ára nem volt összehasonlítható azon ajánlati árakkal, amelyek valamennyi tétel árát tartalmazták.<br>
Garanciális feltételek pontozásánál valamennyi ajánlattevõ azonos pontszámot kapott, mivel azonos feltételeket vállaltak. A garancia ideje megegyezett minden pályázónál. A kérelmezõ által említett elõnyös feltételeket ajánlatkérõ nem kívánta igénybe venni, így azokat az értékelésnél sem tudta pluszponttal jutalmazni.<br>
A szállítási határidõ részszempont értékelésénél az összességében legelõnyösebb szállítási határidõt értékelte ajánlatkérõ maximális pontszámmal. A raktárról történõ szállítást úgy tekintették, hogy annál sor kerül a szállításra. Ajánlatkérõ szempontjából a kismértékû eltérés nem releváns, tehát nem fontos, hogy a szállítás 1 vagy 5 óra alatt történik, ezért az órában megadott határidõket ajánlatkérõ azonosnak tekintette. Ebben a tekintetben egyébként nem volt az ajánlatok között lényegesebb eltérés, így a nem raktárról történõ szállítás határideje döntötte el, hogy az egyes ajánlatokat hány pontra értékelte ajánlatkérõ.<br>
Ajánlatkérõ nem tudta elfogadni kérelmezõnek azon felvetését sem, miszerint az általa nyújtott szállítással kapcsolatos pluszszolgáltatások nem kerültek értékelésre. Ennek oka az volt, hogy ezen pluszszolgáltatások igénybevételére ajánlatkérõ nem tart igényt.<br>
Egyéb érdekeltek részérõl a Porsche Inter Autó Budapest Kft. tett észrevételt, amelyben kérte a megalapozatlan kérelem elutasítását. Elõadta, hogy álláspontja szerint kérelmezõ értelmezésével ellentétesen a termék minõségének összességében történõ vizsgálata során ajánlatkérõ azt tette vizsgálat tárgyává, hogy az ajánlattevõ rendelkezik-e az ISO 9002 szabvány szerinti minõségbiztosítási rendszerrel, tekintettel arra, hogy ezen elõírás kifejezetten az ajánlati felhívásban rögzített elõírás és ezáltal érvényességi feltétel volt.<br>
Az 1. sz. bírálati részszempont a termék minõsége kapcsán ajánlatkérõ által meghatározott követelmény volt, hogy az alkatrészek eredeti gyári elõállításúak lehetnek. A táblázat cikkszámoszlopa a cikkszámok megjelölésével egyértelmûen, félre nem érthetõ módon a Volkswagen gyár eredeti alkatrészeit írta elõ, amely kitétellel kapcsolatosan ajánlatkérõ nem adott semmilyen eltérési lehetõséget. Ezen feltételnek kérelmezõ maga által is elismerten csak 66%-ban tett eleget. Álláspontjuk szerint ezen részszempont értékelésekor ez a tény került figyelembevételre, és nem az a körülmény, hogy ajánlattevõ nem tartozik a Volkswagen márkakereskedõk közé. Ajánlatkérõ a 2000. október 6-án megtartott tárgyaláson bejelentette, hogy a szerzõdést megkötötte 2000. szeptember 27-én.<br>
A Döntõbizottság a rendelkezésére álló iratok és a felek nyilatkozatai alapján megállapította, hogy a jogorvoslati kérelem megalapozott.<br>
A Döntõbizottság megvizsgálta az ajánlatokat érvényesség vonatkozásában. Megállapította, hogy a Láng Kft. ajánlata nem tartalmazza azon igazolást, miszerint az elkülönített állami pénzalapok közül a Munkaerõ-piaci Alappal szemben nincs tartozása.<br>
Ajánlatkérõ az ajánlati felhívás 11. a) pontjának 4. francia bekezdésében elõírta, hogy ajánlattevõknek csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében meghatározott igazolásokat és nyilatkozatokat is.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése elõírja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja, és – ha az ajánlatkérõ ezt elõírta – a (3) bekezdése szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le, és annak megfizetésére halasztást kapott-e.<br>
A Döntõbizottság megállapította, hogy a Láng Kft. a fent idézett <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdés szerinti Munkaerõ-piaci Alaptól származó igazolást nem csatolta, holott fizetési kötelezettsége ezen alap felé minden olyan munkáltatónak fennáll, aki munkavállalót alkalmaz.<br>
A Döntõbizottság megállapította, hogy a Wolf Kft. ajánlata sem tartalmazza az ajánlati felhívás 11. a) pontjának 4. francia bekezdésében meghatározott <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4), illetve (5) bekezdéseiben megfogalmazott nyilatkozatokat, illetve igazolásokat az elkülönített állami pénzalapok irányában fennálló fizetési kötelezettség kapcsán.<br>
A Wolf Kft. anyaga a fenti hiányosságon kívül nem tartalmazta a Volkswagen Transporter 96., a Volkswagen Golf 57., a Volkswagen Póló 50. és a Seat Ibiza 13., 15. és 18. sorszámú tételeire vonatkozó ajánlatot.<br>
Ezen hiányosság kapcsán is megállapítható az ajánlat érvénytelensége, tekintettel arra, hogy ajánlatkérõ az ajánlati felhívás 2. d) pontjában a részajánlat tételének lehetõségét kizárta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fent idézett jogszabályhely alapján a Döntõbizottság megállapította, hogy mind a Láng, mind a Wolf Kft. ajánlata érvénytelen a fentiekben megjelölt hiányosságok miatt.<br>
Tekintettel arra, hogy mind a kérelmezõ, mind a nyertes ajánlata érvényes és teljes körû, ezért a Döntõbizottság összehasonlította a két ajánlatot az alábbiak szerint:<br>
<br>
1. sz. bírálati részszempont, a termék minõsége a dokumentációban meghatározottak szerint.<br>
A Döntõbizottság megállapította, hogy az ajánlati dokumentációban a termék minõségére vonatkozóan a termék megnevezés cikkszámot, illetve éves mennyiségre vonatkozó adatokat tartalmazó táblázat alatti kitételen kívül, miszerint "az alkatrészek eredeti gyári elõállításúak lehetnek", más elõírás nem volt található. Ezen követelménnyel kapcsolatosan az ajánlattevõk által feltett kérdésekre ajánlatkérõ három ízben adott írásban kiegészítést, amint azt a jelen határozat tényállási része tartalmazza.<br>
Ezen kiegészítések azonban egymással ellentétesek, így nem állapítható meg egyértelmûen az, hogy az eredeti gyári elõállítás alatt ajánlatkérõ milyen minõségi követelményeket írt elõ, illetve milyen minõségû alkatrészekre várt ajánlatot.<br>
A fentiek alapján a Döntõbizottság arra az álláspontra helyezkedett; hogy az 1. sz. részszempont vonatkozásában nem tesz különbséget az ajánlatok között, és nem veszi azt figyelembe, hogy az azokban megajánlott alkatrészek eredeti gyári alkatrészek-e. Mindkét ajánlattevõ ezen ajánlati részszempontra megkapja a maximális 10-10 pontot.<br>
A 2. sz. bírálati részszempont az ajánlati ár.<br>
Az ajánlati ár vonatkozásában kérelmezõ ajánlatában 25 171 601 Ft-os árra tett ajánlatot, míg a nyertes Porsche Kft. 29 189 491 Ft nettó árajánlatot tett. Ajánlatkérõ a kérelmezõ ajánlati árára 8 pontot, míg a nyertesére 7 pontot adott az összegzésben feltüntetve.<br>
A Döntõbizottság összehasonlítva a két ajánlatot és figyelembe véve az adható értékelési pontszám alsó és felsõ határát, illetve az ajánlati elemek vonatkozásában az arányosítás elvét alkalmazva megállapította, hogy kérelmezõ ajánlati ára 10 pontot, míg a nyertes által megajánlott ár 8,6 pontot érdemel.<br>
A garanciális feltételek, a szállítási határidõ és a szállítási feltételek elnevezésû 3., 4. és 5. vizsgálati részszempont vonatkozásában a Döntõbizottság megállapította, hogy az ajánlatkérõ által adott pontszámok arányban állnak az ajánlattevõk által a bírálati részszempontokra adott ajánlati elemek tartalmával.<br>
Az ajánlatkérõ által az egyes bírálati részszempontok vonatkozásában meghatározott súlyszámokat is figyelembe véve, a Döntõbizottság a kérelmezõ és a nyertes ajánlatának értékelése kapcsán az alábbi eredményt kapta:<br>
– kérelmezõ 80+70+50+50+30 = 280 pont,<br>
– nyertes 80+60,2+50+40+27 = 257,2 pont.<br>
A Döntõbizottság a fentiek alapján megállapította, hogy az összességében legelõnyösebb ajánlatot kérelmezõ tette, ellentétben az ajánlatkérõ által megjelölt nyertessel.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat, miszerint az ajánlatkérõ az ajánlatokat a felhívásban meghatározott értékelési szempontok alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás résszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû, azonos pontszámú ajánlatok közül a 35. § (1) bekezdése vagy az 59. § (4), (5) bekezdése alapján elõnyben kell részesíteni.<br>
A Döntõbizottság a korábbiakban részletezettek alapján megállapította, hogy ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében rögzített elvek szerint végezte az ajánlatok összehasonlítását, és nem az általa meghatározottak szerint végezte az értékelést.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése kimondja, hogy az eljárás nyertese az, aki az ajánlatkérõ részére az ajánlati felhívásban és a dokumentációban meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével, vagy visszalépése esetén, ha azt az ajánlati felhívásban elõírta, az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy ajánlatkérõ megsértette a Kbt. fent idézett 59. § (1) bekezdésében rögzítetteket is, tekintettel arra, hogy az eljárás nyerteseként nem az általa meghatározott elbírálási szempontok szerint az összességében legelõnyösebb ajánlatot tevõt hirdette ki nyertesnek, és nem ezen gazdálkodó szervezettel kötötte meg a szerzõdést.<br>
A Döntõbizottság ideiglenes intézkedést nem alkalmazott, tekintettel arra, hogy annak jogszabályi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján megállapította a jogsértést, és f) pontja alapján bírságot szabott ki, a költségek viselésére való kötelezésre pedig a 88. § (1) bekezdés h) pont alapján került sor.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. október 26.<br>
<br>
Dr. Kozmáné dr. Gocs Éva s. k.	Hámori András s. k.<br>
közbeszerzési biztos	közbeszerzési biztos<br>
<br>
Dr. Bakonyi Dolli s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>