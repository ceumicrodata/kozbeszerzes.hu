<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8234)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.473/10/1999<br>
<br>
Tárgy: az Aprítógépgyár Rt. jogorvoslati kérelme a MOBIL-Aszfalt Általános Építõ Rt. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Aprítógépgyár Rt. (5100 Jászberény, Sportpálya út 1., képviseli: dr. Knorr János ügyvéd, 51000 Jászberény, Dózsa Gy. út 31., a továbbiakban: kérelmezõ), jogorvoslati kérelmét, amelyet a MOBIL-Aszfalt Általános Építõ Rt. (3527 Miskolc, Sajósziget u. 2., képviseli: dr. Kaposvári Attila ügyvéd, 3530 Miskolc, Rákóczi út 7., a továbbiakban: ajánlatkérõ) "1 db használt mobil törõberendezés, amely megfelel bontott aszfalt, bontott beton, illetve terméskõ törésére és az esetleges vas osztályzására" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a K. É. 21. számában 2000. május 24-én tette közzé részvételi felhívását meghívásos eljárás lefolytatására, melynek tárgya 1 db mobil használt törõberendezés beszerzése volt.<br>
Ajánlatkérõ az eljárás alkalmazása feltételeként "a közbeszerzés tárgyának sajátos természete miatt csak korlátozott számú ajánlattevõ alkalmas a szerzõdés teljesítésére" határozta meg.<br>
Ajánlatkérõ már a részvételi felhívásban meghatározta azokat az ajánlattevõket, akiket alkalmasnak tartott a szerzõdés teljesítésére. Így a kérelmezõn kívül meghívást kapott a Wiwa Német–Magyar Kft., az Ipari Balaton Kft., DBT SHARF Hungária Kft. A részvételi felhívás szerint csak teljes körû ajánlatot lehetett tenni. Többváltozatú ajánlattételre az ajánlatkérõ nem adott lehetõséget. Ajánlatkérõ a részvételi felhívásban közölte, hogy a részvételre jelentkezõk közül kiválasztott ajánlattevõk részére az eredményhirdetéstõl számított 5 napon belül írásos ajánlati felhívást küld. A részvételi jelentkezési határidõig, azaz 2000. június 19-ig jelentkezést nyújtottak be kérelmezõn kívül a részvételi felhívásban meghívott társaságok. Az eljárás ajánlattételi szakaszában ajánlatot nyújtott be a Wiwa Német–Magyar Kft. és a DBT SHARF Hungária Kft. Ajánlatkérõ elbírálta az ajánlatokat, és 2000. szeptember 4-én eredményt hirdetett, mely szerint az eljárás nyertese a Wiwa Kft. lett. Az eredményhirdetésrõl jegyzõkönyv került felvételre, melyet ajánlatkérõ az eljárásról készült összegezéssel együtt megküldött valamennyi, a részvételi felhívásban meghívott társaságnak. Kérelmezõt ajánlatkérõ az eljárás eredményérõl 2000. szeptember 22-i borítékpostai-lenyomattal 2000. szeptember 25-én értesítette.<br>
Kérelmezõ 2000. október 3-án benyújtott jogorvoslati kérelmében kérte, hogy a Döntõbizottság semmisítse meg ajánlatkérõ eljárást lezáró döntését, kötelezze a jogorvoslati eljárással felmerült költségeknek a viselésére, és ideiglenes intézkedésként tiltsa meg az eljárás nyertesével a szerzõdéskötést. Kérelmében elõadta, hogy részvételi jelentkezést nyújtott be a meghívásos eljárásban, ahol ajánlatkérõ azt nem bírálta el az ajánlattételi szakaszban, az eredményhirdetést nem az ajánlati felhívásban megadott idõpontban tartotta meg, illetve egyáltalán nem tartotta meg, és ennek tényét valótlan tartalmú jegyzõkönyvvel próbálta elleplezni, továbbá olyan pályázó ajánlatát is elbírálta, amely eredetileg nem is szerepelt az ajánlattételre felhívni kívánt társaságok között. Elõadta továbbá, hogy a szeptember 4-i eredményhirdetési idõpontban, azaz 11.00 órakor megjelent az ajánlatkérõ székhelyén Török Tibor munkavállaló, ahol a nyilvános eredményhirdetésrõl az ajánlatkérõ egyetlen képviselõje sem tudott, és nem került megtartásra az, hanem csak 2000. szeptember 25-én értesült arról, hogy az ajánlatkérõ a Wiwa Kft. ajánlatát hirdette ki nyertesnek. Ezért a jogsértésrõl való tudomásszerzése idõpontját 2000. szeptember 25-ben jelölte meg.<br>
Ajánlatkérõ érdemi ellenkérelmében a jogorvoslati kérelem elutasítását kérte, egyrészt elkésettség miatt, másrészt alaptalanság miatt. Álláspontja szerint a kérelmezõ benyújtott jogorvoslati kérelme elkésett a 2000. szeptember 4-én megtartott nyilvános eredményhirdetés idõpontjához képest, mivel ott a kérelmezõ alkalmazásában álló munkavállaló megjelent a nyilvános eredményhirdetésen, ezt az eredményhirdetésrõl felvett jelenléti ív is igazolja, ahol ajánlatkérõ képviselõi fogadták, és közölték vele, hogy az ajánlatkérõ elbírálta az ajánlatokat, és az eljárás nyertesének a Wiwa Kft.-t hirdette ki. Ezt álláspontja szerint kérelmezõ elfogadta, mivel több mint 20 napon keresztül semmilyen tájékoztatáskérést, kifogást, levelet nem küldött felé, az eredmény, illetve a döntés tartalmát illetõen. Ugyancsak téved a kérelmezõ abban a körben, hogy az ajánlatkérõ olyan társaság pályázatát is elbírálta volna, akit a meghívásos eljárásban nem hívott meg. Cégkivonattal igazolta, hogy a SHARF Hungária Kereskedelmi Szolgáltató Kft. volt a részvételi felhívásban a meghívott társaság, csak nyomdai hiba miatt a SHARF szó helyett KRAF szó került a K. É. fent hivatkozott lapjain megjelenésre. A cégkivonatból egyértelmûen megállapítható, hogy a cég székhelye és cégjegyzékszáma alatt ugyanazon céget kell érteni, melyet õ a részvételi felhívásban megjelölt. Ugyancsak elõadta, hogy a kérelmezõ már a részvételi szakaszban ajánlatot nyújtott be, holott ez a közbeszerzési törvény – az 1995. évi XL. törvény – 63. § (1) bekezdés utolsó fordulatában foglalt törvényi követelménynek ellentmond, az ajánlattételi szakaszban semmilyen nyilatkozatot nem tett arra vonatkozóan, hogy a benyújtott ajánlatát fenntartja-e. Ugyancsak elõadta, hogy a kérelmezõ pályázatát a törvényes elõírások alapján nem volt módja elbírálni, mivel ajánlatot a részvételi szakaszban nem lehetett volna tenni.<br>
A Döntõbizottság a kérelem alapján ideiglenes intézkedést alkalmazott, a D.473/3/2000. sz. határozatában a szerzõdéskötést megtiltotta.<br>
A Wiwa Német–Magyar Kft. írásbeli észrevételében elõadta, hogy az ajánlatkérõ a közbeszerzési törvénynek megfelelõen bonyolította le a meghívásos eljárást.<br>
A SHARF Hungária Kft. észrevételében pedig közölte a Döntõbizottsággal, hogy a társaság székhelye nem változott meg, a társaság megegyezik ugyanazzal a céggel, amelyet az ajánlatkérõ a részvételi felhívásban megjelölt, továbbá a cég neve 2000. január 1-jén megváltozott, de a székhelye ugyanaz maradt.<br>
A Döntõbizottság a beszerzett iratok alapján tárgyalás tartása nélkül megállapította, hogy a jogorvoslati kérelem elkésett. Az 1999. évi LX. törvénnyel módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
(2) bekezdése szerint a Bizottság eljárása kérelemre vagy hivatalból indul. A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elsõ fordulata szerint az eljárást e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni, illetve e határidõn belül indítható meg hivatalból a (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy kérelmezõ jogorvoslati kérelmét postai úton küldte meg a Döntõbizottságnak, a postai bélyegzõ feladási idõpontja 2000. október 2., és a jogorvoslati kérelem iktatásának napja október 3. volt. Ugyancsak megállapította a Döntõbizottság azt, hogy kérelmezõ által is elismerten 2000. szeptember 4-én ajánlatkérõ megtartotta székhelyén az ajánlati felhívásban meghatározott idõpontban, azaz 11.00 órakor az eredményhirdetést. Az eredményhirdetésen kérelmezõ munkavállalója megjelent, a többi érdekelt ajánlattevõ elõzetesen írásban kimentette magát azáltal, hogy közölte az ajánlatkérõvel, hogy a nyilvános eredményhirdetésen – képviselõjük más elfoglaltságára való tekintettel – nem tudnak megjelenni. Az eredményhirdetés napján kérelmezõ munkavállalójával (képviselõjével) közölte az ajánlatkérõ vezérigazgatója és gazdasági igazgatója, hogy a meghívásos eljárás nyertese a Wiwa Kft. lett. A nyilvános eredményhirdetésrõl felvételre került egy jegyzõkönyv, továbbá az összegzés az eljárásról, amely ajánlatkérõ értékelését is tartalmazta, és a jegyzõkönyvet az ajánlatkérõ a postai bélyegzõ szerint Miskolcon, 2000. szeptember 22-én adta fel ajánlott levélben kérelmezõnek, amely szeptember 25-én érkezett kérelmezõhöz. A Döntõbizottság álláspontja szerint kérelmezõ a közbeszerzési eljárás eredményérõl munkavállalója útján legkorábban 2000. szeptember 5-én értesült, kérelmezõnek tudomása volt mindazon információkról, amely alapján jogorvoslati kérelmét benyújthatta volna. Ezzel szemben kérelmezõ jogorvoslati kérelmének postára adási napja 2000. október 2. volt. A Döntõbizottság álláspontja szerint a jogsértõ eseményrõl való tudomásszerzés idõpontja, illetve a jogorvoslati kérelem postára adásának napja között több mint 15 nap telt el, így a Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ fordulatában foglalt 15 napos jogvesztõ határidõn túli elõterjesztésnek minõsül. Erre való tekintettel a Döntõbizottság a jogorvoslati kérelmet – figyelemmel a Kbt. 80. § (4) bekezdésére – a Kbt.<br>
 88. § (1) bekezdés a) pontja szerint elutasította.<br>
A jogorvoslati eljárás során felmerült költségek viselésérõl a rendelkezõ rész szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 30.<br>
<br>
Dr. Eke Pekács Tibor s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>