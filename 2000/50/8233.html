<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8233)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.475/8/2000<br>
<br>
Tárgy: az Alcatel Hungary Kft. jogorvoslati kérelme a Nemzeti Információs Infrastruktúra-fejlesztési Iroda közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Máttyus Ádám ügyvéd (1014 Budapest, Szentháromság tér 6.) által képviselt Alcatel Hungary Kft. (1116 Budapest, Kondorfa u. 10., továbbiakban: kérelmezõ) jogorvoslati kérelmét – melyet a Nemzeti Információs Infrastruktúra-fejlesztési Iroda (1132 Budapest, Victor Hugo u. 18–22., továbbiakban: ajánlatkérõ) 16 vidéki adathálózati csomópont és 6 budapesti csomópont között nagy sebességû, SDH alapú számítógépes adathálózati kapcsolatok lokális hálózathoz csatoló eszközök beszerzése összesen 22 helyszínre tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés tárgyában hirdetmény közzétételével induló tárgyalásos eljárás lefolytatására részvételi felhívást tett közzé a K. É. 2000. augusztus 2-án megjelent számában.<br>
A felhívásra a közzététel napját követõ elsõ naptól számított 26. nap 10.00 óráig, tehát augusztus 28-án 10.00 óráig lehetett a jelentkezéseket leadni.<br>
A részvételi jelentkezés határidejére, augusztus 28-ra tizen nyújtottak be jelentkezést. A jelentkezések bontásáról jegyzõkönyv készült, melyben rögzítést nyert, hogy ajánlatkérõ egyes jelentkezõk részére a jelentkezések hiányainak pótlására augusztus 29-én 12.00 óráig lehetõséget biztosít.<br>
Augusztus 31-én ajánlatkérõ kihirdette a részvételi szakasz eredményét, miszerint mind a 10 jelentkezõt alkalmasnak minõsítette a szerzõdés teljesítésére, de mivel a felhívás 10. pontja szerint 8 ajánlattevõvel kíván tárgyalni, 8 jelentkezõt hívott fel ajánlattételre, köztük a kérelmezõt is.<br>
Az ajánlati felhívás 7. d) pontja szerint az ajánlatokat szeptember 18-án 10.00 óráig lehetett benyújtani.<br>
Az ajánlatok szeptember 18-án 10.00 órakor történõ felbontásáról jegyzõkönyv készült, melyben rögzítést nyert az ajánlattevõk neve, székhelye, az ajánlati ár és a teljesítési határidõ. A tárgyalásokra szeptember 20-án, 21-én és szeptember 22-én került sor. A tárgyalásokról ajánlatkérõ jegyzõkönyvet készített, melyben rögzítette a tárgyaláson elhangzottakat. A szeptember 21-i és a szeptember 22-i jegyzõkönyvek mellékletét képezte az ajánlattevõk által a tárgyalások során megajánlott ár is.<br>
Ajánlatkérõ szeptember 25-én kihirdette az eljárás eredményét, miszerint az eljárás nyertese a LANEX Kft. Ajánlatkérõ elkészítette és az eredményhirdetésen a megjelent ajánlattevõknek – így kérelmezõ képviselõjének is – átadta az összegzés az eljárásról dokumentumot.<br>
Kérelmezõ október 3-án jogorvoslati kérelmet terjesztett elõ a Döntõbizottsághoz.<br>
Sérelmezte, hogy ajánlatkérõ az egyes tárgyalási fordulókra beadott ajánlatok bontásáról nem készített jegyzõkönyvet. Kérte a jogsértés megállapítását, ajánlatkérõ eljárást lezáró döntésének megsemmisítését, ideiglenes intézkedéssel a szerzõdéskötés megtiltását.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy az ajánlatok szeptember 18-i bontásáról elkészítette a jegyzõkönyvet. A tárgyalásokról felvett jegyzõkönyvek mellékletei táblázatba foglalva tartalmazzák a licitek eredményét, a tárgyalásokra érkezett ajánlatokról nem kellett bontási jegyzõkönyvet felvennie.<br>
A Döntõbizottság a felek írásbeli észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A Kbt.-nek a közbeszerzési eljárás általános szabályait rendezõ 26. §-a a (6) bekezdésben elõírja, hogy a "meghívásos és a tárgyalásos eljárásra egyébként – ha e törvény másként nem rendelkezik – a nyílt eljárás szabályait kell megfelelõen alkalmazni". A tárgyalásos eljárásoknak a nyílt eljárástól eltérõ szabályait a két szakaszból álló eljárások közös szabályairól szóló 63–64. §-a, valamint a tárgyalásos eljárások speciális szabályait rendezõ 70, 71, 71/A, és 71/B §-ok tartalmazzák.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a tárgyalásos eljárás két szakaszból álló eljárás, elsõ szakasza a részvételi, második szakasza az ajánlattételi szakasz.<br>
A 63. § (8) bekezdése elõírja, hogy az eljárás részvételi szakaszában megfelelõen alkalmazni kell – többek között – az 51–54. §-ában foglalt rendelkezéseket is. Az 51–54. §-ok megfelelõ alkalmazása e vonatkozásban azt jelenti, hogy ajánlatkérõnek a jelentkezési határidõ idõpontjában a jelentkezések bontásáról jegyzõkönyvet kell felvennie, mely jegyzõkönyvnek tartalmaznia kell a jelentkezõk nevét és székhelyét. Ezt követõen az eredményhirdetés idõpontjáig bezáróan ajánlatkérõnek meg kell állapítani, hogy mely jelentkezések érvénytelenek.<br>
A tárgyalásos eljárás ajánlattételi szakaszában – a nyílt eljárástól eltérõ szabályként – a bontásijegyzõkönyv-készítési kötelezettségre a 64. § (3) bekezdése vonatkozik, miszerint az ajánlati felhívásnak tartalmaznia kell "az ajánlatok felbontásának idõpontját és helyét, az ajánlatkérõ által a felbontásra meghívottakat". A tárgyalásos eljárásban az ajánlatok bontásának rendjét tehát maga ajánlatkérõ határozza meg az ajánlati felhívásban.<br>
Az ajánlattevõk részére átadott ajánlati felhívás 7. f) pontja az ajánlatok bontására vonatkozóan a következõket tartalmazza: "Az ajánlatok felbontásának idõpontja és helye: 2000. szeptember 18-án 10.00 óra, 1132 Budapest, Victor Hugo utca 18–22. alagsori tanácsterem. Az ajánlatkérõ az ajánlatok bontását követõen lehetõséget ad az ajánlattevõknek ún. prezentációra, ahol ismertethetik ajánlatukat. Ajánlatkérõ ezt tekinti elsõ tárgyalásnak". Ajánlatkérõ az ajánlatok szeptember 18-i bontásán ennek megfelelõen járt el.<br>
Ajánlatkérõ a következõ tárgyalási idõpontokra nem írja elõ, hogy az ajánlattevõkkel ismertetni kell a tárgyalás során módosított ajánlatokat, ilyen értelmû kötelezettséget a Kbt. sem ír elõ. Ebbõl következik, hogy ajánlatkérõnek nem kellett felvennie a szeptember 20-i, 21-i és 22-i tárgyalási idõpontokban tett ajánlatokról bontási jegyzõkönyvet. Ezért ajánlatkérõnek ezen jegyzõkönyv felvételét mellõzõ eljárása nem volt jogszerûtlen, a kérelmezõ jogorvoslati kérelme tehát megalapozatlan.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. november 2.<br>
<br>
Dr. Csitkei Mária s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Székelyné Bihari Mária s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>