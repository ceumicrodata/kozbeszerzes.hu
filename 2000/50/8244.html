<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
MAGYAR KÖZTÁRSASÁG LEGFELSÕBB BÍRÓSÁGA (8244)
</b></h2><FONT size=3><i><u></i></u><br>
Kf.VI.28.328/1999/9. szám<br>
<br>
A Magyar Köztársaság nevében!<br>
A Magyar Köztársaság Legfelsõbb Bírósága a dr. Kömlei Károly jogtanácsos által képviselt Gyöngyös Város Önkormányzata (43200 Gyöngyös, Fõ tér 13.) I. rendû, a Haszonicsné dr. Ádám Mária ügyvéd (1134 Budapest, Huba u. 10.) által képviselt Fõvárosi Kertészeti Rt. (1073 Budapest, Dob u. 90.) II. rendû és a dr. Papcsák Ferenc ügyvéd (2083 Solymár, Panoráma u. 67.) ügyvéd által képviselt Lián Kertészeti Kht. (1119 Budapest, Thán Károly u. 3–5.) III. rendû felpereseknek a dr. Farkas Gyöngyi jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt a Fõvárosi Bíróság 1998. április 27. napján kelt 8.K.31.833/1988/7. számú ítélete ellen az I. rendû, II. rendû és III. rendû felperesek által 8., 11., 9. sorszám alatt benyújtott fellebbezés folytán az alulírott napon megtartott nyilvános tárgyaláson meghozta az alábbi<br>
<br>
ÍTÉLET-et:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelesek a felperesek megfizetni az alperesnek – 15 nap alatt – 5000-5000 Ft (ötezer-ötezer forint), összesen 15 000 Ft (tizenötezer forint) másodfokú eljárási költséget.<br>
Köteles a II. rendû felperes megfizetni az államnak – az illetékhivatal külön felhívására – 13 500 Ft (azaz tizenháromezer-ötszáz forint) fellebbezési illetéket.<br>
Ez ellen az ítélet ellen további fellebbezésnek helye nincs.<br>
<br>
INDOKOLÁS<br>
<br>
Az ajánlatkérõ I. rendû felperes a K. É. 1998. június 3-i 22. számában ajánlati felhívást tett közzé, melynek tárgya Gyöngyös város központi belterületén lévõ zöldterületek fenntartása volt.<br>
Az ajánlati felhívás rögzítette, hogy az ajánlat mennyisége a Gyöngyös Város Polgármesteri Hivatal által rendelkezésre bocsátott dokumentációban részletezettek szerinti, illetõleg a felhívás 13. pontja alapján az ajánlatok elbírálása az összességében legelõnyösebb ajánlat szempontjai alapján történik, melynek sorrendje: ajánlati összeg; referencia; minõségbiztosítás.<br>
Az ajánlati felhívás a részteljesítés lehetõségét kizárta, és tartalmazta azt is, hogy nem lehet többváltozatú ajánlatot tenni. Az ajánlati felhívás 15. pont (5) bekezdése szerint az elbírálás idõpontja az ajánlattételi határidõt követõ ülésterv szerinti elsõ képviselõ-testületi ülés.<br>
Az I. rendû felperes által rendelkezésre bocsátott – a felhívás részleteit tartalmazó – dokumentáció elsõdlegesen rögzítette, hogy csak a közbeszerzésekrõl szóló 1995. évi XL. törvényt (a továbbiakban: Kbt.) és az ajánlati dokumentációban elõírtakat kielégítõ ajánlatot tartja érvényesnek. A dokumentáció 5. pontja elõírta, hogy az ajánlattevõnek meg kell nevezni a tevékenység végzése során keletkezõ hulladék lerakási helyét, továbbá, hogy milyen környezetbarát szerveshulladék-kezelési technológiát használ, milyen szervesanyag-komposztálásra alkalmas géppel rendelkezik, valamint milyen javaslata van esetleges szerzõdéskötés esetén a keletkezett összes szerves anyag komposztálására.<br>
A dokumentáció hat melléklet kitöltését igényelte, a mellékletek egy részét a pályázat érvényességi feltételéül téve. Érvényességi feltételt képezett az 1. számú melléklet kitöltése, melyben az ajánlattevõnek a parkfenntartási tevékenységre vonatkozó árajánlatot egységárban, munkanemenkénti éves árban és az összes ajánlati árban kellett megadnia, akként, hogy az I. rendû felperes megnevezte a munkanemet, meghatározta a területet és a gyakoriságot. A 6. számú melléklet kitöltése a pályázat érvényességének nem volt feltétele.<br>
A dokumentáció 1. számú mellékletének 97. pontja a lerakóhelyi díjakat kérte meghatározni, a 6. számú melléklet pedig az elmúlt három év belterjes, parkfenntartásra vonatkozó összes, önkormányzattal és egyéb partnerrel kötött szerzõdéses kapcsolat alakulása közlését kérte, annak feltüntetésével, hogy a szerzõdést megkötötték, vagy nem újították meg.<br>
Az I. rendû felperes felhívására a II. rendû és III. rendû felperesek nyújtottak be ajánlatot, melyet az I. rendû felperes 1998. július 14. napján bontott fel.<br>
Az ajánlattevõ II. rendû felperes – idõközben mûködését átszervezve – tevékenysége részét átadta alvállalkozó tulajdonostársának. Az általa kitöltött 6. számú melléklet nem minden, a II. rendû felperessel kapcsolatban álló önkormányzat tekintetében került kitöltésre 1996. évre.<br>
A III. rendû felperes ajánlata csak a dokumentáció 1. számú melléklete 97. pontjában megjelölt lerakóhelyi díjak egy részére vonatkozóan adott ajánlatot azzal, hogy a parki hulladék 95%-a komposztálható, és csak 5%-át kell lerakóhelyre szállítani.<br>
A II. rendû és III. rendû felperesek képviselõje jelenlétében az I. rendû felperes 1998. szeptember 10-i ülésén tárgyalta az ajánlatokat a Településfejlesztési és Környezetvédelmi Bizottság, valamint az Önkormányzati Jogi és Ügyrendi Bizottság; a Gazdasági Adó- és Költségvetési Bizottság elõterjesztései alapján. A nyilvános ülésen – miután a III. rendû felperes akként nyilatkozott, hogy a komposztáló gépe mûködik, s ezzel kapcsolatosan költséget nem kíván áthárítani – meghozta a 189/1998. (IX. 10.) Kt. számú határozatát (a továbbiakban: Kt. határozat), melyben a III. rendû felperest jelölte meg nyertes pályázóként. A határozat azonnali határidõvel felhatalmazta a polgármestert a szerzõdés megkötésére, egyben utasította a Városüzemeltetési Igazgatóságot az eredmény Kbt. szerinti kihirdetésére, mely eredményhirdetést az I. rendû felperes 1998. szeptember 21. napján tartotta meg. A polgármester a III. rendû felperessel az ülés napján a szerzõdést megkötötte.<br>
E határozat ellen a II. rendû és III. rendû felperesek terjesztettek elõ jogorvoslati kérelmet. A II. rendû felperes jogorvoslati kérelme szerint a III. rendû felperes a dokumentációban meghatározott lerakóhelyi m3-mennyiség helyett más mennyiséget számított fel, ezzel az ajánlat mûszaki tartalmát megváltoztatta. A változtatás folytán hamis adatot szolgáltatott, ajánlatában nem a felhívás szerinti teljesítést vállalta. Hivatkozott arra is, hogy az I. rendû felperes eltért a felhívás elbírálási szempontjaitól, valamint arra, hogy a bírálat 30 napon túli, melynek következtében az eljárást eredménytelennek kell tekinteni.<br>
A III. rendû felperes jogorvoslati kérelme szerint a II. rendû felperes szolgáltatott hamis adatot azzal, hogy nem tüntette fel azokat a budapesti kerületeket, ahol a saját, illetve alvállalkozója szerzõdése megszûnt.<br>
Az alperes a II. rendû felperes jogorvoslati kérelmének részben helyt adva az 1998. október 27. napján kelt D.206/13/1998. számú határozatában megállapította, hogy az I. rendû felperes megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>ának (1) bekezdésére figyelemmel, az 52. § (2) bekezdés d) pontját, ezért vele szemben 500 000 forint pénzbírságot szabott ki, továbbá kötelezte az igazgatási szolgáltatási díj megfizetésére is, míg ezt meghaladóan a II. rendû felperes, továbbá a III. rendû felperes jogorvoslati kérelmét elutasította.<br>
Az I. rendû felperes kereseti kérelmében az alperesi határozat részbeni megváltoztatását és az õt terhelõ marasztaló rendelkezések mellõzését kérte, hivatkozva arra, hogy a határozatban megjelölt jogsértést nem követte el, a III. rendû felperes ajánlata megfelelt a pályázati kiírásnak.<br>
A II. rendû felperes kereseti kérelme szerint az I. rendû felperes az ajánlatokat értékelõ bizottság megalakításának elmulasztásával megszegte a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdését, azzal, hogy 30 napon belül nem hirdette ki az elbírálás eredményét, megszegte a Kbt. 55. §-át is. További jogszabálysértésként jelölte meg a Kbt. 56. §-át, azzal, hogy az I. rendû felperes nem állapította meg, hogy a komposztálás körében a nyertes ajánlata nem felelt meg a kiírásnak. Megítélése szerint – mivel az I. rendû felperes nem az elbírálási szempontok szerinti ajánlatot hirdette ki nyertesnek – megszegte a Kbt. 59. § (1) bekezdését, illetõleg a Kbt. 60. §-át azzal, hogy az eljárás a hivatkozott szakasz 1. § c) pontja alapján eredménytelen volt. További jogszabálysértésként jelölte meg a Kbt. 61. és 62. §-át, mert az I. rendû felperes nem közölte az eredményhirdetés idõpontját, és ezt megelõzõen a szerzõdést a nyertessel megkötötte. Végül kérte annak megállapítását, hogy a III. rendû felperes hamis adatokat közölt a pályázati kiírás 1. számú melléklete 97. pontja tekintetében, melyre vonatkozóan kérte alkalmazni a III. rendû felperessel szemben a Kbt. 88. §-a (1) bekezdésének e) pontját, mely a jövõre nézve tiltja meg a közbeszerzési eljárásban való részvételt.<br>
Mindezek folytán a II. rendû felperes kereseti kérelme az alperesi határozat részbeni megváltoztatását indítványozta. A III. rendû felperes keresetében az alperesi határozat részbeni megváltoztatását az I. rendû felperest marasztaló rendelkezések, továbbá a határozat indokolásának a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. §-</a>ára vonatkozó részében történõ indokolása mellõzését és annak megállapítását kérte, hogy a II. rendû felperes hamis adatot szolgáltatott az önkormányzati kapcsolatai alakulásáról, mely következtében ajánlatát mint érvénytelen ajánlatot kellett volna kizárni.<br>
Az alperes a keresetek elutasítását és a felperesek perköltségben történõ marasztalását kérte azzal, hogy határozata jogszerû volt.<br>
Az elsõfokú bíróság a II. rendû és a III. rendû felperesek keresetét részben alaposnak, míg az I. rendû felperes keresetét alaptalannak ítélte.<br>
Ítéletének indokolásában a II. rendû felperes ajánlatával kapcsolatosan megállapította, hogy az ajánlat 6. számú melléklete tekintetében nem tartalmazta az összes vonatkozó adatot, az adat közlését a dokumentációban az I. rendû felperes elõírta, ezzel azt a dokumentáció részévé tette, melynek következtében arra a Kbt., és nem az ajánlatkérõ nyilatkozata vonatkozik.<br>
Mindezek folytán az erre adott válasz – habár a dokumentáció érvénytelenségi okként azt nem kívánta kezelni – nem felelt meg a dokumentáció elõírásának, ezért a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése, valamint a Kbt. 52. § (2) bekezdés c) pontja alapján a II. rendû felperes ajánlata érvénytelennek minõsült. Az ajánlat érvénytelenségét állapította meg az elsõfokú bíróság a III. rendû felperes tekintetében is azon indokolással, mely szerint a III. rendû felperes a dokumentáció 1. számú melléklete 97. pontjában elõírt mennyiség lerakóhelyre történõ elhelyezését csak töredékmennyiségre vállalta, melynek folytán ajánlata nem elégítette ki a dokumentációs feltéteket, ezért ajánlata, szintén a Kbt. 52. § (2) bekezdés c) pontja alapján meghatározott okból érvénytelen. A II. rendû felperes a 6. számú mellékletének nem teljes körû adatszolgáltatásával, valamint a III. rendû felperes a dokumentáció 1. számú melléklete 97. pontjának adatszolgáltatásával kapcsolatosan az elsõfokú bíróság annak hiányosságát és nem hamis voltát állapította meg, hivatkozva arra, hogy hamis adatszolgáltatás az ajánlat kizárását csak akkor eredményezheti, ha megállapítható, hogy az adatot szándékosan az érintett felek megtévesztése céljából közölték, s az a tévedésbe ejtésre valóban alkalmas volt. Az elsõfokú bíróság megítélése szerint a perbeli ajánlatokkal szemben e törvényi kritérium nem volt megállapítható.<br>
Az I. rendû felperes tekintetében az elsõ fokú ítélet hivatkozott a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) és (2) bekezdés d) pontjára, az 56. § (1) bekezdésére, valamint a Kbt. 59. § (1) bekezdésére, azzal, hogy az I. rendû felperes – miután a II. rendû és III. rendû felperesek ajánlata érvénytelen volt – az ajánlatok bírálata kapcsán a hivatkozott Kbt.-szabályokat megszegte. További jogszabálysértésként értékelte az elsõfokú bíróság az I. rendû felperes tekintetében azt, hogy az eredményhirdetõ ülésére az ajánlattevõket nem hívta meg, a szerzõdést viszont a Kbt. szerinti eredményhirdetést megelõzõen megkötötte a III. rendû felperessel, mely eljárás a Kbt. 62. §-ának megsértését eredményezte.<br>
Az elsõfokú bíróság ítélete ellen mindhárom felperes fellebbezett.<br>
Fellebbezésében az I. rendû felperes az alperesi határozat megváltoztatását és az õt marasztaló rendelkezések mellõzését kérte. Megítélése szerint mind a II. rendû, mind a III. rendû felperesek ajánlatai érvényesek voltak, eljárása során a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) és (2) bekezdés d) pontjának, valamint az 56. § (1) bekezdése és az 59. § (1) bekezdésének jogszabálysértése nem állapítható meg. E körben kifejtette, hogy a határozatot hozó 1998. szeptember 10-i nyilvános ülésén nem rendelkezhetett a döntés írásba foglalásáról, ez csak a határozat meghozatalát követõ munkanapon történt meg. Az írásba foglalt döntést azonnal átadta a III. rendû felperesnek, melynek folytán a Kbt. 62. § (1) bekezdés a) pontja alapján a szerzõdés létrejött.<br>
A II. és III. rendû felperes hiányos, téves adatszolgáltatása folytán bekövetkezett érvénytelenség tekintetében az I. rendû felperes hivatkozott arra, hogy az ajánlati dokumentáció nem írhatta elõ kötelezõ jelleggel a komposztálási technológia alkalmazását, a pályázó számára nyitva hagyta azon kérdést, hogy milyen környezetbarát szerveshulladék-kezelési technológiát használ, illetõleg milyen – szerves anyag komposztálására alkalmas – géppel rendelkezik. Ennek következtében a II. rendû felperes megjelölte az általa alkalmazni kívánt komposztálási technológiát, és a teljes hulladék megsemmisítésével kapcsolatos költségeket feltüntette árajánlatában, míg a III. rendû felperes a komposztálás után visszamaradt hulladék lerakóhelyen történõ elhelyezésével kapcsolatosan tett árajánlatot.<br>
A II. rendû felperes hiányos adatszolgáltatásával kapcsolatban az I. rendû felperes kifejtette, hogy az bizonyítottá a bírói szakban vált, s annak szándékossága nem vitatható.<br>
A II. rendû felperes fellebbezése az elsõfokú bíróság ítéletének részbeni megváltoztatására irányult. Álláspontja szerint az elsõfokú bíróság ítéletének a II. rendû felperes ajánlata érvénytelenségére vonatkozó indokolása téves, mert a 6. számú melléklet kitöltése nem volt érvényességi feltétel, és annak esetleges pontatlansága nem eredményezhette a pályázat érvénytelenségét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint. Utalt a fellebbezés arra is, hogy a III. rendû felperes hamis adatot szolgáltatott ajánlatában, mert egyértelmûen megállapítható, hogy komposztálásra vonatkozóan kötelezettséget vállalt, annak ellenére, hogy erre vonatkozóan hatósági engedéllyel nem rendelkezett. Az engedély tudatában tett nyilatkozat pedig szándékos, és megalapozza a hamis adatszolgáltatás tényét. Továbbra is fenntartotta kereseti kérelmét – melyet az elsõfokú bíróság elkésettség folytán utasított el – a tekintetben, hogy a Kbt. 55. §-ának (1) bekezdése és a 60. § (1) bekezdése alapján a pályázat eredménytelen volt.<br>
A III. felperes fellebbezésében az elsõ fokú ítélet megváltoztatását kérte. Indokolásul elõadta, hogy a II. rendû felperes az ajánlat 6. számú mellékletében hamis adatot szolgáltatott. A dokumentáció I. számú melléklet 97. pontjával kapcsolatosan a III. rendû felperes kifejtette, hogy az ajánlata érvényes volt, indokolatlanul hátrányos helyzetbe került volna, ha a komposztálási lehetõséget az ajánlatából és a pályázati ár meghatározásából mellõzi. Megítélése szerint az ajánlat egészébõl egyértelmûen kiderül; hogy a komposztálást ingyen végzi, mert az ajánlat többi részében ezért díjigény nem került megjelölésre, így az I. rendû felperes a szerzõdés megkötésekor, valamint az eredmény kihirdetésekor jogszabályt nem sértett. A pályázatot értékelõ önkormányzati ülésre valamennyi ajánlattevõ meghívást kapott, a képviselõ-testület a döntését az ülésen meghozta, és azt kihirdette. A szerzõdés természetszerûleg csak az ezt követõ elsõ munkanapon, 1998. szeptember 14-én került aláírásra, illetve a III. rendû felperes részére átadásra. Az alperes fellebbezési ellenkérelmében az elsõfokú bíróság ítéletének helybenhagyását és a felperesek perköltségben való marasztalását kérte.<br>
A fellebbezések – az alábbiak szerint – alaptalanok.<br>
Az I. rendû felperes fellebbezésével kapcsolatosan a Legfelsõbb Bíróság a következõket állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdése szerint az ajánlatkérõ köteles az ajánlatokat az ajánlati felhívásban közzétett szempontok alapján elbírálni. A Kbt. 59. § (1) bekezdése alapján az eljárás nyertese az, aki az ajánlatkérõ részére az ajánlati felhívásban, illetve a dokumentációban meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Azzal, hogy a II. rendû és III. rendû felperesek ajánlata a dokumentációban meghatározott feltételektõl eltérõ volt, megvalósította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés c) pontjában foglalt érvénytelenségi okot, melynek folytán az I. rendû felperesnek a Kbt. 52. § (1) bekezdése alapján az ajánlatok érvénytelenségét kellett volna megállapítania, ennek következménye, hogy az érvénytelen ajánlatot tevõ az eljárás további szakaszában nem vehet részt. A II. rendû felperes adatközlésének valótlanságára már az 1998. augusztus 25-i szakvélemény is utalt, így azt az I. rendû felperes döntéshozatalakor már észlelhette. Ebbõl következõen a Legfelsõbb Bíróság osztotta az elsõ fokú ítélet indokolásában foglaltakat a tekintetben, hogy az ajánlatkérõnek a Kbt. 56. § (1) bekezdése alapján elsõként azt kell vizsgálnia, hogy az ajánlatok nem esnek-e érvénytelenséget eredményezõ okok alá. Csak ezt követõen lehet az érvényes ajánlatokat a bírálati szempontból megvizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ az ajánlatok elbírálására vonatkozó döntést nyilvánosan hirdeti ki, melyre a (2) bekezdés alapján – a többi között – az ajánlattevõket meg kell hívnia. A Kbt. 62. § (1) bekezdésének megfelelõen, ha az ajánlatkérõ valamelyik ajánlattevõ ajánlatát elfogadja, a szerzõdés létrejöttének idõpontja a jelen lévõ ajánlattevõ esetén az írásba foglalt döntés kihirdetése és egyidejû átadása lehet, vagy ha a (2) bekezdés szerint a szerzõdéskötés idõpontját ettõl eltérõen adták meg, a döntés kihirdetését követõ 30 napon belül lehet a szerzõdést megkötni.<br>
Eszerint a szerzõdéskötés idõpontja kizárólag abban az esetben lehetett volna 1998. szeptember 10., ha az ezen a napon hozott közgyûlési határozat írásba foglalása megtörténik, és az írásba foglalt döntést ezzel egyidejûleg átadják. E jogszabályi kritérium – a perben nem vitatott adatok szerint – nem valósult meg, így e tekintetben is alaptalan az I. rendû felperes fellebbezése.<br>
Alaptalannak találta a Legfelsõbb Bíróság a II. rendû felperes fellebbezését az alábbiak szerint:<br>
Helyesen foglalt állást az elsõfokú bíróság a tekintetben, hogy bírósági felülvizsgálat tárgyát csak a keresettel érvényesített azon jogszabályszegések képezhetik, melyeket a jogorvoslati kérelemben jogvesztõ határidõn belül elõterjesztettek. Miután a II. rendû felperes a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdésére és 60. §-ára vonatkozó jogorvoslati kérelmét jogvesztõ határidõn túl terjesztette elõ, az bírósági felülvizsgálat tárgya nem lehetett.<br>
Osztotta a Legfelsõbb Bíróság az elsõfokú bíróságnak a II. rendû felperes ajánlata 6. számú mellékletével kapcsolatosan kifejtett álláspontját is, a következõk szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésébõl következõen az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell az ajánlatát elkészíteni. Amennyiben az ajánlattevõ a dokumentációban érvényességi feltételeként nem elõírt mellékletet is kitölt, e nyilatkozatához – mely ezt követõen az ajánlat részét képezi – kötve van. Így a 6. számú kitöltött melléklet hiányosságának jogkövetkezménye a II. rendû felperes tekintetében az volt, hogy ezt követõen az ajánlat nem felelt meg a dokumentációban elõírt feltételeknek, melynek folytán az ajánlat is érvénytelenné vált a Kbt. 52. § (2) bekezdés d) pontjának megfelelõen.<br>
A II. rendû felperesnek a III. rendû felperes hamis adatszolgáltatásával kapcsolatosan a fellebbezésben kifejtett álláspontja téves, mert a III. rendû felperesnek a dokumentáció 1. számú melléklete 97. pontjával kapcsolatos ajánlata hiányosnak és nem hamis adatszolgáltatásnak tekinthetõ, a hiányos adatszolgáltatás következménye pedig az ajánlat érvénytelensége.<br>
Megjegyzi a Legfelsõbb Bíróság, hogy önmagában a hatósági engedély hiánya hamis adatszolgáltatást nem eredményez, mert a vonatkozó engedélyek késõbbi beszerzésének nincs akadálya.<br>
A III. rendû felperes fellebbezése az alábbiak szerint alaptalan:<br>
Helytállóan állapította meg az elsõfokú bíróság, hogy a II. rendû felperesnek a 6. számú melléklet kitöltésével kapcsolatos magatartása hamis adatszolgáltatást nem valósít meg, a II. rendû felperes tekintetében a szándékosság nem volt megállapítható, ennek hiányában pedig nem lehet alkalmazni a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdésének c) pontját, mely szerint az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A periratokból egyértelmûen megállapítható volt, hogy a III. rendû felperes a dokumentáció 1. számú melléklete 97. pontjában elõírt mennyiség lerakóhelyre történõ elhelyezését csak töredékmennyiségre vállalta, ebbõl következõen ajánlata eltért a dokumentáció 97. pontjától. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének megfelelõen az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 43. §-ában csak hiánypótlásra, illetve számítási hiba kijavítására jogosítja fel az ajánlatkérõt. Ezen túlmenõen a dokumentációtól eltérõ ajánlatéttel az ajánlat Kbt. 52. § (2) bekezdés d) pontja szerinti érvénytelenségét eredményezi.<br>
Helytállóan állapította meg az elsõfokú bíróság ítéletében a III. rendû felperes vonatkozásában a szerzõdés megkötésének jogszabálysértését. E körben hivatkozik a Legfelsõbb Bíróság az I. rendû felperes fellebbezésével kapcsolatosan kifejtettekre is azzal, hogy az írásba foglalt döntés átadásának hiányában a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése nem alkalmazható.<br>
Mindezek alapján a Legfelsõbb Bíróság megállapította, hogy az elsõfokú bíróság ítélete helytálló volt, ezért azt a Pp. 254. § (3) bekezdése alapján – helyes indokaira tekintettel – helybenhagyta.<br>
A Legfelsõbb Bíróság a Pp. 239. §-a szerint irányadó Pp. 78. § (1) bekezdése alapján kötelezte a felpereseket a másodfokú eljárási költség megfizetésére, míg az illeték viselésérõl a 6/1986. (VI. 26.) IM rendelet 13. § (2) bekezdése alapján rendelkezett, annak megfizetésére a II. rendû felperest kötelezve.<br>
<br>
Budapest, 2000. október 5.<br>
<br>
Dr. Buzinkay Zoltán s. k.	Dr. Darák Péter s. k.<br>
tanácselnök	elõadó bíró<br>
<br>
Dr. Fekete Ildikó s. k.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>