<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8223)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.489/10/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból indított jogorvoslati eljárása a Vas Megyei Állami Közútkezelõ Kht. közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében. meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság Elnöke) által a Vas Megyei Állami Közútkezelõ Kht. (9701 Szombathely, Március 15. tér 2., a továbbiakban: ajánlatkérõ) "sótároló épület építése" tárgyú hirdetmény közzététele nélküli tárgyalásos közbeszerzési eljárása ellen hivatalból indított jogorvoslati eljárásban megállapítja, hogy az ajánlatkérõ a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#96">Kbt.) 96. §</a> (3) bekezdésére tekintettel megsértette a Kbt. 32. § (2) bekezdését, ezért 1 000 000 Ft, azaz egymillió forint bírságot szab ki ajánlatkérõvel szemben.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2000. szeptember 22-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján a fent meghatározott tárgyban. Az errõl szóló tájékoztatást a Bizottság Elnöke részére ugyanezen napon küldte meg.<br>
E tájékoztatóban közölte azt is többek között, hogy ajánlattételre felhívta a Hoffmann Rt.-t, az ALTAN Kft.-t, a SOKON Kft.-t, a Mélyépítõ Budapest Rt.-t, a Fejes és Társa Kft.-t.<br>
A tárgyalásos eljárási fajta választásának indokaként elõadta, hogy a sótároló csarnok építésének pénzügyi fedezete nem szerepelt ajánlatkérõ 2000. évi üzleti tervében, azonban 2000. augusztus 31-i keltezéssel az ajánlatkérõ alapítója 2000. évi többletforrás juttatásáról értesítette ajánlatkérõt. Az alapítói többletjuttatásról rendelkezõ levél a felhasználásra 2000. évi pénzügyi teljesítést írt elõ.<br>
Az ajánlatkérõ kiemelt feladatkörébe tartozó téli közútkezelõi feladatok ellátása tette szükségessé, hogy az építési beruházás 2000. november 30-ig elkészüljön.<br>
A fenti indokok alapján döntött az ajánlatkérõ, hogy a rendelkezésre álló idõ rövidsége miatt nincs mód a nyílt eljárás lefolytatására, ezért döntött a hirdetmény közzététele nélküli tárgyalásos eljárási fajta mellett.<br>
A Bizottság Elnöke 2000. október 6-án hivatalból jogorvoslati eljárást kezdeményezett az ügyben, és indítványozta a közbeszerzési eljárás jogalapjának vizsgálatát.<br>
A Döntõbizottság a jogorvoslati eljárást az indítvány alapján megindította, és errõl a feleket értesítette.<br>
Ajánlatkérõ érdemi észrevételében a jogorvoslati eljárás megszüntetését kérte. Elõadta, hogy az alapítási többletforrás juttatásáról a sótároló-építés céljából, 2000. szeptember 4-én szerzett tudomást. Ezt követõen ajánlatkérõ az építési beruházás megindítása érdekében a szükséges intézkedéseket megtette (kiviteli terv elkészíttetése, építési engedély megszerzése, közbeszerzési eljárás lefolytatása).<br>
Az építési beruházás kiviteli tervek alapján Körmend Város Önkormányzata Mûszaki Irodája 2000. szeptember 20-án elõzetes építési engedélyt adott ki. A kiviteli tervek, az elõzetes építési engedély, és a költségvetési kiírás alapján a közbeszerzési eljárást 2000. szeptember 22-én indították meg.<br>
Az ajánlatkérõ álláspontja szerint a rendelkezésre álló iratokból megállapítható, hogy jogszerûen alkalmazott hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján.<br>
Tájékoztatta továbbá a Döntõbizottságot arról, hogy tárgyalásos eljárást lezárták, a nyertes ajánlattevõ a Fejes és Társa Kft. ajánlattevõ, akivel ajánlatkérõ a szerzõdést 2000. október 16-án megkötötte bruttó 24 920 491 Ft összegben.<br>
Az ügyben érdekelt felek érdemi észrevételt nem tettek.<br>
A Döntõbizottság a jogorvoslati eljárás során megállapította, hogy a Bizottság Elnökének indítványa megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése kimondja, hogy az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt – a szerzõdés megkötéséhez szükséges engedélyek megléte esetén – akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Építési beruházással kapcsolatban a <a href="http://net.jogtar.hu/jr/gen/getdoc.cgi?docid=99500040.tv#96">Kbt. 96. § </a>(3) bekezdésének felhatalmazása alapján meghozott 1/1996. (II. 7.) KTM rendelet – a "a közbeszerzés keretében megvalósuló építési beruházásra vonatkozó ajánlati felhívás dokumentációjának részletes mûszaki tartalmáról" – 2. § (1) bekezdésében kimondja, hogy az ajánlatkérési mûszaki dokumentáció részét képezi a jogerõs, végrehajtható, érvényes építési engedély.<br>
A fenti jogszabályhely értelmében a közbeszerzési eljárás megindításának elengedhetetlen feltétele a jogerõs, végrehajtható építési engedély.<br>
Ajánlatkérõ a közbeszerzési eljárása során a szerzõdés megkötéséig sem tudta beszerezni a jogerõs és végrehajtható építési engedélyt, ezért a közbeszerzési eljárás megindításának és ebbõl fakadóan annak a jogalapja nem állt fenn.<br>
Mindezekre tekintettel a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontjai szerinti jogkövetkezményeket alkalmazta ajánlatkérõvel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A bírság mértékének megállapításánál a mérlegelés keretében a Döntõbizottság az eset összes körülményeire, valamint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdésére is tekintettel, elegendõnek tartotta a törvényi minimum alkalmazását ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 31.<br>
<br>
Dr. Bíró László s. k.	Bujdosó Gézáné s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>