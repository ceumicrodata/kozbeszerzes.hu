<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8239)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.455/7/2000<br>
Tárgy: a Herdlicska Közétkeztetési és Szolgáltató Egyéni Cégnek jogorvoslati kérelme Fejér Megye Önkormányzatának "közétkeztetés" tárgyú közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Matuz Norbert ügyvéd (114 Budapest, Bartók Béla út 11–13.) által képviselt Herdlicska Közétkeztetési és Szolgáltató Egyéni Cég (1046 Budapest, Fóti út 56., a továbbiakban: kérelmezõ) jogorvoslati kérelmét, melyet Fejér Megye Önkormányzata (8000 Székesfehérvár, Szent István tér, a továbbiakban: ajánlatkérõ) "közétkeztetés vállalkozásba adása" tárgyú közbeszerzési eljárása ellen nyújtott be, a Döntõbizottság elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, illetve a felek nyilatkozatai alapján az alábbi tényállást állapította meg:<br>
Ajánlatkérõ a K. É. 2000. szeptember 6-án megjelent 36. számában ajánlati felhívást tett közzé nyílt eljárás megindítására.<br>
A beszerzés tárgya és mennyisége az alábbiakban került megjelölésre:<br>
A közétkeztetés vállalkozásba adása. A középiskolai és gyermekintézmények telephely szerinti csoportosítása 7 részre van felosztva. A tényleges és részleges 1999. évi tényállások alapján kimutatható adagszükséglet az ajánlati dokumentáció része.<br>
Ajánlatkérõ a részajánlattétel lehetõségét kizárta, azonban többváltozatú ajánlatot lehetett tenni a dokumentációban meghatározott alternatívák szerint. Ajánlatkérõ az ajánlati felhívás 11. a) pontjában meghatározta a résztvevõk pénzügyi, gazdasági és mûszaki alkalmasságának igazolására kért adatokat és tényeket, a 11. b) pontban pedig a mûszaki alkalmasság igazolására kért adatokat és tényeket írta elõ. Itt került megjelölésre, hogy ajánlatkérõ a mûszaki alkalmasság igazolására kéri a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének g) pontja alapján a megfelelõ ISO minõségbiztosítási rendszer mûködésének tanúsító általi tanúsítását.<br>
Szintén az ajánlati felhívás 11. pontjában jelölte meg ajánlatkérõ az ajánlattevõnek a szerzõdés teljesítésére alkalmatlanná minõsítésének szempontjait is, amely szemportok között hatodikként került megjelölésre az alábbi kitétel: ha az ajánlattevõ nem rendelkezik az ISO minõségbiztosítási rendszer mûködésének tanúsító általi tanúsításával.<br>
Ajánlatkérõ az ajánlatok elbírálásának szempontjaként az összességében legelõnyösebb ajánlat kiválasztását jelölte meg, az alábbi részszempontokkal és a hozzájuk kapcsolódó súlyszámokkal:<br>
<br>
1. az ajánlati ár a jogszabály és a dokumentáció szerinti összetétel figyelembevételével (forint/nap/fõ étkezési típusonként)	10<br>
<br>
2. az áremelkedés nagysága a KSH április 1-jei inflációs rátájához viszonyított mértékben a szerzõdés idõszakára vonatkozóan	9<br>
<br>
3. a jogszabály szerinti 80/1999. (XII. 28.) GM–EüM–FVM együttes rendelet 2. sz. melléklet A), B) tábla értékét meghaladó ajánlat norma és kJ biztosítása a táblázatok szerinti minimum értékhez viszonyított százalékszám (Á tábla) és súlyérték (gramm) (B tábla) tételes bemutatásával	8<br>
<br>
4. étrendváltoztatás éven belüli gyakorisága (havonta, kéthavonta, negyedévente, félévente	7<br>
<br>
5. meglévõ dolgozók átvételének szándéka a hét intézmény összlétszámának arányában	6<br>
Ajánlatkérõ az ajánlatok elkészítéséhez ajánlati dokumentációt is rendelkezésre bocsátott. Az ajánlati felhívás tanúsága szerint az ajánlatok bontására 2000. október 17-én került sor.<br>
Az ajánlati felhívást támadva kérelmezõ 2000. szeptember 20-án jogorvoslati kérelmet nyújtott be a Döntõbizottsághoz, amelyben kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján állapítsa meg, hogy ajánlatkérõ megsértette a Kbt. 24. § (2) bekezdésében foglaltakat, és a Kbt. 88. § (1) bekezdés c) pontja alapján semmisítse meg az ajánlati felhívás 11. a), b), g) alpontjait és a 11. b) pontjának 6. francia bekezdését. Kérte továbbá ajánlatkérõnek az eljárási díj és a költségek viselésére történõ kötelezését.<br>
Kérelmének indoklásául az alábbiakat adta elõ:<br>
Ajánlatkérõ az ajánlati felhívás 11. pontjában a mûszaki alkalmasság igazolására megfelelõ ISO minõségbiztosítási rendszer mûködésének tanúsító általi tanúsítását kérte, illetve a szerzõdés teljesítésére alkalmatlanná minõsítés szempontjaként is ISO minõségbiztosítási rendszer mûködésének tanúsító általi tanúsításának hiányát írta elõ.<br>
Kérelmezõ álláspontja szerint az ISO minõségbiztosítási rendszer mûködésének tanúsító általi tanúsítása hosszadalmas, több hónapig, esetleg 1 évig is elhúzódó eljárás eredményeként biztosítható. A közétkeztetési szolgáltatást végzõ vállalkozások közül tudomásuk szerint egy, legfeljebb két szolgáltató cég rendelkezik ilyen tanúsítvánnyal, ugyanakkor a tanúsítvány beszerzése érdekében szinte valamennyi kérelmezõ által ismert közétkeztetési szolgáltató már megindította a szükséges eljárást. Az elõadottak alapján kérelmezõ álláspontja szerint ajánlatkérõnek a mûszaki alkalmasság tanúsítására, illetve a szerzõdés teljesítésére alkalmatlanná minõsítési szempontként történõ ISO minõségbiztosítási rendszer tanúsító általi tanúsítása mint kívánalom, sérti a Kbt. esélyegyenlõségre vonatkozó szabályait, tekintettel arra, hogy ezen kitételnek igen kevés ajánlattevõ tud megfelelni.<br>
Kérelmezõ 2000. október 5-én kelt újabb beadványában hivatkozott az élelmiszerekrõl szóló 1995. évi XC. törvény végrehajtásáról szóló 1/1996. (I. 9.) FM–NM–IKM együttes rendelet 10. §-ára, amely szerint az élelmiszer-elõállítás folyamatában az elõállítónak olyan minõségbiztosítási rendszereket – MSZ EN ISO 9000 szabványsorozat – vagy ezek egyes elemeit, illetve biológiai, mikrobiológiai, kémiai, fizikai, elemzõ és elhárító rendszereket, Veszélyelemzés, Kritikus Szabályozási Pontok (HACCP) – vagy ezek egyes elemeit alkalmaznia, amelyek biztosítják az élelmiszer közegészségügyi, élelmiszer-higiéniai és minõségi megfelelõségét. A hivatkozott jogszabály nem az ISO 9000 szabványsorozat és a HACCP rendszer együttes alkalmazását teszi kötelezõvé, hanem választási lehetõséget biztosít az élelmiszer-elõállítóknak a tekintetben, hogy az ott felsoroltak közül melyik minõségbiztosítási rendszert alkalmazza. A hivatkozott rendelet különbséget sem tesz a minõségbiztosítási rendszerek között, amennyiben az élelmiszer-elõállító rendelkezik a két meghatározott rendszerfajta közül bármelyikkel, úgy a minõségi megfelelõséget a rendszerek már elismerik.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Álláspontja szerint nem sértették meg a Kbt. vonatkozó rendelkezésében foglalt esélyegyenlõség elvét, tekintettel arra, hogy a Kbt. 44. § (2) bekezdés g) pontja alapján a mûszaki alkalmasság igazolása keretében kérhetõ a saját és a teljesítésbe bevonandó mûszaki vagy gazdasági egységek minõségbiztosítási rendszerének bármely nemzeti rendszerben akkreditált tanúsító általi tanúsítása. Az ISO a világ egyik legismertebb minõségbiztosítási rendszere, mely a legkülönbözõbb termelõ és szolgáltató tevékenységekre beszerezhetõ. Õk a jelen közbeszerzési eljárás kapcsán 5 évre szóló szerzõdést kívánnak kötni az eljárás nyertesével, az önkormányzat fenntartásában mûködõ 7 közoktatási intézmény közétkeztetése tárgyában. Ezen szolgáltatási feladat magas színvonalon, megbízható és hosszú távú ellátása érdekében kívántak olyan követelményt állítani az ajánlattevõk felé, amelynek teljesítésére az ISO minõségbiztosítási rendszer tanúsító általi tanúsításával rendelkezõket látták a legalkalmasabbnak.<br>
Ajánlatkérõ elõadta, hogy tudomása szerint legalább 5 társaság rendelkezik az általuk kívánalomként megjelölt tanúsítvánnyal. Elõadták továbbá azt is, hogy a Közbeszerzési Értesítõ Szerkesztõbizottságának jogi lektora a kérelmezõ által kifogásolt alkalmassági, alkalmatlansági szempontpárra vonatkozó kikötést nem kifogásolta.<br>
A Döntõbizottságnak abban a kérdésben kellett állást foglalnia, hogy a kérelmezõ által kifogásolt, az ajánlati felhívásnak a mûszaki alkalmasság igazolására vonatkozó kitétele sérti-e a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében szabályozott esélyegyenlõség elvét.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek kell megfelelõen kell ajánlatát elkészíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése szerint az ajánlattevõnek, illetve az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének – bármely nemzeti rendszerben akkreditált – tanúsító általi tanúsításával.<br>
Ajánlatkérõ az ajánlati felhívás 11. b) pontjában a mûszaki alkalmasság igazolására vonatkozóan 4. feltételként elõírta a megfelelõ ISO minõségbiztosítási rendszer mûködésének tanúsító általi tanúsítását. Ugyanezen 11. b) pontjában meghatározásra kerültek az ajánlattevõnek a szerzõdés teljesítésére alkalmatlanná minõsítésének szempontjai, pénzügyi, gazdasági alkalmatlanságra, illetve mûszaki alkalmatlanságra szétbontva. A mûszaki alkalmatlanság kritériumai között a 4. francia bekezdésben megjelölésre került azon kitétel, ha az ajánlattevõ nem rendelkezik az ISO minõségbiztosítási rendszer mûködésének tanúsító általi tanúsításával.<br>
Döntõbizottság megvizsgálta a Kbt. már idézett rendelkezéseit, illetve az ajánlati felhívás hivatkozott feltételeit, és megállapította, hogy az nem ütközik a Kbt. szabályaiba.<br>
Az ISO minõségbiztosítási rendszer meglétének mûszaki alkalmassági, illetve a szerzõdés teljesítésére alkalmatlanná minõsítés szempontjaként történõ elõírása a közétkeztetés kapcsán sem jelenti az esélyegyenlõség kizárását egyes ajánlattevõk számára.<br>
Az ISO minõségbiztosítási rendszerre vonatkozó tanúsítvány megszerzése meglehetõsen elterjedt. Ezen körülményt maga a kérelmezõ sem vitatta, elismerve azon ajánlatkérõi álláspontot, miszerint legalább 5 közétkeztetéssel foglalkozó ajánlattevõ rendelkezik már ISO-tanúsítvánnyal.<br>
Ajánlatkérõ maga sem állította, hogy az MSZ EN ISO 9000 szabványsorozat alkalmazása a közétkeztetés vonatkozásában kötelezõ lenne, azonban a Döntõbizottság elfogadta ajánlatkérõnek azon álláspontját, miszerint õ a jelen közbeszerzési eljárás tárgyaként megjelölt szolgáltatást 7 közoktatási intézményben, mintegy 1600-1800 fõ részére 5 éves szerzõdés keretében kívánja biztosítani, amelynek a magas színvonalú teljesítésére garanciát az ISO minõségbiztosítási rendszer meglétében lát.<br>
A Döntõbizottság álláspontja szerint ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjában rögzítettek szerint lehetõsége van arra, hogy a mûszaki alkalmasság igazolására az ajánlattevõ minõségbiztosítási rendszerének – bármely nemzeti rendszerben akkreditált – tanúsító általi tanúsítását kérje követelményként. Ezen minõségbiztosítási rendszer az MSZ EN ISO 9000 szabványrendszer is lehet, tekintettel arra, hogy ezen minõségbiztosítási rendszerrel már több ajánlattevõ is rendelkezik.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 31.<br>
<br>
Dr. Kozmáné dr. Gocs Éva s. k.	Németh István s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>