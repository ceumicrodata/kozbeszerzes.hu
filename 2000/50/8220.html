<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8220)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.494/7/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az Egészségügyi Készletgazdálkodási Intézet közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Egészségügyi Készletgazdálkodási Intézet (1037 Budapest, Bécsi út 324/7., képviseli dr. Bûrös László ügyvéd, 1135 Budapest, Tahi út 53–59., a továbbiakban: ajánlatkérõ) "orvostechnológiai eszközök beszerzése" tárgyú közbeszerzési eljárása ellen a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság Elnöke) által hivatalból kezdeményezett jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. október 2-án hirdetmény közzététele nélküli tárgyalásos eljárást kezdeményezett a rendelkezõ részben írt tárgyban.<br>
Ajánlatkérõ a Bizottság Elnöke részére megküldött értesítésben indokolásként elõadta, hogy azért indította a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének d) pontja alapján a közbeszerzési eljárását, mert a Veszprém-Ber Rt. gép-mûszerek értékesítésére vonatkozó felhívása a Népszabadság 2000. szeptember 12-i számában jelent meg, és az értékesítésre vonatkozó ajánlatot a hirdetmény közzétevõje a megjelenéstõl számított 30 napig tartotta fenn.<br>
Fentiekre tekintettel ajánlatkérô ajánlattételre hívta fel a Veszprém-Ber Rt.-n kívül az Euromedic Trading Kft.-t, valamint a Mediplan Kórháztervezõ és Egészségügyi Fõvállalkozó Kft.-t.<br>
A Bizottság Elnökének rendelkezésére bocsátott iratokból megállapítást nyert az is, hogy a nyilvánosan közzétett, bárki által igénybe vehetõ ajánlati felhívásban 184 tétel gép-mûszer berendezést hirdetett meg azzal, hogy a vételi ajánlat csak egyben történõ eladásra érvényes. Ezzel szemben ajánlatkérõ a felhívásában csak 85 db gép-mûszer megjelölésére tett utalást.<br>
A Bizottság Elnöke a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdésében biztosított jogkörében eljárva az ajánlatkérõ által írt körülményekre tekintettel kezdeményezte hivatalból a jogorvoslati eljárás megindítását 2000. október 6-án. Az eljárást megindító iratban a Bizottság Elnöke indítványozta, hogy az ügyben eljáró tanács vizsgálja meg a kérdéses közbeszerzési eljárás jogalapját.<br>
A Döntõbizottság a 2000. október 9-én kelt levelében értesítette a feleket a jogorvoslati eljárás megindításáról, és megküldte részükre az eljárást kezdeményezõ iratot is.<br>
Ajánlatkérõ írásos észrevételében kérte, hogy a Döntõbizottság a megalapozatlan indítványt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a felmerült költségek megtérítésére vonatkozó rendelkezés mellett utasítsa el. Észrevételében bejelentette azt is, hogy tárgyalás tartását nem kéri. Kérelme indokaként elõadta ajánlatkérõ, hogy az eljárást a kezdeményezõ iratban foglaltak szerint a Kbt. 70. § (1) bekezdés d) pontja alapján hirdetmény közzététele nélküli tárgyalásos eljárás keretében indította meg, és errõl a Bizottság Elnökét a Kbt. 71/B § (2) bekezdésében foglaltak szerint értesítette. Beadványában elõadta azt is, hogy a közbeszerzési eljárás megindítására a Veszprém-Ber Rt. által 2000. szeptember 12-én közzétett hirdetmény alapján került sor, azaz ennek alapján készítette el ajánlati felhívását. Kifejtette azt az álláspontját is, hogy a Veszprém-Ber Rt. által eladásra meghirdetett eszközök és az ajánlati felhívásában megjelölt eszközök teljes egészében lefedik egymást. Ezt alátámasztja az észrevétele mellékleteként benyújtásra kerülõ ajánlati dokumentáció és az annak alapjául szolgáló, Veszprém-Ber Rt. által kiadott tételes eszközlista is, melybõl egyértelmûen megállapítható, hogy az ajánlati felhívás ténylegesen 184 tétel beszerzésére vonatkozik. Az ajánlati felhívás 3. a) pontjában az ajánlatkérõ a beszerzés tárgyát képezõ fõ berendezések számát jelölte meg – alkalmazkodva az ajánlati dokumentációban alkalmazott eszközcsoport szerinti felosztáshoz –, míg a kapcsolódó kiegészítõ eszközök darabszámának rögzítésére az ajánlati felhívásban nem került sor. Véleménye szerint a fentiekbõl megállapítható, hogy a Bizottság Elnöke számára megküldött értesítésben szereplõ 85 db mûszer mennyisége nem azonos a teljes mennyiséggel, hanem azt meghaladó mennyiségû eszközrõl van szó. A Veszprém-Ber Rt. által meghirdetett orvostechnológiai eszközök orvosszakmai szempontból rendszerezésre és csoportosításra kerültek annak érdekében, hogy a széles skálán mozgó termékkör a szakmában tevékenykedõ harmadik forgalmazó cég számára is<br>
 könnyen áttekinthetõ és gyorsan kezelhetõ legyen. Erre tekintettel alkalmazták a választott eljárási módszert, amire feltétlenül szükség volt, miután a Veszprém-Ber Rt. mellett még két céget az ajánlatkérõnek meg kellett hívnia. Álláspontja szerint a kifejtett indokok alapján megállapítható, hogy a közbeszerzési eljárás keretében beszerezni kívánt termékek listájával megegyezik a nyilvánosan meghirdetett eszközlista, ezért a tárgyalásos eljárás választott fajtája jogszerû volt.<br>
Az ügyben érdekelt Veszprém-Ber Rt. nyilatkozatában kifejtette, hogy az általuk a Népszabadság szeptember 12-i számában nyilvánosan közzétett, bárki által igénybe vehetõ felhívásban szereplõ 184 tétel gép-mûszer és berendezés ténylegesen megegyezik az ajánlatkérõ felhívásában megjelölt 85 db gépmûszerrel. Kifejtette azt az álláspontját is, hogy a számszaki eltérés abból adódik, hogy az ajánlatkérõ a vételre meghirdetett 184 tételt a jobb áttekinthetõség érdekében termékcsoportokra összevonta. Elõadta azt is, hogy az ajánlati felhívás részletes dokumentációjából egyértelmûen kitûnik, hogy az általuk megvételre felajánlott gép-mûszerek és berendezések száma megegyezik az ajánlatkérõ által tárgyalásos eljárás keretében megvásárolni kívánt gép-mûszerek számával, ezért a hivatalból indított jogorvoslati eljárás megalapozatlan.<br>
Az ügyben szintén érdekelt Euromedic Trading Kft. írásos észrevételében közölte, hogy ajánlattételre felhívták, de a felkérésnek nem tettek eleget annak ellenére, hogy forgalmazzák ugyan a beszerzés tárgyának mindegyik készülékét, viszont azokat lehetetlen 30 napon belül beszerezni, mivel jelentõs részük importkészülék. Kifejtette azt az álláspontját is, hogy az ajánlatkérõ 85 mûszert tartalmazó beszerzés tárgyát és mennyiségét megjelölõ megfogalmazásában ésszerû összevonásokat alkalmazott, mivel a 184 db gép-mûszer közül jó néhány önmagában nem mûködõképes; csupán tartozékként használható. Erre tekintettel ajánlatkérõ a logikus csoportosítás kialakításával nem tért el a 184 tétel beszerzésétõl azzal, hogy az árucsoportosítással 85 db-os tételszámot jelölt meg.<br>
A Döntõbizottság a jogorvoslati eljárás megindítását követõen az ajánlatkérõ által becsatolt észrevétel mellékletét képezõ dokumentációt, ezen belül annak III. fejezetében leírt beszerezni kívánt eszközök részletes terméklistáját összehasonlította a Veszprém-Ber Rt. által felajánlott orvostechnológiai eszközök tételes listájával, és megállapította, hogy az azonos megnevezésében, típusában, valamint mennyiségében. Valójában a Veszprém-Ber Rt. által felajánlott terméklista megegyezik az ajánlatkérõ által beszerezni kívánt termékek részletes listájával, így jogsértés nem történt.<br>
A Döntõbizottság megállapította azt is az eljárás során, hogy ajánlatkérõ az eljárás értesítésérõl szóló irata mellékleteként a Bizottság Elnöke részére nem küldte meg a dokumentációt, mely a tételes listát tartalmazta, így az eljárás megindításakor megfelelõ információ hiányában a hivatalból történt kezdeményezés nem vitatható, mivel csak a jogorvoslati eljárás megindítását követõen beszerzett iratokból volt megállapítható a fenti tényállás.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni. Az Áe. 14. § (2) bekezdés szerint a közigazgatási szerv, a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti, és errõl értesíti azokat, akiket az eljárás megindításáról korábban értesített.<br>
A Döntõbizottság a fenti jogszabályhelyekre, valamint megállapított tényállásra tekintettel a jogorvoslati eljárást megszüntette.<br>
A Döntõbizottság a határozatában azért nem rendelkezett az ajánlatkérõ indítványa szerint a felmerült költségek viselésérõl, mert a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja szerint a Döntõbizottság a jogsértõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
Mivel a Döntõbizottság jogsértést az eljárás során nem állapított meg, így az ajánlatkérõ indítványának, mely a költségtérítésre vonatkozott, nem adott helyt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 3.<br>
<br>
Dr. Bíró László s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>