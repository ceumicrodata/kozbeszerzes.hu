<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8231)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.484/6/2000<br>
<br>
Tárgy: a Lisys Fényrendszer Stúdió Kft. jogorvoslati kérelme Balatonkenese Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Deák Krisztina ügyvéd (7102 Szekszárd, Pf. 519) által képviselt Lisys Fényrendszer Stúdió Kft. (1134 Budapest, Kassák L. u. 81., továbbiakban: kérelmezõ) által dr. Szalay András ügyvéd (1055 Budapest, Szent István krt. 13.) által képviselt Balatonkenese Önkormányzata (8174 Balatonkenese, Béri B. Ádám tér 1., továbbiakban: ajánlatkérõ) Balatonkenese utcai közvilágításának és közintézményei beltéri világításának korszerûsítése tárgyú közbeszerzési eljárása ellen indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. (</a>2) bekezdés d) pontjára tekintettel az 52. § (1) bekezdését, valamint a 27. § (1) bekezdését. A jogsértés miatt 2 000 000 Ft, azaz kettõmillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 számú számlájára köteles befizetni.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül fizessen meg kérelmezõ részére 30 000 Ft, azaz harmincezer forint igazgatási szolgáltatási díjat.<br>
A jogorvoslati kérelmet ezt meghaladóan elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 1 S napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. 2000. július 26-án megjelent számában, a rendelkezõ részben megjelölt beszerzés tárgyában.<br>
Az ajánlati felhívás 2. b) pontjában és az ajánlati dokumentáció 24. pontjában ajánlatkérõ elõírta, hogy az ajánlattevõnek az ajánlathoz csatolnia kell a vállalkozói szerzõdéstervezetet.<br>
A dokumentáció 22. a) pontja alapján az árajánlatot egy összegben kellett megadni, a c) pont szerint az ajánlatnak tartalmaznia kellett azokat a költségelemeket, melyek a közbeszerzés tárgyának megvalósításához szükségesek, azaz a részletes költségvetést is csatolni kellett az ajánlathoz.<br>
A dokumentáció 1.6. pontja szerint a lámpatestekre minimum 2 év garanciát kell vállalnia. A 21. f) pontban ajánlatkérõ kikötötte, hogy jóteljesítési garancia címén a bruttó ajánlati ár 5%-ának megfelelõ összeget a végszámlából visszatart, mely visszatartott összeg a garanciális kötelezettség 100%-os teljesítésének elismeréséig a nyertes ajánlattevõvel egyeztetett számlán kamatozó letétként kerül elhelyezésre, vagy az bankgaranciával is teljesíthetõ.<br>
A számlák kifizetésének határideje a dokumentáció 21. pontja szerint 30 nap.<br>
A dokumentációban ajánlatkérõ elõírta, hogy ajánlattevõnek meg kell adnia az alkatrész utánpótlására vonatkozó adatokat, melynek idõtartama úgy a kültéri, mint a beltéri lámpatesteket illetõen min. 10 év.<br>
A felhívás 13. a) pontja szerint ajánlatkérõ az összességében legelõnyösebb ajánlat elbírálási szempontot választotta, a 13. b) pontban közölte a bírálati részszempontokat és az azokhoz rendelt súlyszámokat:<br>
– a korszerûsítés mûszaki tartalma	35<br>
– vállalási ár	30<br>
– a korszerûsítés során alkalmazott mûszaki eszközökre adott garanciavállalás és alkatrész-utánpótlási felelõsségvállalás	20<br>
Az értékelés során min. 0, maximum 10 pont adható.<br>
A szeptember 5-i ajánlattételi határidõre 6 ajánlattevõ nyújtott be ajánlatot: a kérelmezõ, az ELMIB Rt., az ÉDÁSZ Vill.-Szer Kft., a Holux Kft., a Primavill Kft. és a Thorn Lighting Kft.<br>
Ajánlatkérõ értékelte az ajánlatokat, és a szeptember 20-án történt eredményhirdetésen a Thorn Lighting Kft. ajánlatát hirdette ki nyertesnek.<br>
Az ajánlatok értékelési anyagában rögzítette – többek között – a következõket:<br>
– Az ELMIB Rt. ajánlatában 679 db lámpatest cseréje szerepel a kiírásban elõírt 714 db-bal szemben, nem csatolta ajánlatához a szerzõdéstervezetet, valamint nem a kiírásnak megfelelõen nyilatkozott a garanciális feltételek teljesítésérõl.<br>
– Az ÉDÁSZ-Vill.-Szer Kft. a kiírásban meghatározott 30 napos fizetési határidõvel szemben 8 napot határozott meg, a kiírás 22. c) pontja szerinti költségelemeket nem adta meg.<br>
– A Holux Kft. által ajánlott lámpatestek nem felelnek meg a kiírás mûszaki követelményeinek, a kiírásban meghatározott 30 napos fizetési határidõvel szemben 15 napot határozott meg, a kiírás 22. c) pontja szerinti költségelemeket nem adta meg, a kiírásban elõírt 2 év garanciával szemben a beltéri lámpatestekre csak 1 év garanciát vállalt.<br>
– A kérelmezõ ajánlatából hiányzik a kiírás 22. c) pontja szerinti költségelemek megadása, nem mindegyik lámpatestre tett garanciavállalási nyilatkozatot.<br>
– A Primavill Kft. által ajánlott lámpatest nem felel meg a kiírásban rögzített mûszaki követelményeknek, a kiírás 22. c) pontja szerinti költségelemeket nem adta meg.<br>
A Thorn Lighting Kft. ajánlatával kapcsolatban rögzítette, hogy a 74 849 680 Ft + áfa összegû bekerülési árból a szerzõdéstervezet 13. pontja szerinti feltételekkel 2%-os kedvezményt ad, így a vállalási ára: 73 352 686 Ft + áfa. Az eredményhirdetési jegyzõkönyvben a Thorn Light Kft. ajánlatának nyertessé nyilvánítását feltételekhez kötötte, miszerint a közvilágítási lámpákba Philips PL-L 18 W és SON T Plus 50 W-E, 70 W-E, 100 W-E fényforrások kerülnek, a nyertes tartalékként biztosítja az összlámpaszám 10%-át. Elfogadja a nyertes helyett a nyertes anyacége által adandó jóteljesítési garanciát a 2%-os árengedmény fejében. Az ajánlatban szereplõ 10 éves alkatrész-utánpótlás helyett 20 évre tart igényt. Az ajánlatkérõ a nyertes ajánlattevõvel szeptember 25-én ezen kikötött ajánlatkérõi feltételekkel kötötte meg a szerzõdést.<br>
Kérelmezõ október 5-én jogorvoslati kérelmet terjesztett elõ a Döntõbizottsághoz. Sérelmezte, hogy az összegzés az eljárásról dokumentum adataiból következõen ajánlatkérõ az elsõ bírálati részszempontból a felhívás szerint adható maximális 10 pont helyett csak 0,3 pontot adott az ajánlatára, holott ismerve a ma használatos legkorszerûbb módszereket és megoldásokat, teljes biztonsággal állítható, hogy az ajánlatában szereplõnél 30-szor korszerûbb ajánlatot nem lehetett adni. Vélelmezte, hogy a pontozás nem helytállón történt, megfelelõ értékelés esetén az õ ajánlata lett volna a nyertes. Kérte a jogsértés megállapítását, ajánlatkérõ eljárást lezáró döntésének megsemmisítését, illetve a közbeszerzési szerzõdés megkötése esetén ajánlatkérõvel szemben bírság kiszabását és ajánlatkérõ kötelezését a jogorvoslati eljárásban felmerült költségei megtérítésére.<br>
Ajánlatkérõ észrevételében kérte a jogorvoslati kérelem elutasítását, hivatkozott arra, hogy az ajánlatok értékelését jogszerûen, a felhívásban meghatározott bírálati részszempontok alapján végezte el. A jogorvoslati eljárásban tartott tárgyaláson elismerte, hogy a vizsgálata során feltárt okok alapján a nyertes ajánlatán kívül valamennyi ajánlatot érvénytelenné kellett volna nyilvánítania.<br>
A nyertes ajánlat módosított tartalommal való elfogadása tekintetében közölte, hogy a módosítás kismértékû volt, és anélkül is a nyertes ajánlata volt a legelõnyösebb.<br>
A Döntõbizottság a felek írásbeli és a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy ajánlatkérõ eljárása több tekintetben jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. A 27. § (1) bekezdése úgy rendelkezik, hogy a közbeszerzési eljárás során nem lehet áttérni az egyik eljárási fajtáról a másikra. A nyílt eljárás egyik alapvetõ, meghatározó, a 26. § (2) bekezdésében és a 49. § (2) bekezdésében rögzített szabálya az, hogy az ajánlatkérõ az ajánlati felhívásban és dokumentációban meghatározott feltételekhez, az ajánlattevõ pedig az ajánlatához kötve van, a benyújtott ajánlat az ajánlatkérõ hozzájárulásával sem módosítható.<br>
A tárgyalásos eljárásban ezzel szemben módosítható az ajánlat, a 26. § (5) bekezdése értelmében az ajánlatkérõ szabadon tárgyalhat az ajánlattevõvel a szerzõdés feltételeirõl.<br>
– A nyertes a szerzõdéstervezetének 13. pontjában a vállalási árból 2%-os kedvezményt ígért, ha ajánlatkérõ "jóteljesítési garancia címén elfogadja a THORN LIGTING anyacégének garancialevelét".<br>
Ez a kitétel ellenkezik a dokumentáció 21. f) pontjával, mert e pontban ajánlatkérõ a jóteljesítési garanciát a bruttó vállalási ár 5%-ának visszatartása útján vagy bankgaranciával kívánta biztosítani. Ajánlatkérõ ennek ellenére beleegyezett abba, hogy a nyertes a dokumentáció hivatkozott pontjában foglaltaktól eltérõen biztosítsa a jóteljesítési garanciát, azaz nem kötötte magát az ajánlati dokumentációban foglaltakhoz.<br>
– A nyertes ajánlatában a kültéri lámpatestek fényforrásaként nem jelölt meg Philips PL-L 18 W, illetve SON-T Plus 50 W, 70 W, 100 W típusokat. Az eredményhirdetési jegyzõkönyv szerint ajánlatkérõ a nyertes ajánlatát ezen fényforrástípusokkal fogadta el, a megkötött szerzõdésekben is ezek szállítására és szerelésére vállalt a nyertes kötelezettséget. Az ajánlatkérõ és a nyertes tehát az eljárás során közösen módosították a nyertes ajánlatát.<br>
– A nyertes a szerzõdéstervezetének 11. pontjában a lámpatestek alkatrész-utánpótlását 10 évig biztosította. Ajánlatkérõ ezen szerzõdéses feltételt 20 évre módosított formában fogadta el, ehhez a nyertes az általa aláírt szerzõdéssel tanúsítottan hozzájárult.<br>
Mindezek az ajánlatmódosítások és a dokumentációban foglaltaktól való eltérések azt bizonyítják, hogy ajánlatkérõ és a nyertes ajánlattevõ szabadon egyezkedtek a nyertes szerzõdéstervezetének feltételeirõl, azaz a nyílt eljárásban a tárgyalásos eljárásban megengedett jogosítványokat gyakorolták, annak szabályaira tértek át.<br>
A Döntõbizottság megállapítja, hogy ajánlatkérõ azáltal, hogy a nyílt közbeszerzési eljárásban tárgyalásos eljárásra tért át, megsértette a <a href="http://net.jogtar.hu/jr/gen/getdoc.cgi?docid=99500040.tv#27">Kbt. 27. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja elõírja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az 52. § (1) bekezdése alapján ajánlatkérõnek érvénytelennek kell minõsíteni a (2) bekezdésben rögzített valamely oknál fogva érvénytelen ajánlatot. Az 53. § (2) bekezdése szerint az eljárás további szakaszában nem vehet részt az érvénytelen ajánlatot tevõ.<br>
Ajánlatkérõ az ajánlatok vizsgálatakor a nyertes ajánlatának kivételével valamennyi ajánlattal szemben érvénytelenségi okot tárt fel, ennek ellenére ezen ajánlatokat is bevonta az értékelésbe.<br>
A Döntõbizottság megvizsgálta az ajánlatokat és megállapította, hogy azokban valóban fennálltak az ajánlatkérõ által rögzített érvénytelenségi okok, így ajánlatkérõnek ezen ajánlatokat érvénytelenné kellett volna nyilvánítania.<br>
A Döntõbizottság megállapította; hogy a kérelmezõ, az EMIB Rt., az ÉDÁSZ-Vill.-Szer Kft., a Holux Kft., a Lisys Kft. és a Primavill Kft. ajánlata érvénytelenné nyilvánításának mellõzése által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Döntõbizottság a jogorvoslati kérelemnek annyiban adott helyt, hogy megállapította, miszerint ajánlatkérõ eljárása jogsértõ volt.<br>
A kérelemnek az általa kapott pontszámra vonatkozó részét a Döntõbizottság nem tartotta megalapozottnak, mert ajánlatkérõ a tárgyaláson elõadta, hogy a kérelmezõ által hivatkozott pontszámtáblázat téves volt, minden egyes adatnak a 10 ezred része szerepelt a táblázatban. Ezt a hibát észrevette, elkészítette és az ajánlattevõknek, valamint a Döntõbizottságnak is megküldte a helyes adatokat tartalmazó pontozási táblázatot.<br>
A kérelemnek a kérelmezõ nyertessé minõsítésére vonatkozó részét sem fogadta el a Döntõbizottság, mert a kérelmezõ ajánlata érvénytelen volt, és mint ilyen, nem vehetett részt az ajánlatok összehasonlításában, ennélfogva nem is válhatott a közbeszerzési eljárás nyertesévé.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A kiszabható bírság mértéke a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint maximum a közbeszerzés értékének 30%-a. A közbeszerzés értéke, a nyertes ajánlati ára 72 630 000 Ft + áfa, ennek a kiszabott bírság csak a 2,75-%-a. A bírság mértékének megállapításánál a Döntõbizottság csökkentõ tényezõként vette figyelembe, hogy ajánlatkérõ jogsértése nem járt együtt az ajánlattevõk esélyegyenlõsége megsértésével, ugyanis a nyertes ajánlatán kívüli ajánlatok érvénytelenek és ezáltal a nyertesével összehasonlíthatatlanok. Összehasonlítási lehetõség hiányában nem beszélhetünk az esélyek mértékérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 6.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>