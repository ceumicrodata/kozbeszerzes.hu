<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8246)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.511/9/2000<br>
<br>
Tárgy: az AVÉP Ajkai Építõipari Kft. jogorvoslati kérelme Zánka Község Önkormányzata közbeszerzési eljárása ellen<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa neveden meghozta az alábbi.<br>
<br>
HATÁROZAT-ot:<br>
<br>
Az AVÉP Ajkai Építõipari Kft. (8400 Ajka, Móra Ferenc u. 28., a továbbiakban kérelmezõ) jogorvoslati kérelmének, melyet a Zánka Község Önkormányzata (8251 Zánka, Fõ u. 29., a továbbiakban: ajánlatkérõ) megbízásából eljáró Édes Szilárd Mérnöki Irodája (8000 Székesfehérvár, Horváth István u. 20.) "Zánka Mûvelõdési Ház átalakítása" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a 71/A § (2) bekezdését, ezért ajánlatkérõt 1 500 000 Ft, azaz egymillió-ötszázezer forint pénzbírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsa MNB 10032000-01720361-00000000 számú számlájára.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre bocsátott iratok és a felek nyilatkozatai alapján az alábbi tényállást állapította meg:<br>
Ajánlatkérõ a K. É. 2000. szeptember 13-án megjelent számában tette közzé részvételi felhívását tárgyalásos közbeszerzési eljárásra a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján, a rendelkezõ részben meghatározott tárgyban.<br>
A felhívás 8. pontja meghatározta az alkalmasság igazolására kért adatokat és tényeket, a 9. a) pont pedig az alkalmasság elbírálásának szempontjait határozta meg a következõk szerint:<br>
– elõzõ 3 évben végzett referencia munkák vizsgálata<br>
– a teljesítéshez szükséges mûszaki-technikai felszereltség vizsgálata<br>
– a teljesítésben részt vevõ saját mûszaki szakembergárda létszáma és végzettsége<br>
– az ajánlattevõ mérlege és eredménykimutatásának vizsgálata<br>
– számlavezetõ pénzintézet nyilatkozatának vizsgálata.<br>
Az alkalmatlanná minõsítés szempontjait a 9. b) pont az alábbiak szerint tartalmazta:<br>
– az elõzõ 3 évben nem végzett hasonló nagyságrendû, referenciával rendelkezõ építési munkát,<br>
– nem áll alkalmazásában legalább egy, a feladat ellátásához szükséges szakirányú, legalább üzemmérnöki végzettséggel és 5 év kivitelezésében eltöltött gyakorlattal rendelkezõ szakember, aki a szerzõdés teljesítésében, a munkák helyszíni irányításában tevékenyen részt vesz,<br>
– nem megbízható pénzügyi háttér (1999. évi adózás elõtti eredménye negatív, vagy számláján az ajánlati felhívás megjelenítését megelõzõ egy évben két ízben sorban állás fordult elõ).<br>
A felhívás 10. pontja szerint a meghívni kívánt ajánlattevõk keretszáma 3.<br>
A részvételi jelentkezés határidejéig, 2000. október 9-ig a következõktõl érkezett jelentkezés ajánlatkérõhöz: kérelmezõ, Lacuna Kft., Dór Kft., Strabag Kft. és Forboráma Rt.<br>
Ajánlatkérõ értékelte a jelentkezéseket, melynek során a Forboráma Rt. jelentkezését érvénytelenné nyilvánította, míg a másik négy jelentkezést érdemben elbírálta, a megadott szempontok szerint rangsort állítva fel közöttük. A rangsor szerint kapott pontszámokat összeadva a 3 legjobb ajánlatot tevõt hívta fel ajánlattételre az 2000. október 12-i eredményhirdetést követõen. Az ajánlatokat 2000. október 18-ig kellett benyújtani, majd az elsõ tárgyalásra és az eredményhirdetésre 2000. október 24-én került sor. Az eljárás nyertese a Lacuna Kft. lett, akivel ajánlatkérõ a szerzõdést 2000. november 2-án megkötötte.<br>
Kérelmezõ 2000. október 18-án terjesztette elõ jogorvoslati kérelmét, amelyben kérte, hogy a Döntõbizottság állapítson meg jogsértést, semmisítse meg ajánlatkérõ közbeszerzési eljárás során hozott döntését, és kötelezze õt a törvény szabályainak megfelelõ eljárásra, alkalmazzon ideiglenes intézkedést, valamint marasztalja ajánlatkérõt a költségekben. Indoklásul elõadta, hogy ajánlatkérõ kérelmezõ részvételi jelentkezését számára ismeretlen indokok alapján elutasította, feltételezhetõen megsértve ezzel a Kbt. által alapelvként deklarált esélyegyenlõséget és nyilvánosságot.<br>
Ajánlatkérõ érdemi észrevételében a jogorvoslati kérelem elutasítását kérte. Elõadta, hogy a részvételi felhívás 9. a) pontjában meghatározta az alkalmasság elbírálásának szempontjait, az értékelést eszerint végezte el, az érvényes jelentkezést benyújtó ajánlattevõk közül a kérelmezõ 3 szempontból a negyedik, 1 szempontból pedig a második volt a rangsorban. A felhívás szerint 3 alkalmas jelentkezõt hívhatott fel ajánlattételre ajánlatkérõ, ennek alapja a fenti rangsorolás volt, amely szerint kérelmezõ csak a negyedik helyen állt.<br>
A Döntõbizottság megállapította, hogy a kérelmezõ jogorvoslati kérelme megalapozott, az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint sem a részvételi, sem az ajánlattételi szakaszban nem vehet részt, aki a 46. § hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdés alapján a két szakaszból álló eljárás részvételi szakaszában a 37–38. §-t, a 43. § (4) –(6) bekezdését, az 51–54. §-okat és a 61. § (6) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fenti jogszabályhelyek értelmezésébõl megállapítható, hogy a tárgyalásos közbeszerzési eljárás részvételi szakaszában a jelentkezések vizsgálatának ki kell terjednie mind az érvényességre, mind pedig az alkalmasságra. Ha ezen vizsgálat elvégzése után a keretszámot meghaladó számú érvényes jelentkezést beadó alkalmas ajánlattevõ maradt; el kell dönteni, hogy az alkalmasak közül kit hívjon fel ajánlatkérõ ajánlattételre a megadott keretszámon belül maradva.<br>
A Kbt. ez utóbbi döntést nem szabályozza, nyilvánvaló azonban, hogy az alapelvek betartása itt is követelmény. Célszerû ennek érdekében értékelõ rendszert felállítani, amely az objektív döntést elõsegítheti. Ajánlatkérõ ilyen értékelési rendszer alapján döntött, eljárása e tekintetben megfelelõ volt, meg kellett volna vizsgálnia azonban még az alkalmassági vizsgálatot megelõzõen azt is, hogy valóban érvényes volt-e mind a négy jelentkezés.<br>
A Döntõbizottság ezt elvégezve az alábbiakat állapította meg.<br>
A kérelmezõ jelentkezése érvényes volt, alkalmasságát igazolta. A Dór Kft. ugyancsak érvényes jelentkezést nyújtott be, alkalmasságának igazolása mellett, úgyszintén a Strabag Kft.<br>
A Lacuna Kft. részvételi jelentkezésében azt nyilatkozta, hogy a Munkaerõ-piaci Alappal szemben jogszabály alapján fizetési kötelezettsége nem áll fenn, a Munkaügyi Központ igazolását pedig nem csatolta.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése elõírja, hogy az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. törvény 40–42. §-ai írják elõ a munkaadók és a munkavállalók részére az adók módjára beszedhetõ munkaadói és munkavállalói járulék, valamint a rehabilitációs hozzájárulás megfizetését, melyek a Munkaerõ-piaci Alap bevételét képezik.<br>
A szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény 2. §. írja elõ a szintén a Munkaerõ-piaci Alap bevételét képezõ szakképzési hozzájárulás fizetésére kötelezettek körét. A hivatkozott törvényi rendelkezésekbõl megállapítható, hogy valamennyi munkáltatónak van jogszabályon alapuló fizetési kötelezettsége a Munkaerõ-piaci Alappal szemben, amely fizetési kötelezettségnek részben az adóhatóságon keresztül, részben pedig közvetlenül tehetnek eleget. A fentiek alapján a Lacuna Kft. jelentkezésének is tartalmaznia kellett volna az illetékes Munkaügyi Központ által kiállított igazolást, amely a Munkaerõ-piaci Alappal szemben fennálló kötelezettségek egy részének teljesítését tartja nyilván. Miután ezen kötelezettségének a Lacuna Kft. nem tett eleget, ezért jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen volt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A §</a> (2) bekezdés alapján a hirdetményben megjelölteken kívül az eljárásban való részvételre mindazok jelentkezhetnek a hirdetmény alapján, akik alkalmasak a szerzõdés teljesítésére. A tárgyalásra az elõírt keretszámnak megfelelõ számú – a részvételi felhívásban meghatározott alkalmassági szempontok alapján kiválasztott – ajánlattevõt kell egyidejûleg, közvetlenül, írásban meghívni, amennyiben ezt az alkalmasnak minõsített ajánlattevõk száma lehetõvé teszi.<br>
A fent elvégzett vizsgálat alapján megállapítható, hogy ajánlatkérõ pontosan a keretszámnak megfelelõ számú, azaz 3 jelentkezõt nyilváníthatott volna a szerzõdés teljesítésére alkalmasnak, mégpedig a Strabag Kft.-t, a Dór Kft.-t és kérelmezõt, mely utóbbit így kétségkívül fel kellett volna hívni ajánlattételre. A Lacuna Kft. ellenben a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehetett volna részt.<br>
Mindezek alapján a Döntõbizottság az ajánlatkérõ közbeszerzési eljárás során hozott döntésének jogsértõ voltát megállapította, ezért a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta; a bírság mértékét a jogsértés súlyára és a beszerzés értékére tekintettel állapította meg.<br>
A Döntõbizottság ideiglenes intézkedést nem alkalmazott, mert a szerzõdéskötést megelõzõ idõpontban már rendelkezésére álló iratok alapján annak feltételei nem voltak egyértelmûen megállapíthatók.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 13.<br>
<br>
Dr. Bakonyi Dolli s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>