<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8232)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.478/5/2000<br>
<br>
Tárgy: a Magyar Posta Rt. Levél- és Hírlapági Igazgatósága jogorvoslati kérelme a Veszprémi Egyetem közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Posta Rt. Levél- és Hírlapági Igazgatósága (1015 Budapest, Hattyú u. 14. VII. em., a továbbiakban: kérelmezõ) jogorvoslati kérelmét, melyet a Veszprémi Egyetem (8200 Veszprém, Egyetem u. 10., képviseli: dr. Perkovits Géza jogtanácsos, a továbbiakban: ajánlatkérõ) "külföldi folyóiratok beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. szeptember 20-án ajánlati felhívást tett közzé nyílt eljárás megindítására a K. É. 38. számában (5644) a rendelkezõ részben írt tárgyban, melynek specifikációját a dokumentációban adta meg. A felhívás 3. c) pontja szerint részajánlattétel is megengedett. Szempontként azt is meghatározta, hogy ajánlattevõ az egészre a 3. b) pont szerinti teljesítés helye szerint, valamint az USA-ból és minden más országból származó folyóiratokra külön-külön is tehet ajánlatot. A 6. c) pontban azt is elõírta ajánlatkérõ, hogy az ajánlatokat magyar és angol nyelven kell benyújtani. A 11. pontban határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolására kért igazolásokat és tényeket, az alábbiak szerint:<br>
– banki információ az ajánlattevõ pénzügyi helyzetére,<br>
– referenciák megnevezése: az ajánlattevõ által az elõzõ 3 évben végzett szállítási tevékenység bemutatása (az ellenszolgáltatási összeg, a teljesítés ideje, és a szerzõdés kötõ másik fél megnevezésével),<br>
– azon alvállalkozók megnevezése, akiket az ajánlattevõ a közbeszerzés értékének 10%-át meghaladó mértékben kíván igénybe venni,<br>
– csatolni kell továbbá a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában elõírt nyilatkozatokat, igazolásokat, valamint a cég jelenlegi állapota szerinti, az ajánlat benyújtását megelõzõ 3 hónapnál nem régebbi cégkivonatot.<br>
<br>
11. b) pontban elõírta azt ajánlatkérõ, hogy az ajánlattevõnek a szerzõdés teljesítésére alkalmatlanná minõsítésének szempontja az, ha az a) pont második bekezdésében említett referenciahelyek teljes hiánya fennáll.<br>
A 16. pontban az egyéb információk között a d) alpontban megjelölte ajánlatkérõ, hogy az egyéb információkat az ajánlatkérési dokumentáció részletesen tartalmazza.<br>
E dokumentáció az ajánlattételi elõírásokat és a közbeszerzés tárgyára vonatkozó címjegyzékeket is tartalmazta, továbbá azt, hogy az ajánlatok elbírálásának szempontjainál figyelembe veszi még ajánlatkérõ a következõket:<br>
– ár, árengedmények, fizetési kedvezmények, fizetés ütemezése,<br>
– kapcsolódó szolgáltatások köre és minõsége,<br>
– pénzügyi elemzések,<br>
– értesítés bibliográfiai változásokról, új folyóiratokról,<br>
– adatszolgáltatás kiadókról, árakról, megjelenési adatokról,<br>
– apart megrendelések teljesítése,<br>
– egyes számok beszerzése,<br>
– tartalomjegyzék és folyóiratok hálózati hozzáférése, illetve kedvezmények.<br>
Kérelmezõ 2000. október 4-én jogorvoslati kérelemmel fordult a Döntõbizottsághoz. Ebben kérte, hogy a Döntõbizottság ideiglenes intézkedéssel rendelje el a közbeszerzési eljárás felfüggesztését, mivel álláspontja szerint ennek elmaradása a közbeszerzés tisztaságának sérülését okozhatja, vagy ennek veszélyével járhat. Bejelentette azt is, hogy az ügyben tárgyalás megtartását nem kéri. Kérelme indoklásaként elõadta azt is, hogy az ajánlatkérõ az ajánlati felhívásának 11. a) pontjában az ajánlattevõ pénzügyi, gazdasági és mûszaki alkalmasságának igazolására kérte az adatok és tények között a mûszaki alkalmasságnak igazolásául csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti referenciák megnevezését kérte az ajánlattevõktõl, és nem kérte a mûszaki, technikai felszereltség leírásának bemutatását. Ezzel ellentétes azonban már, hogy az ajánlatok elbírálásának részszempontjaiban 30 súlyszámmal 1–100 pont határral járulékos hálózati szolgáltatásokat szerepeltetett, melynek objektív megítéléséhez ajánlattevõ mûszaki, technikai felszereltsége leírása, bemutatása szükséges. Ennek hiánya a megfelelõ ajánlat összeállítását akadályozza, illetve a megfelelõ elbírálás hiányát fogja okozni. Elõadta azt is, hogy a közzétett ajánlati felhívás 13. a) pontja járulékos hálózati szolgáltatásokról beszél, míg a dokumentációban már ezen szolgáltatásokat kedvezményes jelzõvel illeti, ami módosítást is jelent az ajánlati felhíváshoz képest. Ez az igény, elvárás nem egyértelmû. Mint magyar cég, magyar közbeszerzési eljárásban kifogásolta továbbá azt is, hogy az ajánlatkérõ ajánlati felhívásában elõírta, hogy angol nyelven is be kell nyújtani az ajánlatot, mely véleménye szerint szükségtelen feltétel és ellentmondásos. Ezt megerõsíti a dokumentációnak az a része is, mely kimondja, hogy a magyar nyelvû szöveg az irányadó.<br>
A Döntõbizottság a kért ideiglenes intézkedést nem alkalmazta, mert annak törvényi feltételei a rendelkezésre álló iratokból, dokumentumokból és nyilatkozatokból nem voltak megállapíthatók.<br>
Ajánlatkérõ írásos észrevételében elõadta, hogy külföldi folyóiratok beszerzésére írt ki felhívást, amelyhez nem szükséges ajánlattevõk mûszaki, technikai felszereltségének a bemutatása. A saját technikai felszereltsége megköveteli, hogy inkább az ajánlattevõk járulékos (internetes) szolgáltatásait vegye figyelembe. Álláspontja szerint az az ajánlattevõ, amelyik rendelkezik a beszerzés lebonyolításához szükséges referenciával, annak megvan a szükséges felszereltsége is. Észrevételében elõadta azt is, hogy a ajánlati dokumentációban a járulékos szolgáltatások gyûjtõfogalomként találhatók, a kedvezményes jelzõ pedig zárójelben van. Véleménye szerint ez azt jelenti, hogy minden egyes részszempont esetén a legkedvezõbb ajánlat kapja a legmagasabb pontot. A fizetési feltételeknél már a kiírásban megemlítésre kerültek a szerzõdési fizetési feltételeknél a kedvezmények, hiszen az ajánlattevõ eldöntheti, hogy számára mi a kedvezõbb fizetési teljesítés és ehhez kapcsolódóan tehet ajánlatot. A járulékos hálózati szolgáltatások esetében nem "kedvezmény", hanem "kedvezményes" szóhasználat történt, ami az olcsóbbra, a költségkímélõbbre utal. Kifejtette azt a véleményét is, hogy a nyelvtani értelmezés szerint a kedvezmény és a kedvezményes szó hétköznapi jelentése is eltérõ. Álláspontja szerint nem jelenthet módosítást a dokumentációban szereplõ zárójeles kijelentés (kedvezményes) akkor, amikor a kiírásban legelõnyösebb ajánlatot jelölte meg, mint az elbírálás szempontját. A magyar mellett angol nyelvû ajánlattételre azért volt szükség, mert a külföldi ajánlattevõtõl nem várható el, hogy kizárólagosan magyar nyelven tegyen ajánlatot, ajánlatkérõ pedig nem vállalja fel a fordításból eredõ esetleges jogértelmezési problémákat. Megjegyezte azt is, hogy a hiánypótlás lehetõsége biztosított az angol nyelvû ajánlat esetében is.<br>
Az ügyben érdekelt egyéb felek nem szerepeltek, tekintettel arra, hogy kérelmezõ a K. É.-ben megjelent ajánlati felhívás megjelenését követõen rövid idõn belül kifogásolta azt a jogorvoslati kérelmében, így az esetleges potenciális ajánlattevõk köre még nem ismert a Döntõbizottság elõtt.<br>
A Döntõbizottság a rendelkezésére álló iratokból, dokumentumokból és az írásos nyilatkozatokból megállapította, hogy a kérelem alaptalan, ezért azt elutasítja.<br>
A Döntõbizottság arra való tekintettel, hogy kérelmezõ a jogorvoslati kérelmében konkrét jogsértést nem jelölt meg, csak az ajánlati felhívás egyes pontjait kifogásolta, ezért a Döntõbizottság az eljárása során csak magát az ajánlati felhívást vizsgálta meg.<br>
A jogorvoslati eljárás során megállapítást nyert az is, hogy ajánlatkérõ az ajánlati felhívását, miután a Közbeszerzési Értesítõ Szerkesztõségének megküldte, azt a szerkesztõség felelõs szerkesztõjének észrevétele alapján pontosította, majd ezt követõen került a felhívás közzétételre. Magának a felhívásnak a vizsgálata során a Döntõbizottság abban olyan kikötést, kitételt, vagy követelményt nem talált – figyelemmel az ajánlatkérõ e téren jelentkezõ szabadságára is –, mely a Kbt. valamely rendelkezésébe ütközne. Ebbõl következõen a kérelmezõ által kifogásolt ajánlatkérõi kívánalmak nem jogsértõk. Ugyancsak nem található jogsértõ elõírás a dokumentációban sem. A bírálati szempontok tartalmi kiegészítéseként ajánlatkérõ által részletezett részszempontok sem ütköznek a Kbt.-be, illetve az ajánlati felhívás 13. b) pontjába.<br>
Fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet mint alaptalant a Kbt. 88. § (1) bekezdésének a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 26.<br>
<br>
Dr. Bíró László s. k.	Hámori András s. k.<br>
közbeszerzési biztos	közbeszerzési biztos<br>
<br>
Fábián Péter s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>