<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8235)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.471/15/2000<br>
<br>
Tárgy: a NOX 2000 Rt. jogorvoslati kérelme az Országos Idegsebészeti Tudományos Intézet közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kurtyán Edit ügyvéd (1525 Budapest, Pf. 193) által képviselt NOX 2000 Beruházási és Fõvállalkozó Rt. (1113 Budapest, Bartók Béla út 152., továbbiakban: kérelmezõ) jogorvoslati kérelmét – melyet Dr. Bûrös László ügyvéd (1135 Budapest, Tahi út 53–59.) által képviselt Országos Idegsebészeti Tudományos Intézet (1145 Budapest, Amerikai út 57., továbbiakban: ajánlatkérõ) új diagnosztikai épület építésének teljes körû lebonyolítása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel, a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés tárgyában tárgyalásos gyorsított eljárás lefolytatására részvételi felhívást tett közzé a K. É. 2000. augusztus 9-én megjelent számában. Az eljárás ajánlati szakaszában az alkalmasnak minõsített jelentkezõk részére megküldött ajánlati felhívás 11. b) pontjában a következõk szerint határozta meg a bírálati részszempontokat és az azokhoz rendelt súlyszámokat:<br>
– az ajánlatkérõ által fizetendõ ellenszolgáltatás mértéke	6<br>
– a mûszaki ellenõrzés során alkalmazandó módszerek	4<br>
– a lebonyolítói, tervezõi mûvezetõ, koordináció és mûszaki ellenõri feladatok ellátásának programtervezete	4<br>
– az ajánlati dokumentáció III. fejezetében meghatározott szerzõdéses feltételeknél (pl. fizetési) kedvezõbb ajánlat	3<br>
– az ajánlatkérõvel történõ kapcsolattartásra ajánlott megoldás	2<br>
– az ajánlattevõ által felajánlott teljesítési garanciák	1<br>
Az egyes részszempontokra adható pontszám alsó határa 1, a felsõ pedig 20.<br>
Az ajánlattevõk rendelkezésére bocsátott ajánlati dokumentáció hat fejezetbõl állt. Az I. fejezet az alapvetõ információkat tartalmazta, a II. fejezet az eljárásban való részvétellel kapcsolatos utasításokat határozott meg az ajánlattevõk részére, a III. fejezet a lebonyolítási feladat részletes leírását tartalmazta. A IV. fejezetben ajánlatkérõ közölte a szerzõdéses feltételeit, az V. fejezet az ajánlattevõ által kitöltendõ iratmintákból (meghatalmazás, nyilatkozat a kizáró tényezõkre nézve, garancialevelek) állt. A VI. fejezet részét képezte az "Ártáblázat-kérdõív", melynek kitöltése útján ajánlattevõnek az ellenszolgáltatás fizetési ütemezésére vonatkozó igényét kellett megadnia, valamint a vállalt munka leírását tartalmazó kérdõív, ennek I–V. pontja rovatának kitöltésével a vállalt munka elvégzésére vonatkozó ajánlatát kellett megtennie ajánlattevõnek. A VI. pontra adott válaszból az ajánlott garanciákat, a VII. pont kitöltetésével a beszerzés tárgya szerinti referenciákat, a VIII. pontból pedig a lebonyolítói, tervezõi mûvezetési, a koordináló és mûszaki ellenõri feladatok részletes programtervezetét akarta megismerni ajánlatkérõ.<br>
Az ajánlati felhívásra négy ajánlattevõ nyújtott be ajánlatot: a kérelmezõ, az ÉPBER Rt., a Vasi Dolomit Kft. és a FÕBER Rt. A szeptember 25-én tartott tárgyaláson mindegyik ajánlattevõ csökkentette árajánlatát, ennek folytán a kérelmezõ ajánlati ára 5 600 000 Ft + áfa, a FÕBER Rt.-é 8 600 000 Ft, az ÉPBER Rt.-é 8 960 000 Ft, a Dolomit Kft.-é pedig 9 000 000 Ft lett.<br>
Ajánlatkérõ a szeptember 29-én tartott eredményhirdetésen az ÉPBER Rt. ajánlatát hirdette ki nyertesnek.<br>
Kérelmezõ október 2-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem az õ ajánlatát hirdette ki nyertesnek, holott a legnagyobb súlyszámú bírálati részszempontból ajánlata elõnyösebb volt, mint a nyertesé, a további részszempontok tekintetében pedig azonos értékû. Kifogásolta, hogy az összegzés az eljárásról dokumentum adataiból nem állapítható meg az egyes részszempontokra adott pontszámok indoka, továbbá az elsõ részszempontra, az ajánlati árra adott pontozás nem helytálló. A jogorvoslati eljárásban tartott tárgyaláson kérelmét kiegészítette, kifogásolta, hogy ajánlatkérõ az ajánlatok értékelésénél nem használta ki az ajánlati felhívásban megjelölt teljes pontszámtartományt.<br>
A Döntõbizottság a D.471/3/2000. számú határozatával ideiglenes intézkedésként a szerzõdéskötést megtiltotta.<br>
Ajánlatkérõ az október 10-én és október 30-án kelt észrevételében, valamint a tárgyaláson kérte a jogorvoslati kérelem elutasítását. Álláspontja szerint az ajánlatok értékelésekor jogszerûen járt el, a legelõnyösebb ajánlatot hirdette ki nyertesnek.<br>
Elõadta, hogy az elsõ részszempontból az egyes ajánlatokra adandó pontszámot úgy számította, hogy a legkedvezõbb ajánlat bruttó összegét elosztotta a vizsgálandó ajánlat ajánlati árának bruttó összegével, és a hányadost megszorozta 20-szal, tizedes számban kapott eredményt egész számra kerekítette. A második részszempontnál a dokumentáció VI. fejezetének részét képezõ kérdõívben I–V-ig feltett kérdésekre adott válaszokat értékelte, ezen belül a III. sz. kérdés (kivitelezési munkák lebonyolításával kapcsolatos feladatok ellátása) körében 12 alszempontot vett figyelembe.<br>
A harmadik részszempont értékelése a kérdõív VIII. fejezete tartalmának, a negyedik részszempont értékelése pedig az ajánlattevõ szerzõdéses feltételeinek vizsgálata útján történt. Az ötödik részszempontnál a programtervezet adataiból indult ki, a hatodik részszempontnál pedig a kérdõív VI. pontjára adott válaszokból.<br>
Ajánlatkérõ az elsõ részszempontból a kérelmezõ ajánlatát tekintette legelõnyösebbnek, a vázolt képlet alapján a kérelmezõ ajánlatára a maximális 20 pontot (súlyozottan 120-at), a nyertesére 12 pontot (súlyozottan 72-t) adott. A Döntõbizottság a megadott képlet alkalmazását helytállónak tartja, az lényegében egy, az ajánlati árak közötti lineráris összefüggést tükrözõ, reciprok értékû aránypár. (A reciprokérték-számításra azért van szükség, mert nem a nagyobb, hanem a kisebb összegû ajánlat a kedvezõbb.)<br>
A további részszempontok mérése nem lehetséges olyan egzakt számítással, mint az elsõé. A Döntõbizottság ezért e további részszempontok tekintetében azt vizsgálta, hogy az ajánlatkérõ által a pontozás indokaként elõadottak az ajánlatok tartalma szerint helytállóak-e, a jobbnak minõsített ajánlatot tevõ pontszáma az elõnyökkel megfelelõ ajánlatban magasabb-e a kevésbé jónak minõsített ajánlatot tevõ pontszámánál.<br>
A második részszempontra – a mûszaki ellenõrzés során alkalmazott módszerekre – a nyertes 20, a kérelmezõ 16 pontot kapott.<br>
Ajánlatkérõ a kérelmezõ ajánlatához képest a nyertes ajánlata elõnyeként értékelte a következõ, elsõdlegesen a kivitelezés mûszaki ellenõrzésére vonatkozó ajánlati elemeket:<br>
– Felajánlotta, hogy segítséget nyújt a bontott anyagok értékesítésében.<br>
– A kivitelezés során megköveteli a kivitelezõtõl mintavételi és minõségbiztosítási terv készítését.<br>
– Már a próbaüzemet megelõzõen betanítja az abban résztvevõket.<br>
– A kivitelezõtõl megköveteli az üzemeltetési és karbantartási terv készítését.<br>
– Egy napon belül vállalja a kivitelezõi számlák felülvizsgálatát.<br>
– Az 1 éves utóvizsgálati eljárás során a perekben jogi-mûszaki közremûködést biztosít.<br>
A mûszaki ellenõrzés legfontosabb teendõi a kivitelezés idõszakára esnek. Az ajánlatkérõ/megrendelõ akkor érezheti magát leginkább biztonságban a pénze hatékony felhasználását, mennyiségileg és minõségileg megfelelõ létesítmény felépítését illetõen, ha a mûszaki ellenõrzés minden fontos részletre kiterjedõen történik. A nyertes programtervezete olyan szintig számol a mûszaki ellenõri feladatok meghatározó jellegével, hogy szemléltetõ táblázatos megoldást mutat be a munka végzésének módszerérõl, majd szövegesen további 7 oldalon ismerteti a munka fázisait. A kérelmezõ programtervezete 1,5 szöveges oldalból áll, és hiányoznak belõle a feladat átgondoltságát tükrözõ adatok.<br>
A Döntõbizottság álláspontja szerint ajánlatkérõ az indokaiban ismertetett többletelemek, valamint a két programtervezet itt vázolt különbözõsége folytán helytállóan adott a kérelmezõnek 4 ponttal kevesebbet, mint a nyertesnek.<br>
A harmadik részszempontra – a lebonyolítói, tervezõi mûvezetõi, koordináció és mûszaki ellenõri feladatok ellátásának programtervezete – a nyertes 20 pontot, a kérelmezõ 15 pontot kapott. Ajánlatkérõ e részszempont pontozásánál is a programtervezetbõl, valamint a dokumentáció VI. fejezete szerinti kérdõív adataiból indult ki. Ezen részszempontnál a második részszempontnál fennálló elõnyöket a nyertes javára továbbá növelte az a tény, hogy meghatározta azokat az ellenõrzési pontokat is, melyek során az ajánlatkérõ/megrendelõ meggyõzõdhet a lebonyolítói, tervezõi mûvezetési, koordinációs munkavégzése minõségérõl, így pl. a mûszaki ellenõrzés a kivitelezés folyamatában "az építtetõ által meghatározott és a vállalkozási szerzõdésben foglalt feltételrendszer" alapján történik, a kivitelezési munkák állásáról az elõre meghatározott ütemterv szerint jelentéseket készít a megrendelõ részére stb. Ezzel szemben a kérelmezõ ajánlata nem foglalkozik a megrendelõnek a lebonyolító/mûszaki ellenõr munkavégzése ellenõrzési lehetõségének módjával. Ez a többlet a Döntõbizottság álláspontja szerint indokolttá tette a két ajánlat közötti, a 4 pontot meghaladó 5 pontos különbséget.<br>
A negyedik részszempontból – szerzõdéses feltételek – ajánlatkérõ a két ajánlatot egyenértékûnek tekintette, mindkettõre 20 pontot adott. Mindkét ajánlat tartalmazott a másikkal szemben olyan elemet, melyek ütköztetéseként ajánlatkérõ az azonos pontszám mellett döntött. A kérelmezõ a lebonyolítási díj kifizetését a nagyobb kivitelezési szakaszok lezárásához igazította, a nyertes viszont a lebonyolító munkavégzésének mértékéhez kötött idõarányos lebonyolításidíj-kifizetést igényelt. A nyertes 38 napban határozta meg a díj részére való kifizetésének határidejét, a kérelmezõ 30 napban. A Döntõbizottság e két szerzõdéses feltételt illetõen a nyertes ajánlatát tekintette elõnyösebbnek, mert az egyrészt saját – és nem egy harmadik személy, a kivitelezõ – munkájának mennyiségéhez köti a lebonyolítási díj mértékét és esedékességét, másrészt hosszabb fizetési határidõt biztosít a lebonyolítási számla kifizetésére.<br>
Az ötödik részszempontból – kapcsolattartásra ajánlott megoldás – a nyertes ajánlatát 20 pontra, a kérelmezõét 10 pontra értékelte ajánlatkérõ. Döntõnek tartotta a nyertes azon ajánlatát, hogy a tevékenység ellátásának teljes idõtartama alatt folyamatosan biztosítja a helyszínen való jelenlétét. Kérelmezõ viszont csak általa indokoltnak tartott esetben ajánlotta a kivitelezés helyszínén való jelenlétét.<br>
A Döntõbizottság álláspontja szerint ajánlatkérõ álláspontja helytálló, a kivitelezés idõszakában nagyobb biztonságot jelent az építtetõ részére, ha megbízottja állandóan jelen van a munkaterületen. A nyertes ajánlata e tekintetben következetesnek is mondható, mert a programtervezetben meghatározott vállalásait (pl. egynapos számlaellenõrzés, szabványok, mûszaki elõírások betartásának folyamatos ellenõrzése, kivitelezõi hiba észlelése esetén intézkedés az azonnali kijavítás érdekében) csak állandó helyszíni jelenlét útján tudja teljesíteni. A nyertes a kapcsolattartási sémában megadta mindegyik szakági (statikus, épületgépész, erõs-gyengeáramú mûszaki ellenõr, orvostechnológiai szakértõ, biztonságtechnikai és tûzvédelmi biztos, környezetvédelmi szakértõ, üzemeltetési szakértõ) ellenõrének kapcsolattartási módját, a kérelmezõ kapcsolattartási sémája viszont csak azt tartalmazza, hogy a megrendelõvel a közvetlen kapcsolatot a létesítményfelelõs látja el, a létesítményfelelõsön kívül csak a generál mûszaki ellenõrt, a pénzügyi lebonyolítót és az orvostechnológia szakági mûszaki ellenõrt határozza meg a nevében eljáró személyekként.<br>
A Döntõbizottság ezen részszempontból is helytállónak tartja az ajánlatkérõ értékelését.<br>
A hatodik részszempont – teljesítési garanciák – tekintetében a két ajánlat között 1 pont eltérés mutatkozik a nyertes javára, a nyertes 19, a kérelmezõ 18 pontot kapott. Ennek indokaként ajánlatkérõ arra hivatkozott, hogy a nyertes a mindkettõjük által felajánlott késedelmi kötbéren túl a megbízási díj 25%-ának megfelelõ összegû meghiúsulási kötbér fizetését is vállalta, valamint a nyertes által ajánlott késedelmi kötbér %-osan is magasabb volt.<br>
A nyertes a hibájából bekövetkezõ késedelem 1–15 napjára a megbízási díj 3,0 százalékát, a 16 naptól a megbízási díj 8,0 százalékát ajánlotta fel késedelmi kötbérként. A kérelmezõ a hibájából bekövetkezõ késedelem minden egyes napjára 0,2%-os késedelmi kötbért ajánlott fel.<br>
A nyertes ajánlata tehát a garanciák tekintetében is kedvezõbb, így ajánlatkérõ pontozása ezen részszempontból is helytálló.<br>
A Döntõbizottság megállapítja, hogy a nyertes ajánlata elõnyösebb volt kérelmezõénél, ajánlatkérõ értékelése jogszerû volt. A Döntõbizottság ezért a jogorvoslati kérelmet megalapozatlanság címén elutasította.<br>
Kérelmezõ az október 25-én tartott tárgyaláson kérelmét kiegészítette, kifogásolta, hogy ajánlatkérõ az ajánlatok pontozásánál nem használta ki a felhívásban megadott, 1–20-ig terjedõ ponttartományt.<br>
A kérelmezõ kifogása elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a törvény szabályait sértõ esemény tudomásra jutásától számított tizenöt napon belül lehet kérelmezni, e határidõ elmulasztása jogvesztéssel jár. Kérelmezõ az ajánlatkérõ által alkalmazott pontozási módszert szeptember 29-én, az eredményhirdetésen ismerte meg, ez idõponttól a kérelemkiegészítés október 25-én történt elõterjesztéséig a 15 napos jogvesztõ határidõ letelt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2000. október 8.<br>
<br>
Dr. Csitkei Mária s. k.	Németh István s. k.<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>