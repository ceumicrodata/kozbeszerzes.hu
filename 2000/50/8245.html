<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8245)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.433/7/2000<br>
Tárgy: a Ver-Bau Építõipari és Szolgáltató Rt. jogorvoslati kérelme Szob Város Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Ver-Bau Kft. (6000 Kecskemét, Garami u. 11., képviseli dr. Ress Ferenc ügyvéd, 7100 Szekszárd, Arany J. u. 17–21. a továbbiakban kérelmezõ) jogorvoslati kérelmét, amelyet Szob Város Önkormányzata (2628 Szob, Szent Imre út 12., képviseli dr. Petrik Ferenc ügyvéd, 1012 Budapest, Mikó út 14., a továbbiakban: ajánlatkérõ) nevében és megbízásából eljárt az Arculat Bt. (1118 Budapest, Háromszék u. 33., a továbbiakban: megbízott) "Ipoly-völgy és térsége szennyvízcsatorna-hálózatának építése a dokumentációban foglalt követelmények szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve de, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ és megbízottja a K. É. 35. számában 2000. augusztus 30-án tette közzé részvételi felhívását nyílt, elõminõsítési eljárás lefolytatására, melynek tárgya Ipoly-völgy és térsége szennyvízcsatorna-hálózatának építése volt, a dokumentációban foglalt követelmények szerint. Ajánlatkérõ a felhívásban meghatározta a jelentkezési határidõt, a jelentkezés benyújtásának postai címét. A részvételi felhívás 9–10. pontjában a következõ elõírásokat tette:<br>
A résztvevõk pénzügyi, gazdasági és mûszaki alkalmassága igazolására kért adatok és tények, pénzügyi és gazdasági alkalmasság igazolására pénzintézettõl származó nyilatkozat az alábbi tartalommal:<br>
– mióta vezeti a részvételre jelentkezõ számláját,<br>
– a részvételre jelentkezõ pénzügyi helyzete, hitel és fizetõképessége,<br>
– a részvételre jelentkezõ számláján az utóbbi egy évben sorban állás volt-e,<br>
– 30 napnál nem régebbi állapotot tükrözõ cég okmányai, cégkivonat, aláírási címpéldány.<br>
A mûszaki alkalmasság körében a részvételre jelentkezõ elõzõ 3 évre vonatkozó számviteli szabályok szerinti cégformára elõírt gazdálkodás részére jellemzõ mérlegadat. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)–(2) és (4)–(6) bekezdés szerinti igazolások és nyilatkozatok a vállalkozókra is vonatkozóan a Kbt. 43. § (3) bekezdése alapján.<br>
A mûszaki alkalmasság igazolására az alábbiakat írta elõ:<br>
– A részvételre jelentkezõ által az elõzõ 3 évben végzett hasonló jellegû, volumenû csatornaépítés-beruházásainak ismertetése a szerzõdéskötõ másik fél megnevezésével, telefonszámának megadásával.<br>
– A részvételi jelentkezõ mûszaki, technikai felszereltségének bemutatása, a részvételre jelentkezõk által foglalkoztatott munkavállalók létszáma, szakmai összetétele, képzettsége, szakmai gyakorlata, kiemelve a fõfoglalkozású dolgozókat és a minõség-ellenõrzésért felelõs személyeket.<br>
– Minõségbiztosítási rendszerének igazolása (bármely nemzeti rendszerben akkreditált).<br>
– A részvételre jelentkezõ által a közbeszerzés várható értékének 10%-át meghaladó mértékben bevonni kívánt alvállalkozók bemutatása az elõzõek szerint.<br>
Ajánlatkérõ a részvételi felhívás 10. pontjában a következõ elõírást tette: A részvételre jelentkezõk alkalmassága elbírálásának szempontjai:<br>
– mûszaki, technikai felszereltség,<br>
– kiegyensúlyozott gazdálkodás és pénzügyi stabilitás,<br>
– minõségbiztosítási rendszer megléte,<br>
– leinformálható referencia.<br>
A részvételre jelentkezõnek a szerzõdés teljesítésére alkalmatlanná minõsítésének szempontjai:<br>
– a részvételre jelentkezõ nem rendelkezik több hasonló nagyságrendû csatornaépítési referenciával,<br>
– a részvételre jelentkezõ pénzügyi és gazdasági helyzete nem megfelelõ, tartósan nem tett eleget fizetési kötelezettségeinek, illetve gazdálkodása az egymást követõ két évben veszteséges volt,<br>
– minõsítési biztosítási rendszer hiánya.<br>
Az ajánlatok elbírálása a 10. c) pont szerint az összességében legelõnyösebb ajánlat kiválasztása szempontja alapján történik.<br>
Ajánlatkérõ az egyéb információk között elõírta még az alábbiakat is:<br>
Részvételi jelentkezést cégbejegyzésre jogosultak által cégszerûen aláírva, négy azonos tartalmú és minõségû példányban kell leadni, zárt borítékban, egy eredeti megjelölésével. A borítékra az alábbi szöveget kell írni "Ipoly-völgy és térsége szennyvízcsatornahálózat- építési beruházásának elõminõsítési eljárása."<br>
Ajánlatkérõ dokumentációt is készített, amelyben részletes elõírásait, valamint A–O-ig terjedõ jelölésû adatlapokat helyezett el.<br>
Kérelmezõ benyújtott jogorvoslati kérelmében kérte a Döntõbizottságtól, hogy semmisítse meg a részvételi felhívást és az ahhoz kiadott dokumentációt, illetve alkalmazzon ideiglenes intézkedést az alábbi okok miatt:<br>
Álláspontja szerint az elõminõsítési eljárás I. szakaszában a hirdetmény egyes elõírásai törvénysértõk, így pl. az ajánlatkérõ, ill. megbízottja nem határozta meg pontosan a jelentkezések beadási helyét. A mûszaki alkalmasság igazolására kért mûszaki-technikai felszereltség ismertetéséhez nem kapcsolódik alkalmassági vizsgálat. Az alkalmasság vizsgálatának szempontjai szubjektívek. A kiegyensúlyozott gazdálkodás vizsgálatához adatokat nem is kértek. Ugyancsak érthetetlen, hogy cégbejegyzésre jogosult személyen kit értenek. Továbbá miért kérnek négy eredeti példányt a részvételi jelentkezés benyújtásakor. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(4) bekezdése sérült a részvételi felhívás alábbiakban ismertetett nem egyértelmû elõírásai miatt:<br>
Ajánlatkérõ, illetve megbízottja elsõdlegesen ügyfélképesség hiánya miatt kérte a jogorvoslati kérelem elutasítását, míg másodsorban alaptalanság miatt. A kérelmezõ a részvételi dokumentációt nem vásárolta meg, ezért álláspontja szerint ügyfélképessége nem áll fenn, és nem lehet kérelmezõje a jogorvoslati eljárásnak.<br>
Jogsérelem szintén nem érte a közbeszerzési eljárásban, az általa vélelmezett jogsértések egy része elírás következtében állt fenn, de ez nem befolyásolhatja a megfelelõ ajánlattételt, a pénzügyi, gazdasági és mûszaki alkalmasság körében, illetve az alkalmatlanság megállapításánál elõírtaknál pedig a törvény elõírásainak megfelelõen kerültek a részvételi felhívásban megadásra a követelmények.<br>
A Döntõbizottság a beszerzett iratok és a tárgyalás során elhangzottak alapján megállapította, hogy a jogorvoslati kérelem alaptalan.<br>
A Döntõbizottságnak elsõdlegesen abban a kérdésben kellett állást foglalnia, hogy a kérelmezõ ügyfélképessége megáll-e a jogorvoslati eljárásban. Álláspontja szerint ügyfélképessége a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint fennáll a kérelmezõnek, a kérelmezõ becsatolt cégkivonatából a Döntõbizottság megállapította, hogy tevékenységi körébe tartozik azon munkákra vonatkozó TEÁOR-besorolású tevékenység, amelyet a részvételi felhívásban a beszerzés tárgya és mennyisége megvalósításával összefüggésben bármely ajánlattevõtõl el lehet várni. Ugyancsak megállapította azt a Döntõbizottság, hogy önmagában a dokumentáció ki nem váltása még nem eredményezheti azt a tényt, hogy a kérelmezõnek ügyfélképessége nem áll fenn.<br>
A Döntõbizottság ezt követõen megvizsgálta a részvételi felhívásnak azon sérelmezett pontjait, melyeket kérelmezõ a tárgyaláson pontosított. A részvételi jelentkezések benyújtásának címe és helye vonatkozásában megállapította, hogy az ajánlatkérõ megbízottja által benyújtott, Közbeszerzési Értesítõ Szerkesztõbizottságához megküldött felhívási szöveg megfelelõen tartalmazta a Szent Imre út 12. sz. alatt a részvételi jelentkezések benyújtásának címét és helyét. Ezt követõen valószínûsíthetõ, hogy nyomdai hiba miatt került a megjelent részvételi felhívásban a 21. szám kinyomtatásra.<br>
A pénzügyi, gazdasági és mûszaki alkalmasság körében elõírtak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában foglaltaknak megfelelnek. Ajánlatkérõ, ill. megbízottja tehát olyan követelményt nem állított fel a részvételi jelentkezõkkel szemben, amely a törvény szabályaiba ütközne.<br>
A jelentkezõk mûszaki-technikai felszereltségének ismertetését a törvény szabályai szerint akkor is joga van kérni, ha e vonatkozásban alkalmatlanná minõsítési szempontot nem ír elõ.<br>
A minõségtanúsítási rendszerre vonatkozóan a dokumentációban az ajánlatkérõ pontosította, hogy a minõsítési biztosítási rendszer – amely a részvételi felhívásban megjelent – alatt minõségbiztosítási rendszert ért.<br>
A Döntõbizottság továbbá megállapította azt, hogy az egyéb információk elsõ francia bekezdésében elõírt ajánlatkérõi követelmény, mely az ajánlatok cégszerû aláírásával és benyújtási módjával, formájával összefüggésben kerültek megállapításra, értelmezhetetlenek, illetve részben félrevezetõk, de ez a Döntõbizottság álláspontja szerint nem akadályozhatta meg bármely részvételi jelentkezõt a részvételi jelentkezése benyújtásában, különös tekintettel a dokumentáció egyértelmû tartalmára. A négy azonos tartalmú és minõségû példány részvételi jelentkezésre vonatkozó kérelmi rész idõ elõttinek is tekinthetõ, mivel nem lehet megállapítani azt, hogy az ajánlatkérõ milyen döntést hozott volna a részvételi jelentkezések bontásakor arra vonatkozóan, hogy ezen elõírást a részvételi jelentkezõk miképpen tudják teljesíteni.<br>
Amennyiben az ajánlatkérõ bármely részvételi jelentkezõ részvételi jelentkezését ezen elõírásokra figyelemmel érvénytelen jelentkezésnek nyilvánította volna, akkor még lehetõségében állna bármely részvételi jelentkezõnek jogorvoslati kérelemmel fordulni a Döntõbizottsághoz a konkrét jogvita eldöntése érdekében.<br>
Kérelmezõ képviselõje a tárgyaláson elismerte, hogy a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdésére tekintettel a 38. § (1) bekezdésében biztosított lehetõségével nem élt, nevezetesen az általa nem egyértelmûnek, ill. nem értelmezhetõnek tartott részekrõl, azok tartalmáról nem kért további tájékoztatást az ajánlatkérõtõl, melyben a felsorolt kérdéseket rövid úton tudta volna még a részvételi jelentkezés benyújtási határideje elõtt tisztázni, illetve értelmezni.<br>
A Döntõbizottság tehát összességében megállapította, hogy a részvételi felhívásnak a kérelmezõ által kifogásolt pontjai nem sértik az esélyegyenlõséget és a verseny tisztaságát, nem akadályozzák a részvételi jelentkezések megfelelõ elkészítését, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben elõírt hatáskörénél fogva a Kbt. 88. § (1) bekezdés a) pontja alapján az alaptalan kérelmet elutasította.<br>
A bírósági jogorvoslat jogát a 89. § (1) bekezdése biztosítja.<br>
<br>
Budapest, 2000. október 25.<br>
<br>
Dr. Eke Pekács Tibor s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>