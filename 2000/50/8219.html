<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8219)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.500/10/2000<br>
<br>
Tárgy: a HYDROCOMP Kft. jogorvoslati kérelme Balatonudvari Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Hydrocomp Kft. (8900 Zalaegerszeg, Köztársaság útja 1/A, jogi képviselõje dr. Koczka Csaba ügyvéd, 8900 Zalaegerszeg, Széchenyi tér 4–6., a továbbiakban: kérelmezõ) által Balatonudvari Község Önkormányzata (8242 Balatonudvari, Ady E. u. 16., megbízottja Víz-Környezet Kft., 8200 Veszprém, Sarló u. 10., a továbbiakban: ajánlatkérõ) "Balatonudvari községben szennyvízcsatorna-hálózat építése, I. ütem kivitelezése és megvalósítása" tárgyú közbeszerzési eljárása ellen benyújtott jogorvoslati kérelmét a Döntõbizottság elutasítja.<br>
Döntõbizottság megállapítja, hogy az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele és az ajánlatkérõ közbeszerzési eljárása során keletkezett iratai alapján az alábbi tényállást állapította meg:<br>
Az ajánlatkérõ a K. É. 2000. augusztus 16-án megjelent 33. számában nyílt elõminõsítési eljárásra szóló részvételi felhívást tett közzé Balatonudvari községben szennyvízcsatorna-hálózat építése I. ütem kivitelezése, megvalósítása tárgyában.<br>
A felhívásban ajánlatkérõ a beszerzés tárgyát és mennyiségét az alábbiak szerint határozta meg:<br>
Gravitációs csatorna:<br>
– NÁ 300 mûanyag	650 fm<br>
– NÁ 200 mûanyag	7043+21 fm<br>
– NÁ 150 mûanyag	3204 fm<br>
– Nyomóvezeték NÁ 100	379 fm<br>
– Házi átemelõk	23 db<br>
– Hálózati átemelõk	2 db<br>
Az ajánlatkérõ a részvételi jelentkezések elkészítésének megkönnyítése érdekében elõminõsítési dokumentációt biztosított a jelentkezõk részére.<br>
A részvételi felhívásának 9. pontjában a résztvevõk pénzügyi, gazdasági és mûszaki alkalmassága igazolására kért adatokat és tényeket elõírta. Kérte a jelentkezésekhez csatolni többek között a mûszaki alkalmasság igazolására az elõzõ 3 év befejezett és folyamatban lévõ építési munkáinak ismertetését, a részletes referencialista a létesítmény helyének és megnevezésének megadásával, megadva a készítési évet, a létesítmény volumenét Ft-ban, a munkával kapcsolatos beruházót, továbbá az ajánlattevõ részvételét a kivitelezésben %-ban.<br>
A 10. a) pontban ajánlatkérõ jelezte, hogy az alkalmasság elbírálásának szempontja az elmúlt 3 év referenciái, a 10. b) pontban pedig alkalmatlanná minõsítési kritériumként jelölte meg azt az esetet, ha az ajánlattevõ nem rendelkezik több hasonló nagyságrendû csatornaépítési munkával, illetve referenciával.<br>
2000. szeptember 11-ig a részvételi jelentkezés határidejéig 15 részvételi jelentkezést nyújtottak be, köztük a kérelmezõ is.<br>
Ajánlatkérõ képviselõ-testülete 2000. szeptember 21-én értékelte a részvételi jelentkezéseket, 11 jelentkezõt alkalmasnak minõsített, 4 részvételi jelentkezõt, köztük a kérelmezõt is alkalmatlanná minõsített. A kérelmezõt azon okból, hogy nem rendelkezik több, hasonló nagyságrendû csatornaépítési munkával, illetve referenciával.<br>
Ezen döntését 2000. szeptember 25-én nyilvánosan ki is hirdette. Kérelmezõ képviselõje ekkor nem volt jelen, az errõl készült jegyzõkönyvet megküldte részére ajánlatkérõ, melyet kérelmezõ 2000. október 2-án vett át.<br>
A kérelmezõ 2000. október 13-án nyújtott be a Döntõbizottsághoz jogorvoslati kérelmet, melyben sérelmezte az ajánlatkérõ azon döntését, mellyel õt alkalmatlanná minõsítette. Álláspontja szerint a beszerzés megjelölt volumenébõl kiindulva a referencialistáján legalább 3 db figyelembe vehetõ referenciát ismertetett, így eleget tett a felhívásban foglaltaknak. Kérte, hogy a Döntõbizottság semmisítse meg az alkalmatlanságát megállapító döntését, hívja fel a törvény szabályai szerinti eljárásra ajánlatkérõt, valamint kötelezze az eljárás során felmerült költség megfizetésére. Indítványozta ideiglenes intézkedés alkalmazását.<br>
Ajánlatkérõ a Döntõbizottság rendelkezésére bocsátotta az eljárás során keletkezett iratait, azonban érdemi észrevételt ezen jogorvoslati eljárásban nem tett.<br>
A kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a Kbt. 44. § (1)–(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
Az ajánlatkérõ ezen törvényi követelménynek megfelelõen határozta meg az alkalmatlanná minõsítés szempontjait, melynek egyik kritériuma volt az, hogy amennyiben az ajánlattevõ nem rendelkezik több hasonló nagyságrendû csatornaépítési munkával, illetve referenciával, alkalmatlan.<br>
Tényként megállapítható, hogy a céltámogatásról szóló tájékoztatás nyilvános, megjelenik az önkormányzatok közlönyében. Ebbõl megállapítható, hogy a beruházás tervezett összköltsége 332 366 E Ft. A felhívásban azonban a referencia elvárt "volumene" vonatkozásában nem a beruházási összköltség került megjelölésre, ezzel szemben a létesítmény mûszaki mennyiségi adatai egyértelmûen meghatározásra kerültek. A jelentkezõk tehát a "hasonló nagyságrendû csatornaépítési munkák" alatt a beruházás mûszaki volumenét kellett hogy szem elõtt tartsák, amelyet a részvételi felhívás 3. a) pont konkrétan tartalmazott. Összegzésében ajánlatkérõ mintegy 11 000 fm gravitációs csatornát és 25 db szennyvízátemelõt határozott meg. A jelentkezõknek tehát több (legalább 2 db) ehhez hasonló volumenû (fm, db) létesítményt kellett referenciaként felmutatniuk ahhoz, hogy e szempontból alkalmasságukat igazolják.<br>
A kérelmezõ referenciáit külön-külön, a befejezett és a folyamatban lévõ munkákat illetõen ismertette. A befejezettek között a legnagyobb volumenûek az elmúlt 3 évben az alábbiak voltak.<br>
– Lenti, Lentikápolna városrész:	7 743 fm + 2 átemelõ<br>
– Lenti, Csesztreg kistérig:	8 500 fm + 3 átemelõ<br>
– Pusztaederics, Baktüttõs, Tófej:	11 892 fm + 9 átemelõ<br>
A folyamatban lévõk esetében a referenciamunka fizikai mennyiségeit a kérelmezõ nem jelölte meg, megállapítható azonban, hogy 2001-ben és 2002-ben befejezendõ, tehát még referenciaként csak korlátozottan figyelembe vehetõ munkákról van szó.<br>
Fentiek alapján kérelmezõ 1 db (Pusztaederics) olyan referenciával rendelkezik, amely a jelen eljárásban ajánlatkérõ alkalmassági kritériumának megfelel, azonban a felhívásra figyelemmel kevésnek bizonyult, hiszen legalább kettõ referenciát kellett volna felmutatnia.<br>
Jogszerûen járt el ajánlatkérõ, amikor döntését az alkalmatlanságra vonatkozóan meghozta, és ajánlattételre nem hívta fel kérelmezõt. Hiszen a jelentkezõ az alkalmasságát nem tudta megfelelõen ebben a közbeszerzési eljárásban bemutatni.<br>
A fentiekre tekintettel a kérelmezõ jogorvoslati kérelmét a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján mint alaptalant elutasította.<br>
Ideiglenes intézkedést nem alkalmazott, mert annak törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. október 30.<br>
<br>
Dr. Deli Betty s. k.	Kalmárné Diósy Ildikó s. k.<br>
közbeszerzési biztos	közbeszerzési biztos<br>
<br>
Dr. Engler Magdolna s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>