<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8154)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.505/17/2000<br>
<br>
Tárgy: a Hódmezõvásárhelyi Útépítõ Kft. jogorvoslati kérelme Nagyszokoly Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hódmezõvásárhelyi Útépítõ Kft. (6800 Hódmezõvásárhely, Lázár u. 10., képviseli: dr. Zsoldos Mária ügyvéd, 6800 Hódmezõvásárhely, Lázár u. 10., a továbbiakban kérelmezõ) jogorvoslati kérelmét, melyet Nagyszokoly Község Önkormányzata (7096 Nagyszokoly, Petõfi S. u. 276., képviseli: dr. Terényi Katalin ügyvéd, 7100 Szekszárd, Liszt F. tér 1., a továbbiakban: ajánlatkérõ) "nagyszokolyi feltáró út építése" tárgyú közbeszerzési eljárása ellen nyújtott be, elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a felek írásos és a tárgyaláson szóban elõadott észrevételei, valamint a Döntõbizottság által hivatalból beszerzett iratok alapján az alábbi tényállást állapította meg:<br>
Ajánlatkérõ 2000. augusztus 30. napján a K. É. 35. számában tette közzé nyílt eljárás lefolytatására ajánlati felhívását a "nagyszokolyi feltáró út építése" tárgyában.<br>
Az ajánlati felhívás 6. b) pontjában ajánlatkérõ az ajánlatok benyújtásának címeként Nagyszokoly Község Önkormányzata, 7096 Nagyszokoly, Petõfi S. u. 276. számot adta meg, mely megegyezett az ajánlati felhívás 7. b) pontjában meghatározottak szerint az ajánlatok felbontásának helyével. Az ajánlati felhívás 6. a) pontja pedig tartalmazta azt az információt, hogy az ajánlattételi határidõ – amely azonos az ajánlatok felbontásának idejével – 2000. október 10. napjának 10.00 órája.<br>
Az ajánlatkérõ által kiadott részletes ajánlati felhívás 5. pontjában a postán érkezett ajánlatok tekintetében az alábbiak szerint rendelkezett:<br>
"Nagyszokoly Község Önkormányzata (7097 Nagyszokoly, Petõfi s. u. 276.) ügyintézõ: Liziczai Imre, 2000. október hó 10-én 10.00 óra.<br>
A posta hibájából adódó késedelemért vagy az ajánlat eltûnéséért az ajánlatkérõ felelõsséget nem vállal. A késve érkezett ajánlatok az ajánlatok értékelésében nem vehetnek részt, azokat a beruházó a belsõ címzés alapján bontatlanul visszaküldi..."<br>
Az ajánlattételi határidõre a SIÓ–KÖÉP Kft., STRABAG Kft. Dél-magyarországi Igazgatósága, SOLTÚT Kft., DEMBUT Rt. VII. Fõmérnökség, Betonútépítõ Rt., MOTA HUNGÁRIA Rt., MECSEK ASZFALT Kft., MÉLYÉPÍTÕ BUDAPEST Kft. nyújtottak be ajánlatot.<br>
Kérelmezõ ajánlatát postai úton, a Magyar Posta Rt., EMS Gyorsposta Szolgálatának igénybevételével küldte meg ajánlatkérõnek, az ajánlati felhívásban megadott ajánlattételi címre. Az ajánlatot kérelmezõ 2000. október 9. napjának 15 óra 29 perckor adta postára.<br>
Kérelmezõ ajánlata az ajánlatkérõ részérõl felbontatlanul visszaküldésre került, mivel kérelmezõ ajánlata az ajánlattételi határidõ lejártát követõen, 10.05-kor került benyújtásra. Az ajánlattételi határidõn túl érkezett ajánlat visszaküldésére az ajánlatkérõ részletes ajánlati felhívásában meghatározottak szerint került sor.<br>
Kérelmezõ 2000. október 17. napján jogorvoslati kérelmet terjesztett elõ a Döntõbizottságnál. Sérelmezte ajánlatának érvénytelenné nyilvánítását, arra hivatkozással, hogy ajánlata az ajánlattételi határidõ lejártát követõen került benyújtásra.<br>
Álláspontja szerint az EMS Gyorspostai küldeményként feladott ajánlata ajánlattételi határidõben érkezett meg, tekintve, hogy az ajánlatukat az ajánlatkérõ meghatalmazott dolgozója 9 óra 56 perckor – a postai igazolás szerint – átvette. Elõadja, hogy az ajánlati felhívásban nem volt szobaszám megjelölve a bontás helyéül, kizárólag az önkormányzat címe, így a postai úton érkezett ajánlata annak kézbesítésével határidõben érkezett.<br>
Kérte a jogsértés megállapítását, ajánlatkérõ döntésének megsemmisítését és ideiglenes intézkedésként az eljárás felfüggesztését, valamint a szerzõdéskötés megtiltását.<br>
A Döntõbizottság a kérelmezõ kérelmére ideiglenes intézkedéssel a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdés alapján a (2) bekezdés a) pontja szerint az eljárás felfüggesztését rendelte el.<br>
Ajánlatkérõ kérte a jogorvoslati kérelem elutasítását, valamint az alkalmazott ideiglenes intézkedés megszüntetését. Fenntartotta az érvénytelenségre vonatkozó döntését és annak indokait. Elõadta, hogy a kérelmezõ ajánlatát valóban 2000. október 10-én 9.56-kor az ajánlatkérõ meghatalmazott dolgozója átvette, de nem az ajánlattételi és felbontási helyen, hanem a nagyszokolyi postahivatalban. Kérelmezõ ajánlata az ajánlattétel helyére 10 óra 5 perckor érkezett meg, tehát a kérelmezõ ajánlata elkésett.<br>
Állítása szerint az a tény, hogy az ajánlat határidõben nem érkezett meg, a posta hibája, ajánlatkérõ pedig a posta hibájából eredõ késedelemért való felelõsségét a részletes ajánlati felhívás 2. oldal 1 bekezdésében kizárta.<br>
Egyéb érdekeltek az eljárásban észrevételt nem tettek. Kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdés kimondja, hogy az ajánlatokat tartalmazó zárt borítékokat az ajánlattételi határidõ lejárta idõpontjában kell felbontani.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja alapján az ajánlatkérõnek az ajánlat érvénytelenségét kell megállapítani, ha azt az ajánlati felhívásban meghatározott ajánlattételi határidõ lejárta után nyújtották be.<br>
Ajánlatkérõ ajánlati felhívásának 6. a) és 6. b) pontjában került meghatározásra mind az ajánlattételi határidõ (amely megegyezett az ajánlatok felbontásának idõpontjával), mind az ajánlatok benyújtásának címe. Az ajánlati felhívásban foglaltaknak megfelelõen az ajánlatok benyújtásának határideje: 2000. október 10. 10.00 óra volt, a benyújtás helye Nagyszokoly Község Önkormányzata, 7096 Nagyszokoly, Petõfi S. u. 276.<br>
Ezen túl ajánlatkérõ részletes ajánlati felhívásában (5. pontja) a posta hibájából eredõ késedelemért vagy az ajánlat eltûnéséért felelõsségét kizárta.<br>
A kérelmezõ ajánlatának kézbesítésére az EMS Gyorsposta feladóvevényén megadott rendeltetési helytõl eltérõen a Nagyszokolyi Postahivatalban került sor, 2000. október 10-én 9 óra 56 perckor.<br>
A postai küldemény kézbesítésének jelen esetben a megadott rendeltetési helyen kellett volna megtörténnie. A Magyar Posta Rt. Pécsi Igazgatósága nyilatkozatában közölte: "...A posta abban hibázott, hogy azt nem az EMS küldeményen feltüntetett címhelyen (utca, házszám), hanem postafiókra kézbesítette..."<br>
Nem fogadható el továbbá kérelmezõnek a jogorvoslati kérelmében kifejtett azon álláspontja, miszerint az ajánlatának ajánlatkérõ képviselõje általi, a postahivatalban 9 óra 56-kor történõ átvétele, eleget tesz az ajánlati felhívás 6. a) és 6. b) pontjának, így azt határidõben érkezettnek kell tekinteni, mivel az ajánlati felhívásban a benyújtás helyén nem volt szobaszám megjelölve.<br>
A Döntõbizottság álláspontja szerint azonban a szobaszám megjelölésének hiánya az ajánlatok felbontási helyének meghatározásakor nem jelenti azt, hogy a postai úton benyújtott ajánlatot a Kbt. szabályai szerint határidõben érkezettnek kell tekinteni akkor is, ha azt az ajánlatkérõ képviselõje a postahivatalban átveszi, de a bontás helyére az ajánlat az ajánlattételi határidõig nem érkezik meg.<br>
Az ajánlatok postai úton történõ benyújtása esetén a határidõ fenti módon történõ értelmezésének elfogadása ellentétes a Kbt. rendelkezéseivel, és a Kbt. 24. § (1) és (2) bekezdésében foglalt alapelvek sérüléséhez vezethet.<br>
Az ajánlattevõt terhelõ – <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében megfogalmazott – felelõsség az ajánlati felhívásban, illetve a dokumentációban meghatározott tartalmi és formai követelmények szerinti ajánlat elkészítéséért – magában foglalja azt is, hogy kérelmezõ gyõzõdjön meg arról, hogy a postai út igénybevételével is biztosított-e az ajánlat határidõre történõ megérkezése, tekintettel arra, hogy az ajánlattételi határidõ is alapvetõ formai feltétele az ajánlattételnek.<br>
A kérelmezõ által igénybe vett EMS Gyorsposta Szolgálat üzletszabályzata alapján megállapítást nyert az is, hogy kérelmezõ nem körültekintõen járt el az ajánlat postára adásánál, ugyanis az ajánlat ajánlatkérõ székhelyére való eljutását a posta a 2000. október 9-én 15.29-kor történõ feladás mellett 2000. október 10. 12.00 órájára vállalta.<br>
Mindezek alapján a Döntõbizottság által lefolytatott bizonyítási eljárásban megállapításra került, hogy kérelmezõ ajánlata az ajánlattételi határidõ után érkezett be a benyújtás helyére, tehát ajánlatkérõ döntése kérelmezõ ajánlatának érvénytelenségére vonatkozóan jogszerû volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 14.<br>
<br>
Dr. Sárkány Izolda s. k.	Dr. Deli Betty s. k.<br>
közbeszerzési biztos	közbeszerzési biztos<br>
<br>
Bújdosó Gézáné s. k.<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>