<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8221)
</b></h2><FONT size=3><i><u></i></u><br>
1024 Budapest, Margit krt. 85.<br>
Telefon: 356-1337<br>
Fax: 355-5082<br>
Ikt. sz.: D.492/12/2000<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az APEH közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Adó- és Pénzügyi Ellenõrzõ Hivatal (1054 Budapest, Széchenyi u. 2., a továbbiakban: ajánlatkérõ) "Hewlett Packard HP 9000 sorozatú HP-UX operációs rendszerû számítógépek szervizelése" tárgyú közbeszerzési eljárása ellen a Közbeszerzések Tanácsa Döntõbizottság Elnöke (1024 Budapest, Margit krt. 85., a továbbiakban: Bizottság Elnöke) által indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. szeptember 21-én hirdetmény közzététele nélküli tárgyalásos eljárást indított a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontjára hivatkozással a rendelkezõ részben írt tárgyban.<br>
Ajánlatkérõ ajánlattételre a Hewlett Packard Magyarország Kft.-t hívta fel. Ajánlatkérõ a Bizottság Elnöke részére megküldött tájékoztató iratban közölte, hogy az eljárásfajtát azért választotta, mert az ajánlattételre felhívott kft. kizárólagos jogon jogosult számítógépek szervizelésére, mint feljogosított magyarországi szervizszolgáltató.<br>
A Bizottság Elnöke 2000. október 6-án hivatalból jogorvoslati eljárást kezdeményezett ajánlatkérõ közbeszerzési eljárása ellen.<br>
Az eljárást kezdeményezõ iratban a Bizottság Elnöke megállapította, hogy a rendelkezésére bocsátott iratokból nem derül ki egyértelmûen, hogy milyen mûszaki, technikai sajátosságok, vagy milyen kizárólagos jogok védelme miatt képes kizárólag egy meghatározott személy a szerzõdés teljesítésére. Az ajánlattételre felhívott ajánlattevõ nyilatkozata önmagában a kizárólagos jogot nem feltétlenül támasztja alá, és ezért ez további vizsgálatot igényel jogorvoslati eljárás keretében.<br>
A Bizottság Elnöke az eljárást kezdeményezõ iratban indítványozta, hogy az ügyben eljáró tanács vizsgálja meg a kérdéses közbeszerzési eljárás jogalapját.<br>
A Döntõbizottság a jogorvoslati eljárás megindításáról értesítette ajánlatkérõt és az ügyben érdekelt Hewlett Packard Magyarország Kft.-t.<br>
Ajánlatkérõ írásos észrevételében közölte, hogy a beszerzési eljárásra vonatkozó indokukat a tájékoztatóban írtak szerint továbbra is fenntartják, miszerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján a Hewlett Packard Magyarország Kft.-nek mint a gyártó "anyavállalat" egyetlen magyarországi cégének kizárólagos joga van a cég által forgalmazott termékek szervizelésére. Más cég vagy HP-szállító a HP Magyarország támogatása nélkül nem képes teljesíteni. Az APEH-nál jelenleg mûködõ nagyméretû Hewlett Packard-parkra vonatkozó szervizelési jogáról a cég nem mond le, figyelembe véve, hogy az APEH kiemelt partner. Fenti beadványában kérte az eljárás megszüntetését az észrevételében írtak alapján. A hivatalból megtartott tárgyaláson ajánlatkérõ azt is elõadta, hogy az ajánlatkérõ gépparkját 1999-ben közbeszerzési eljárás keretében fejlesztette ki, melynek gépeit a Hewlett Packard szállította, illetve az ahhoz kapcsolódó operációs rendszert szervizelni és karbantartani fentiek alapján csak a fenti cég jogosult, illetve képes szakszerûen.<br>
A Döntõbizottság felhívására a tárgyalást követõen becsatolt beadványában közölte azt is, hogy a központi feldolgozásait jelentõs részben az 1999. évben a HP Magyarország Kft.-tõl beszerzett és ugyanezen év június 6-án installált HP gyártmányú gépeken egy központi gépteremben végzik. A gépek részben direktkapcsolatban és közös, összesen mintegy 1,5 terrabyte kapacitású háttértáron (lemezegységeken) összekapcsolva dolgoznak. Erre tekintettel ajánlatkérõ nem engedheti meg magának, hogy a még garanciális részek vagy gépegységek rendszertámogatója/karbantartója és a már nem garanciális géprészek vagy gépegységek esetleges rendszertámogatója/karbantartója mûszaki meghibásodások esetén egymásra hárítsa a felelõsséget. Szintén a Döntõbizottság felhívására a tárgyalást követõen 2000. november 6-án becsatolta a Döntõbizottság részére a Hewlett Packard GmbH nyilatkozatát angol és hiteles magyar fordításban is, mely azt tartalmazza, hogy az ajánlattételre felhívott Hewlett Packard Magyarország Kft. kizárólagos jogosultsággal rendelkezik a HP 9000 szériájú UNIX szerverek magyarországi javítására.<br>
Az ügyben érdekelt Hewlett Packard Magyarország Kft. írásban közölte, hogy az APEH járulék-nyilvántartó rendszerét alkotó HP 9000 sorozatú HP-UX operációs rendszerû számítógépek jelentõs része jótállás alatt áll. A jótállási kötelezettségeknek a HP Magyarország Kft. tesz eleget, mint a gyártó kizárólagos magyarországi képviselõje. A berendezések megkívánt szintû karbantartása olyan szakismereteket igényel, amelyet kizárólag az ajánlattevõ által biztosított tanfolyamokon lehet elsajátítani, ezeken a tanfolyamokon kizárólag HP alkalmazottak vesznek részt. Mivel a járulék-nyilvántartó rendszer elemei egymással szoros összefüggésben állnak, ezért ha más szolgáltató végez javítást a rendszer bármely elemén, akkor az ajánlattevõ a szakszerûtlen javítás miatt jótállási kötelezettséget a továbbiakban nem vállal.<br>
A Döntõbizottság a rendelkezésére álló nyilatkozatok, valamint a tárgyalást követõen az ajánlatkérõ által hivatalos magyar fordításban is becsatolt a Hewlett Packard GmbH anyavállalattól származó – a kizárólagos jogosultságot igazoló – felhatalmazásra tekintettel megállapította, hogy ajánlatkérõ a tárgyalásos eljárást a felhívott indokok alapján jogszerûen folytatta le.<br>
A Döntõbizottság a jogorvoslati eljárás során megállapította, hogy az ajánlatkérõ az eljárás értesítésérõl szóló mellékleteként becsatolt iratokkal a Bizottság Elnöke részére nem dokumentálta kellõen az eljárásfajta választásának indokát, így az eljárás megindításakor megfelelõ információk hiányában a hivatalból történt kezdeményezés nem volt vitatható.<br>
Ajánlatkérõ csak a hivatalból tartott tárgyalást követõen, a Döntõbizottság ismételt felhívására csatolt be olyan dokumentumot, melybõl a tárgyalásos eljárás jogalapja hitelt érdemlõen bizonyítható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv hivatalból indított vagy folytatott eljárást – ha a megindítására, vagy a folytatására okot adott körülmény már nem áll fenn – megszünteti és errõl értesíti azokat, akik az eljárás megindításáról korábban értesített.<br>
A Döntõbizottság a fenti jogszabályhelyekre, valamint a megállapított tényállásra tekintettel a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 8.<br>
<br>
Dr. Bíró László s. k.	Fábián Péter s. k.<br>
közbeszerzési biztos	közbeszerzési biztos<br>
<br>
Németh István s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>