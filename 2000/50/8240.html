<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8240)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.448/11/2000<br>
<br>
Tárgy: Cseh és Társai Építõipari Kft. jogorvoslati kérelme Zsana Község Önkormányzata közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kertész László (6723 Szeged, Kecskeméti út 16.) ügyvéd által képviselt Cseh és Társai Építõipari Kft. (6720 Szeged, Fekete Sas út 28., továbbiakban: kérelmezõ), Zsana Község Önkormányzata (6411 Zsana, Kossuth út 3., továbbiakban ajánlatkérõ) "Zsanai Idõsek Otthona építése" tárgyú közbeszerzési eljárása ellen benyújtott jogorvoslati kérelmének részben helyt ad, a Döntõbizottság megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért az eljárást lezáró döntését megsemmisíti.<br>
A Döntõbizottság ezt meghaladóan a jogorvoslati kérelmet elutasítja.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a kérelmezõ jogorvoslati kérelme, az ajánlatkérõ érdemi észrevétele, a felek tárgyaláson tett szóbeli nyilatkozatai az ajánlatkérõ közbeszerzési eljárás során keletkezett iratai alapján az alábbi tényállást állapította meg:<br>
Az ajánlatkérõ a K. É. 2000. július 26. napján megjelent 30. számában nyílt eljárásra szóló felhívást tett közzé Zsanai Idõsek Otthona építése, 974 m2 alapterület tárgyában.<br>
Az ajánlati felhívás a teljesítés határidejét 2001. augusztus 1. napjában jelölte meg.<br>
Az ajánlatok elkészítéséhez ajánlati dokumentációt bocsátott az ajánlattevõk rendelkezésére. Az ajánlatkérõ az ajánlati dokumentációjának 27. pontjában ismertette az értékelés rendszerét és a pontmértékek meghatározását, mely alapján folytatja az értékelést.<br>
Az ajánlati felhívás 11. a) pontjában ajánlatkérõ elõírta, hogy milyen módon igazolhatja ajánlattevõ a pénzügyi, gazdasági és mûszaki alkalmasságuk igazolását. A 13. pontban rögzítette ajánlatkérõ, hogy az ajánlatokat az összességében legkedvezõbb ajánlat szempontjai szerint bírálja el, ily módon közölte a részszempontokat és azok súlyszámait, amelyek az alábbiak voltak.<br>
– ajánlati ár	50<br>
– részszámlák száma	40<br>
– garanciális feltételek elõírtnál kedvezõbb vállalása	30<br>
– teljesítési határidõ	20<br>
– kötbér mértéke	10<br>
Az adható pontszám valamennyi részszempontnál 1–10 pont között került meghatározásra.<br>
Az ajánlatok bontására 2000. szeptember 5. napján került sor, kilenc ajánlat érkezett. Ajánlatot nyújtott be kérelmezõ, Kész Kft., Polydom Rt., Somogyi és Társai Kft., Debmut Kft., Strabag Építõ Kft:, Építészmester Rt., Merkbau Kft., Modinvest Kft.<br>
Az ajánlatkérõ az ajánlatok bontását követõen a hiányok megjelölése mellett hiánypótlásra adott lehetõséget, melynek határideje 2000. szeptember 13. napjának 10.00 órája volt.<br>
Az ajánlatkérõ az ajánlattevõk egyidejû értesítése mellett felvilágosítást kért a Strabag Építõ Kft.-tõl arra vonatkozóan, hogy mi a végszámla helyes összege, valamint mi a garanciális idõtartam, melyre ajánlatot tett, tekintettel arra, hogy eltérõ ajánlattevõi nyilatkozat van az ajánlatban, illetõleg a szerzõdéstervezetben. Ezt követõen az ajánlatkérõ az ajánlatokat értékelte, és az ajánlatkérõi képviselõ-testület 2000. szeptember 13-án meghozta döntését. Nyertes a Strabag Építõ Rt. 1230 ponttal, míg a következõ legkedvezõbb ajánlatot tevõ kérelmezõ 1220 ponttal. Az eredményhirdetésre 2000. szeptember 14. napján került sor.<br>
A kérelmezõ 2000. szeptember 20-án nyújtott be jogorvoslati kérelmet a Döntõbizottsághoz. Sérelmezte az ajánlatkérõ közbeszerzési eljárást lezáró döntését, ezért kérte, hogy a Döntõbizottság semmisítse meg az ajánlatkérõ döntését, alkalmazzon ideiglenes intézkedést, és a még meg nem kötött szerzõdés megkötését tiltsa meg, valamint a felmerült költségek viselésére kötelezze ajánlatkérõt. Indokaként elõadta, hogy egyrészt olyan körben biztosított a nyertes ajánlattevõnek hiánypótlást ajánlatkérõ, melyre lehetõség nem volt, másrészt pedig az eljárást lezáró döntése nem felelt meg a törvény elõírásainak, és nem a nyertes adta az összességében legkedvezõbb ajánlatot.<br>
Ajánlatkérõ a jogorvoslati kérelem elutasítását kérte alaptalanságra hivatkozással. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján jogszerûen hiánypótlásra adtak lehetõséget, másrészt pedig a Kbt. 57. § (1) bekezdése értelmében a nem egyértelmû kérdések tisztázására hívták fel ajánlattevõket, így a nyertes ajánlattevõt is. Az ajánlatokat a megadott részszempontokra figyelemmel, a súlyszámokra is figyelemmel hozták meg az eljárást lezáró döntésüket.<br>
A kérelmezõ jogorvoslati kérelme részben alapos.<br>
A Döntõbizottság megvizsgálta az ajánlatkérõ ajánlatok értékelése során hozott döntését. Az elsõ elbírálási szempont az ajánlati ár volt, súlyszáma 50. Az ajánlatkérõ e tekintetben az alábbiak szerint értékelt.<br>
Strabag Építõ Kft.	138 945 000 Ft	5	6<br>
Cseh és Társai Kft.	114 583 436 Ft	1	10<br>
Polydom Rt.	132 000 000 Ft	4	7<br>
Somogyi és Társai Kft.	162 837 500 Ft	7	2<br>
Debmut Rt.	124 922 970 Ft	2	8<br>
Építészmester Rt.	169 262 027 Ft	8	1<br>
Merkbau Kft.	147 484 013 Ft	6	5<br>
Modinvest Kft.	128 439 851 Ft	3	8<br>
Az árak nagyságára figyelemmel tehát ajánlatkérõ döntése ezen elsõ elbírálási szempont vonatkozásában helyes volt.<br>
Második elbírálási szempont részszámlák száma volt, súlyszáma 40. Ezen elbírálási szempont vonatkozásában figyelembe vette ajánlatkérõ helyesen, hogy a nyertes egy részszámlát és egy végszámlát kíván benyújtani 2000. november 30-i határidõvel 70 M Ft-ról. A kérelmezõ egy részszámlát és egy végszámlát 2000. december 8-i keltezéssel 59 millió 960 ezer Ft-tal. Helyes volt ajánlatkérõ döntése, amikor tartalmában azonos ajánlati részeket mind a nyertes, mind a kérelmezõ vonatkozásában 10-10 ponttal értékelte.<br>
A harmadik szempont értékelése során az ajánlatkérõ az eredeti dokumentációban 3 év garanciavállalást írt elõ minimumként és 2% garanciális biztosíték nyújtását követelte meg 3 év garanciális idõre. Egyébként további garanciális idõt önként lehetett vállalni. E szempontból kizárólag a vállalt többlet garanciális idõt értékelte, a garanciális biztosíték mértékét nem vette figyelembe. A pontozást úgy végezte el, hogy az ajánlattevõk által vállalt garanciális idõtartam figyelembevételével meghatározta az összes vállalt garanciális idõpont végének, tehát lejártának naptári napját. Így kapott naptári napok közül a legkorábbi idõpontot értékelte a legkedvezõbbnek, azt értékelte 1 ponttal, s a legtávolabbi idõpontot értékelte legelõnyösebbnek, és annak adott 10 pontot. Közte elhelyezkedõ idõpontokat pedig a legkorábbi garanciális idõponttól való eltéréséhez viszonyított napok számához tartozó arányosítás, majd a kerekítés alkalmazásával állapította meg az adható pontértéket.<br>
Ajánlatkérõ értékelése a következõképpen alakult. A legkedvezõbb a Merkbau Kft. ajánlata volt 3+5 év = 8 év garanciát vállalt, erre kapott 10 pontot.<br>
A legkedvezõtlenebb az Építõmester Kft., a Modinvest Kft. és a Polydom Rt. ajánlata volt. Õk valamennyien csak az elõírt 3 év garanciát vállalták, ezért arra egy pontot kaptak. A számítás eredménye a következõképpen alakult.<br>
Strabag Rt.<br>
– ajánlatkérõi értékelés (eltérés a legrosszabbtól)	1384 nap<br>
– számított érték	7,962<br>
– pontérték kerekítése	8 pont<br>
– Döntõbizottság értékelése	8 pont<br>
Cseh és Társa Kft.<br>
– ajánlatkérõi értékelés (eltérés a legrosszabbtól)	730 nap<br>
– számított érték	4,360<br>
– pontérték kerekítése	4 pont<br>
– Döntõbizottság értékelése	5 pont<br>
Merkbau Kft.<br>
– ajánlatkérõi értékelés (eltérés a legrosszabbtól)	1826 nap<br>
– számított érték	10<br>
– pontérték kerekítése	10 pont<br>
– Döntõbizottság értékelése	10 pont<br>
Építészmester Rt.<br>
– ajánlatkérõi értékelés (eltérés a legrosszabbtól)	0 nap<br>
– számított érték	1<br>
– pontérték kerekítése	1 pont<br>
– Döntõbizottság értékelése	1 pont<br>
Modinvest Kft.<br>
– ajánlatkérõi értékelés (eltérés a legrosszabbtól)	0 nap<br>
– számított érték	1,070<br>
– pontérték kerekítése	1 pont<br>
– Döntõbizottság értékelése	1 pont<br>
Polydom Rt.<br>
– ajánlatkérõi értékelés (eltérés a legrosszabbtól)	0 nap<br>
– számított érték	1140<br>
– pontérték kerekítése	1 pont<br>
– Döntõbizottság értékelése	1 pont<br>
Debmut Rt.<br>
– ajánlatkérõi értékelés (eltérés a legrosszabbtól)	914 nap<br>
– számított érték	5,668<br>
– pontérték kerekítése	6 pont<br>
– Döntõbizottság értékelése	6 pont<br>
A fentiekre figyelemmel megállapítható, hogy ajánlatkérõ e szempont értékelésénél a vállalt garanciális határidõknek a naptári nap szerinti végsõ idõpontját vizsgálta és hasonlította össze, nem pedig az ajánlattevõk által vállalt garanciális többletidõtartamot. Ez pedig nem felel meg az ajánlati dokumentáció 27/2 pontjában leírtaknak. Az ajánlatkérõ értékelésénél figyelmen kívül hagyta azt, hogy az ajánlatokban különbözõ idõpontokra vállalt teljesítési határidõk miatt az egyes garanciális idõszakok kezdõpontja más és más idõpontban indul. E szempont vizsgálatánál ajánlatkérõ a következõ értékelésekkel vette figyelembe az egyes ajánlatokat, a tényleges tartalmuktól eltérõen:<br>
Strabag Kft.<br>
– tényleges többletvállalás	1461 nap<br>
– ajánlatkérõi értékelés (eltérés a legrosszabbtól)	1384 nap<br>
– eltérés	–77 nap<br>
Cseh és Társa Kft.<br>
– tényleges többletvállalás	730 nap<br>
– ajánlatkérõi értékelés (eltérés a legrosszabbtól)	668 nap<br>
– eltérés	–62 nap<br>
Merkbau Kft.<br>
– tényleges többletvállalás	1826 nap<br>
– ajánlatkérõi értékelés (eltérés a legrosszabbtól)	1789 nap<br>
– eltérés	–37 nap<br>
Építészmester Rt.<br>
– tényleges többletvállalás	0 nap<br>
– ajánlatkérõi értékelés (eltérés a legrosszabbtól)	0 nap<br>
– eltérés	0 nap<br>
Modinvest Kft.<br>
– tényleges többletvállalás	0 nap<br>
– ajánlatkérõi értékelés (eltérés a legrosszabbtól)	10 nap<br>
– eltérés	–10 nap<br>
Polydom Rt.<br>
– tényleges többletvállalás	0 nap<br>
– ajánlatkérõi értékelés (eltérés a legrosszabbtól)	28 nap<br>
– eltérés	+28 nap<br>
Debmut Rt.<br>
– tényleges többletvállalás	914 nap<br>
– ajánlatkérõi értékelés (eltérés a legrosszabbtól)	914 nap<br>
– eltérés	+1 nap<br>
A fenti táblázatból megállapítható, hogy ajánlatkérõ az értékelése során nem az egyes ajánlatokban lévõ tényleges tartalmi elemek figyelembevételével meghatározott adatok alapján végezte az értékelést, figyelemmel a korábban említett ajánlati dokumentáció 27/2 pontjára. Az értékelésnél nem a ténylegesen az ajánlattevõk által vállalt garanciális többletidõtartamot hasonlította össze.<br>
Ezáltal ajánlatkérõ értékelése nem felelt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírt törvényi követelményeknek, mikor is az egyes ajánlatokat a részszempontok tartalmi elemeinek összehasonlítását és pontozását végezte el, hanem másféle adatok alapján végezte el az értékelést. A harmadik elbírálási szempont vonatkozásában jelentkezõ eltérés a legjobb és legkedvezõtlenebb ajánlatok közti ajánlatokra adható pontértékek nagyságára is kihatással volt és a pontértékek nem tükrözik pontosan az ajánlatok tartalmi elemeit.<br>
A teljesítési határidõ vonatkozásában a Strabag 2001. március 31-ével vállalta a teljesítést, míg a kérelmezõ 2001. április 15. napjával vállalta. Ajánlatkérõ helyesen 10, illetve 9 ponttal értékelte ezen vállalásokat.<br>
Ötödik elbírálási szempont esetében az ajánlatkérõi elvárás a kötbér tekintetében napi 0,15%, 30 naptól 0,1, maximuma nem lehet kevesebb 5%-nál. Az elõírt kötbér vállalása 1 pont, a legmagasabb kötbérvállalást 10 ponttal értékelte. A Strabag a bruttó ár 2% napi áron, 2 778 900 Ft-ot vállalt korlátozás nélkül, így 9 ponttal értékelte; a Cseh és Tsa a bruttó ár 0,75 %-át, max. 10%-ot vállalt és ez 2 ponttal került értékelésre. Ajánlatkérõ elvégezte a pontozást mind a napi, mind a maximális kötbérértékre nézve, ezeket az adatokat átlagolta, és így hozta meg a végsõ pontszámot helyesen.<br>
Kétségtelen tény, hogy csupán a harmadik elbírálási szempont vonatkozásában állapította meg a Döntõbizottság, hogy ajánlatkérõ értékelése nem volt megfelelõ, azonban ez maga után vonta azon jogkövetkezmény alkalmazását, hogy a jogsértés megállapítása mellett a reparáció körében szükséges a döntés megsemmisítése is.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban a Kbt. 59. § (2)–(3) bekezdésben foglaltakat is érvényesíteni kell. Az az ajánlat az összességében a legelõnyösebb, melynek az összpontszáma a legnagyobb, vagy amelyet az egyenértékû ajánlatok közül a Kbt. 35. § (1) bekezdése vagy a Kbt. 59. § (4)–(5) bekezdései alapján elõnyben kell részesíteni. Tekintettel arra, hogy ezen törvényi követelményre az ajánlatkérõ a harmadik elbírálási szempont vonatkozásában nem érvényesült, ezért a Döntõbizottság a Kbt. 88. § (1) bekezdés b) pontja alapján a jogszabálysértést megállapította, valamint a Kbt. 88. § (1) bekezdés c) pontja alapján megsemmisítette az ajánlatkérõnek a közbeszerzési eljárást lezáró döntését.<br>
A kérelmezõ jogorvoslati kérelmének további része alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben az összes ajánlattevõ számára azonos feltételekkel, legfeljebb tíznapos határidõt biztosíthat a Kbt. 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Az (5) bekezdés szerint, ha hiánypótlásról az ajánlatok felbontásának idõpontjában dönt az ajánlatkérõ, ezt a jelen lévõ ajánlattevõknek ki kell hirdetni és jegyzõkönyvbe kell foglalni. Az ezt követõen lehetõvé tett hiánypótlásokról pedig haladéktalanul, egyidejûleg írásban tájékoztatni kell az összes ajánlattevõt. A becsatolt iratok alapján egyértelmûen megállapítható, hogy ajánlatkérõ a bontáskor az ajánlatok hiányosságainak ismertetése mellett szabályszerûen adott lehetõséget a hiánypótlásra az ajánlattevõk tájékoztatása mellett.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlattevõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság a becsatolt iratokból megállapította, hogy az ajánlatkérõ 2000. szeptember 5. napján kelt levelében, melyet az ajánlattevõknek egyidejûleg megküldött – figyelemmel az ajánlattevõk egyidejû értesítésére –, írásban felhívta a nyertes ajánlattevõ, hogy ajánlatában fellelhetõ nem egyértelmû kijelentés tartalmát tisztázza, nevezetesen, hogy az ajánlati összesítõben lévõ végszámla összege eltérõ a szerzõdés mellékletét képezõ vonalas ütemtervben megjelent végszámla összegétõl, így erre vonatkozó, valamint a garanciális idõtartam pontos meghatározására kérte nyertes ajánlattevõt, mert az eltért az ajánlati összesítõ, illetõleg a szerzõdéstervezetben megjelölt határidõtõl.<br>
Ajánlatkérõnek erre lehetõsége volt a fent említett törvényhelyre figyelemmel, hiszen nyertes ajánlattevõ határozott ajánlattevõi nyilatkozatot tett ezen ajánlatkérõi kívánalmaknak, csak azok nem voltak egyértelmûek. Így a kérelmezõ erre irányuló jogorvoslati kérelmét a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint alaptalant utasította el.<br>
A jogsértés megállapításra került, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kötelezte a jogsértõt az eljárás során felmerült igazgatási szolgáltatási díj megfizetésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2000. november 2.<br>
<br>
Dr. Deli Betty s. k.	Székelyné Bihari Mária s. k.<br>
közbeszerzési biztos	közbeszerzési biztos<br>
<br>
Bujdosó Gézáné s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>