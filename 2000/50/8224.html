<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8224)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.487/9/2000<br>
<br>
Tárgy: a Homo Regius Kft. jogorvoslati kérelme az Országos Tisztifõorvosi Hivatal közbeszerzési eljárása ellen<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Bán Béla ügyvéd (1143 Budapest, Stefánia út 18.) által képviselt Homo Regius Kft. (1134 Budapest, Cserei köz 11., továbbiakban: kérelmezõ) jogorvoslati kérelmét – melyet az Országos Tisztifõorvosi Hivatal (1097 Budapest, Gyáli út 2–6., továbbiakban: ajánlatkérõ) a hivatal szakmai, gazdasági és információs rendszerére vonatkozó controllingrendszer megvalósítása tárgyú közbeszerzési eljárása ellen indított – a Döntõbizottság elutasítja<br>
A jogorvoslati eljárásban felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárás lefolytatására ajánlati felhívást tett közzé a K. É. augusztus 23-i számában a rendelkezõ részben megjelölt beszerzés tárgyában.<br>
A felhívás 11. b) pontjában elõírta, hogy alkalmatlan a szerzõdés teljesítésére az az ajánlattevõ, aki – többek között – nem folytatott tevékenységet a közegészségügy, járványügy, népegészségügy területén.<br>
A felhívásra való ajánlattétel feltétele volt a dokumentációnak a felhívás közzétételét követõ naptól számított 20. napon 12.00 óráig – azaz szeptember 12-én 12.00 óráig – történõ megvásárlása. Kérelmezõ a dokumentációt nem vásárolta meg.<br>
Kérelmezõ október 5-én jogorvoslati kérelmet terjesztett elõ a Döntõbizottsághoz. Sérelmezte a felhívás fent hivatkozott alkalmassági kritériumát, álláspontja szerint az sérti az ajánlattevõk esélyegyenlõségét. Közölte, hogy a jogsértésrõl szeptember 20-án szerzett tudomást. Kérte a jogsértés megállapítását és az ajánlati felhívás megsemmisítését.<br>
Ajánlatkérõ észrevételében kérte a jogorvoslati kérelem elutasítását. Közölte, hogy kérelmezõ nem vehetett volna részt a közbeszerzési eljárásban, mert nem vásárolta meg az ajánlati dokumentációt, ily módon nem is tekinthetõ érdekeltnek az eljárásban.<br>
A Döntõbizottság a felek írásos nyilatkozatai, észrevételei és a közbeszerzési eljárásban keletkezett dokumentumok tartalma alapján megállapította, hogy a kérelmezõ nem tartozik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésének hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése érelmében a Döntõbizottság eljárása kérelemre vagy hivatalból indul. A (3) bekezdés szerint kérelmet az ajánlatkérõ, az ajánlattevõ vagy olyan egyéb érdekelt nyújthat be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti. Jelen esetben kétséget kizáróan megállapítható, hogy a kérelmezõ nem ajánlatkérõ és nem ajánlattevõ. Tehát a Döntõbizottságnak meg kellett vizsgálni, hogy az adott közbeszerzési ügy kérelmezõ jogát vagy jogos érdekét sérti vagy veszélyezteti-e.<br>
Kérelmezõ a kérelemben foglalt nyilatkozata szerint arról a tényrõl, hogy ajánlatkérõ közbeszerzési eljárást indított a beszerzés tárgyában, csak szeptember 20-án szerzett tudomást, olyan idõpontban, ameddig már meg kellett volna vásárolnia az ajánlati dokumentációt ahhoz, hogy részt vehessen a közbeszerzési eljárásban. A dokumentáció szeptember 12-ig történõ megvásárlásának hiányában a közbeszerzési eljárásban kérelmezõ nem tehetett volna ajánlatot. Ily módon kérelmezõ gazdasági érdeke szempontjából közömbös, hogy mit tartalmaz az ajánlati felhívás, nevezetesen ajánlatkérõ abban milyen alkalmassági kritériumot határozott meg. Ennélfogva kérelmezõ jogát vagy jogos érdekét a szóban forgó alkalmassági kritérium nem sérti és nem veszélyezteti.<br>
A Döntõbizottság megállapítja, hogy kérelmezõ nem tekinthetõ a jogorvoslati kérelem elõterjesztésére jogosult egyéb érdekeltnek sem, ezért a Döntõbizottság a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése biztosítja.<br>
<br>
Budapest, 2000. november 3.<br>
<br>
Dr. Csitkei Mária s. k.	Németh István s. k.	<br>
közbeszerzési biztos	közbeszerzési biztos<br>
<br>
Hámori András s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>