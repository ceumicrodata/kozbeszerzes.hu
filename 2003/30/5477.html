<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5477)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.246/11/2003.<br>
<br>
Tárgy: a Gergely Air Kft. jogorvoslati kérelme Velence-tavi Kistérségi Területfejlesztési Társulás közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Gergely Air Kft. (2481 Velence, Nyár u. 13., képviseli: dr. Sári Péter ügyvéd, 1132 Budapest, Kádár u. 6., a továbbiakban: kérelmezõ) jogorvoslati kérelmét - melyet a Velence-tavi Kistérségi Területfejlesztési Társulás (2483 Gárdony, Szabadság út 20-22., a továbbiakban: ajánlatkérõ) "vegyszeres biológiai földi lárvairtás, légi úton történõ imágóirtás komplex elvégzése" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki.<br>
Egyebekben a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2003. március 5. napján, a Közbeszerzési Értesítõ (K. É.) 10. számában közzétett ajánlati felhívással nyílt közbeszerzési lejárást indított a rendelkezõ részben meghatározott beszerzés tárgyában.<br>
A felhívás 3. a) pontja a beszerzés tárgya és mennyisége körében ajánlatkérõ meghatározta, hogy a biológiai lárvairtást 400 ha területen, míg a kémiai imágóirtást 2841 ha területen kell elvégezni.<br>
Ajánlatkérõ az ajánlati felhívás 13. a) pontjában rögzítette, hogy az ajánlatokat az összességében legelõnyösebb ajánlat elbírálási szempont alapján kívánja elbírálni.<br>
Az ajánlati felhívás 13. b) pontjában pedig megadta az elbíráláshoz szükséges szempontokat az alábbiak szerint:<br>
- a kémiai irtás elvégzésére vonatkozó ellenszolgáltatás mértéke	4<br>
- a biológiai irtás elvégzésére vonatkozó ellenszolgáltatás mértéke	2<br>
- fizetési határidõ	2<br>
- irtás GPS (Global Positioning System, globális helymeghatározó rendszer)-rendszerrel történõ dokumentálása	2<br>
Az ajánlatok részszempontok szerinti tartalmi elemeinek értékelés során adható pontszám felsõ határa 10 pont alsó határa 1 pont.<br>
Az a módszer, amellyel a ponthatárok közötti pontszám meghatározásra kerül (amely módszer minden részszempont esetében azonos) arányosítás módszerével történik.<br>
Ajánlatkérõ dokumentációt is készített. A dokumentáció tartalmazta a beszerzés tárgyának és mennyiségének leírását, ezen túl ajánlatkérõ a dokumentáció 2. oldalán az ajánlati ár körében rögzítette, hogy az ajánlattevõ a vállalási árat az irtás eszközeinek és a védekezés céljának (szúnyoglárvairtás, imágóirtás) megjelölésével egy alkalommal 1 hektárra vetítve kell megadnia. Ezt követõen ajánlatkérõ egy táblázatot adott meg, amely az ajánlati árak megadásának módját is tartalmazta, akként, hogy az ajánlattevõknek négyféle árat kellett megadni, a szúnyoglárva és az imágó irtására földi és légi úton.<br>
Az ajánlattételi határidõre, 2003. április 28. napjára a kérelmezõ, a Corax Kft. és a Szemp-Air Kft. nyújtott be ajánlatot.<br>
Az ajánlatok bontása során ajánlatkérõ ismertette az ajánlattevõk ajánlati árait a dokumentációban közölt táblázat szerinti bontásban.<br>
Ajánlatkérõ a bontást követõen értékelte az ajánlatokat, majd 2003. május 8-án tartott eredményhirdetésen a Corax Kft. ajánlatát hirdette ki nyertesnek. Ajánlatkérõ a nyertes ajánlattevõvel a szerzõdést 2003. május 13. napján megkötötte.<br>
Kérelmezõ 2003. május 16. napján jogorvoslati kérelmet terjesztett elõ a Döntõbizottsághoz, mely hiányosságait felhívásra 2003. május 26. napján pótolta. Sérelmezte, hogy ajánlatkérõ érvénytelen ajánlatot hirdetett ki nyertesnek. Az érvénytelenséget azzal indokolta, hogy ajánlatkérõ vállalkozási szerzõdésre kért ajánlatot, a nyertes viszont nem vállalkozási, hanem ajándékozási szerzõdésre tett ajánlatot. Álláspontja szerint a "0" Ft összegû ellenszolgáltatásra tett ajánlat nem visszterhes szerzõdés megkötésére tett ajánlat. Megítélése szerint ajánlatkérõ azzal, hogy elfogadta a másik két ajánlattevõ irreális ajánlati árait, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését. Indoklásul elõadta továbbá, hogy a másik kettõ ajánlattevõ ajánlatában szereplõ vállalási árak tekintetében a feltûnõ értékaránytalanságot is meg lehet állapítani, továbbá hivatkozott arra is, hogy a megadott ajánlati ár mellett a feladat nem végezhetõ el megfelelõen.<br>
Kérelmezõ sérelmezte továbbá ajánlatkérõnek az eljárás során végzett értékelését is. Kifejtette, hogy a felhívásban ajánlatkérõ értékelési részszempontként a GPS-rendszer meglétét kéri, így jogsértõ az értékelése ezen részszempont körében, mivel az értékelési jegyzõkönyv tanúsága szerint a rendszer meglétén túl más szempontot is figyelembe vett. Álláspontja szerint, aki rendelkezett a kért GPS-rendszerrel, annak ajánlatkérõnek azonos pontszámmal kellett volna értékelnie.<br>
Kérelmezõ elõadta, hogy ajánlatkérõ nem a felhívás szerint végezte el az ajánlatok értékelését, helyes értékelés mellett az összességében legelõnyösebb ajánlatot megítélése szerint õ tette és így az eljárás nyertese is õ lett volna.<br>
Kérte, hogy a Döntõbizottság állapítsa meg a jogsértés megtörténtét, semmisítse meg ajánlatkérõ eljárást lezáró döntését és ideiglenes intézkedésként tiltsa meg a szerzõdés megkötését.<br>
Ajánlatkérõ észrevételében a kérelem elutasítását kérte, annak megalapozatlansága okán. Indoklásul elõadta, hogy mivel három pályázó közül kettõ hasonló árat jelölt meg, így az ajánlatok érvénytelenítését nem látta megalapozottnak. Az eljárás során a bírálóbizottság az ajánlati árak bontására tekintettel vizsgálta az értékaránytalanság kérdését is és arra az álláspontra jutott, hogy mivel az ajánlati árak hasonló módon kerültek megajánlásra, ezek alapján nem lehet ajánlattevõket kizárni az eljárásból. Az ajánlatok értékelése körében ajánlatkérõ elõadta, hogy a negyedik értékelési részszempont körében megfogalmazott irtás GPS-rendszerrel történõ dokumentálása értékelésénél a GPS-rendszer meglétét mind a három pályázó esetében elfogadta és pontozta a bírálóbizottság, azonban az értékelésnél figyelembe vették a rendszer adatrögzítési módszerét is, azt, hogy közvetlen vagy közvetett módon jut az információ az ellenõrzést végzõ szakértõ kezéhez. Nyilatkozott arra vonatkozóan is ajánlatkérõ, hogy az értékelés minden részszempontban azonos módon történt. Tekintettel ara, hogy három ajánlat érkezett, 1-3 pontszámokat osztottak ki úgy, hogy a legkedvezõbb 3 pontot az azt követõek a 2 és 1 pontot kapták meg.<br>
A Szemp-Air Kft. ajánlattevõ egyéb érdekelt észrevételében elõadta, hogy a "0" Ft-os ár akkor lenne ajándékozás, ha több vállalkozási szerzõdés megkötését írta volna elõ ajánlatkérõ. Mivel ajánlatkérõ egy db szerzõdést kívánt kötni, így a vállalási ár nem "0" Ft, így az nem tekinthetõ ajándékozásnak, hanem tényleges vállalkozási szerzõdésnek.<br>
A GPS kérdésében elõadta, hogy kérelmezõ rendelkezik ezen rendszerrel, azonban az - jelenlegi tudomásuk szerint - nem alkalmas adatátvitelre.<br>
A nyertes ajánlattevõ Corax Kft. tárgyaláson tett észrevételében kifejtette, hogy az ajánlati ár miatt ajánlatukat nem lehetett volna érvénytelennek nyilvánítani, valamint álláspontja szerint ajánlatkérõ helyesen végezte el az ajánlatok értékelését.<br>
A Döntõbizottság megállapította, hogy a jogorvoslati kérelem részben alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az ajánlati felhívásban meghatározott szolgáltatás elvégzésére vonatkozó vállalkozási szerzõdés megkötéséhez kért ajánlatot.<br>
A szolgáltatás fogalmát a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>1) bekezdés ekként határozza meg:<br>
"E törvény alkalmazásában szolgáltatás az árubeszerzésnek és az építési beruházásnak nem minõsülõ, visszterhes szerzõdés alapján végzett tevékenység."<br>
A nyertes ajánlat tehát csak akkor érvényes, ha visszterhes szerzõdés megkötésére vonatkozó ajánlati elemeket tartalmaz.<br>
A közbeszerzési eljárásban ajánlatkérõ a felhívásban megadott települések területén vegyszeres és biológiai, földi gépes és légi úton történõ szúnyoglárvairtás és imágóirtás komplett elvégzésére kért ajánlatot. Részajánlat tételére nem adott lehetõséget.<br>
Ezért az eljárásban teendõ szerzõdéses ajánlat tárgya: valamennyi munkanem elvégzése, az ajánlattevõ által megadott ellenszolgáltatásért, az ajánlatkérõ által elõírt és az ajánlattevõ által vállalt határidõre.<br>
A nyertes ajánlatában vállalta a szolgáltatás teljes körû elvégzését a következõ bruttó árakon:<br>
	Imágó    Szúnyoglárva<br>
Földi	1 Ft/ha     2500 Ft/ha<br>
Légi	850 Ft/ha     2500 Ft/ha<br>
Egy alkalommal végzendõ irtást tehát a nyertes 4 417 691 Ft bruttó áron vállalta.<br>
 Szemp-Air Kft. ajánlatában vállalta a szolgáltatás teljes körû elvégzését a következõ bruttó árakon:<br>
		Imágó    Szúnyoglárva<br>
Földi	0 Ft/ha        0 Ft/ha<br>
Légi	1152 Ft/ha        0 Ft/ha<br>
Egy alkalommal végzendõ irtást tehát a Szemp-Air Kft. 3 733 632 Ft bruttó áron vállalta.<br>
A kérelmezõ ajánlatában vállalta a szolgáltatás teljes körû elvégzését a következõ bruttó árakon:<br>
	Imágó    Szúnyoglárva<br>
Földi	- Ft/ha      750 Ft/ha<br>
Légi	900 Ft/ha      750 Ft/ha<br>
Egy alkalommal végzendõ irtást tehát a kérelmezõ 2 790 750 Ft bruttó áron vállalt.<br>
A nyertes tehát összességében visszterhes szerzõdéses ajánlatot tett.<br>
Annak a kérdésnek az eldöntése, hogy a szolgáltatás és az ellenszolgáltatás értékarányossága fennáll-e, azaz esetleges értékaránytalanság miatt az ajánlat nem érvénytelen-e, a Döntõbizottság megállapította, hogy a fenti számítások szerint sem állapítható meg irreálisan alacsony ár, hiszen a minimumár 2,8 M Ft, míg a maximum ár 4,4 M Ft.<br>
A Döntõbizottság megállapította, hogy az egyes munkanemekre tett "0" Ft-os ajánlat miatt a nyertes ajánlat nem érvénytelen, ezért a jogorvoslati kérelmet e körben elutasította.<br>
Ezt követõen a Döntõbizottság megvizsgálta, hogy ajánlatkérõ az ajánlatok értékelését jogszerûen végezte-e el, értékelése megfelel-e a felhívásában rögzítetteknek, illetve a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ a felhívás 13. b) pontjában a részszempontok között negyedikként határozta meg, hogy értékelni kívánja az irtás GPS-rendszerrel történõ dokumentálását. A felhívás hivatkozott pontján túl ajánlatkérõ a dokumentációban és a felhívásban sem tett ezen részszempontra vonatkozó további elõírást. A rendelkezésre álló iratok és ajánlatkérõ nyilatkozata alapján megállapítható, hogy ajánlatkérõ ezen részszempont körében a GPS-rendszer meglétén túl annak korszerûségét is vizsgálta és értékelte, anélkül azonban, hogy ezt sem külön részszempontként, sem alszempontként nem határozta meg. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55 §. </a>(6) bekezdése értelmében azonban csak felhívásban elõre megadott tartalmi elemeket értékelheti ajánlatkérõ az eljárásban, így ajánlatkérõ jogsértõen vonta be az értékelésbe a GPS-rendszer esetében annak korszerûségét.<br>
Ajánlatkérõ a felhívás 13. b) pontjában rögzítette továbbá, hogy az értékelés során adható pontszám alsó határa 1, a felsõ határa 10.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése az is kimondja, hogy ajánlatkérõnek a részszempont körében a legkedvezõbb tartalmi elemre maximális pontszámot kell adni.<br>
A fenti elõírások alapján ajánlatkérõnek az egyes részszempontok legkedvezõbb taralmi elemére a maximális, tehát 10 pontot kellett volna kiosztani, ehelyett ajánlatkérõ az értékelése során azonban maximális pontszámként 3 pontot osztott ki, s ezzel nem a felhívásban elõre megadott ponthatárok között értékelte az ajánlatokat, ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A felhívás 13. b) pontjában végezetül ajánlatkérõ az értékelés módszereként az arányosítást fogalmazta meg.<br>
A tényleges értékelés során azonban ajánlatkérõ nem alkalmazta az arányosítás módszerét, mivel a három ajánlattevõ vállalásait sorrendbe állította, ezzel szintén eltért a felhívásában megadottaktól, és így sérült a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése.<br>
A Döntõbizottság ezt követõen megvizsgálta, hogy megalapozott-e kérelmezõ azon kérelmi eleme, hogy jogszerû értékelés mellett az összességében legelõnyösebb ajánlatot tette.<br>
A Döntõbizottság az ajánlatok részszempontok szerint tartalmi elemeit a felhívásban megadottak szerint értékelte és az alábbi eredményre jutott:<br>
<br>
Az ajánlattevõ neve:<br>
Gergely Air Kft.<br>
<br>
<br>
				Értékelési<br>
Az elbírálás	Súly-	Aj.	Értékelési	pontszám<br>
részszempontjai	számok	elem	pontszám	és súlyszám<br>
				szorzata<br>
<br>
Kémiai irtás Ft/ha	4		0	0<br>
  - földi		- 	<br>
  - légi		900		<br>
<br>
Biológiai irtás Ft/h	2		1	2<br>
  - földi		750		<br>
  - légi		750		<br>
<br>
Fizetési határidõ	2	180 nap	7,5	15<br>
<br>
GPS-rendszerrel<br>
való dok.	2	van	10	20<br>
<br>
Összesen				37<br>
<br>
<br>
Az ajánlattevõ neve:<br>
Szemp-Air Kft.<br>
<br>
<br>
				Értékelési<br>
Az elbírálás	Súly-	Aj.	Értékelési	pontszám<br>
részszempontjai	számok	elem	pontszám	és súlyszám<br>
				szorzata<br>
<br>
Kémiai irtás Ft/ha	4		7,4	29,6<br>
  - földi		0		<br>
  - légi		1152		<br>
<br>
Biológiai irtás Ft/h	2		10	20<br>
  - földi		0		<br>
  - légi		0		<br>
<br>
Fizetési határidõ	2	240 nap	10	20<br>
<br>
GPS-rendszerrel<br>
való dok.	2	van	10	20<br>
<br>
Összesen				89,6<br>
<br>
<br>
Az ajánlattevõ neve:<br>
CORAX Kft.<br>
<br>
<br>
				Értékelési<br>
Az elbírálás	Súly-	Aj.	Értékelési	pontszám<br>
részszempontjai	számok	elem	pontszám	és súlyszám<br>
				szorzata<br>
<br>
Kémiai irtás Ft/ha	4		10	40<br>
  - földi		1		<br>
  - légi		850		<br>
<br>
Biológiai irtás Ft/h	2		1	2<br>
  - földi		2500		<br>
  - légi		2500		<br>
<br>
Fizetési határidõ	2	120 nap	5	10<br>
<br>
GPS-rendszerrel<br>
való dok.	2	van	10	20<br>
<br>
Összesen				72<br>
<br>
<br>
A fentiek alapján megállapítható, hogy kérelmezõ a felhívásban megadott jogszerû értékelés mellett sem az összességében legelõnyösebb ajánlatot tette, így megalapozatlan azon kérelmi eleme, hogy jogszerû értékelés mellett az eljárás nyertese lett volna.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott. Egyebekben a kérelmet a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ nem jogszerûen értékelt és ezáltal a felhívásban elõre meghatározottak szerint végezte el az értékelést. Másrészt a jogsérelem súlya körében tekintettel volt a Döntõbizottság arra is, hogy az ajánlatkérõ által elkövetett jogsértés nem reparálható, hiszen a szerzõdés megkötésre került.<br>
A Döntõbizottság megítélése szerint figyelemmel a beszerzés tárgyára és értékére (a szerzõdés nettó összege, amely ha a szerzõdés idõtartama alatt 4 alkalommal történõ irtást feltételezve: nettó 13 253 073 Ft) a kiszabott minimumbírságot a fentiekre tekintettel szükségesnek, de egyben elegendõnek ítélte.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 25.<br>
<br>
	Dr. Sárkány Izolda s. k.,	Hámori András s. k.,<br>
	közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>