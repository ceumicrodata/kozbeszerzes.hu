<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5478)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.267/8/2003.<br>
<br>
Tárgy: a Permanent Kft. jogorvoslati kérelme a Hungaroring Sport Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Permanent Mûszaki Fejlesztõ és Szolgáltató Kft. (2143 Kistarcsa, Harangvirág u. 9., képviseli: dr. Bolvári Zoltán ügyvéd, 1061 Budapest, Andrássy út 43., a továbbiakban: kérelmezõ) által a Hungaroring Sport Rt. (2146 Mogyoród, Pf. 10., képviseli: dr. Kollai Gergely ügyvéd, 1055 Budapest, Falk Miksa u. 28., a továbbiakban: ajánlatkérõ) "a 2003. évi Forma-1 Magyar Nagydíj elõkészítéséhez és lebonyolításához feladatok elvégzése" tárgyú közbeszerzési eljárása "sportszakmai kamerarendszer kiépítése, biztonsági kamerarendszer bõvítése" része ellen benyújtott jogorvoslati kérelemnek részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: a <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és erre tekintettel ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:<br>
Ajánlatkérõ 2003. április 2-án ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
A beszerzés tárgyát az ajánlati felhívás 3. pontja szerint ajánlatkérõ az alábbiakban határozta meg:<br>
"3. a) A beszerzés tárgya és mennyisége: a 2003. évi Forma-1 Magyar Nagydíj elõkészítéséhez és lebonyolításához a témakörönként (felsorolásonként) elkészített ajánlati dokumentációban megadott mennyiségek és részletezett feladatok elvégzésére:<br>
- pályabiztosítás a Forma-1 Magyar Nagydíj idõszakára,<br>
- sajtó- és sajtóakkreditációs feladatok, médiafigyelési tevékenység,<br>
- teljes körû sportszakmai tevékenység,<br>
- sportszakmai kamerarendszer kiépítése, biztonsági kamerarendszer bõvítése,<br>
- pályatest, boxutca és felvezetõ útvonalak jelzõcsíkokkal, feliratokkal és egyéb jelölésekkel való ellátása, csavarkötéses gumibálák és gumiszalagok festése,<br>
- lelátóáthelyezés 4472 ülõhelyre, lelátófelújítások,<br>
- nézõtéri biztonsági szolgálat ellátása,<br>
- pályán belüli beléptetési feladatok ellátása 2003. augusztus 17-26-ig."<br>
Az ajánlati felhívás 3. c) és d) pontjában ajánlatkérõ a részajánlat tételét lehetõvé tette az alábbiak szerint:<br>
"d) A részajánlat tételének szempontja: témakörönként, az ajánlattevõ a beszerzés tárgyának egy témakörére csak teljes körû ajánlatot tehet."<br>
Kérelmezõ csak a közbeszerzési eljárás 4. "sportszakmai kamerarendszer kiépítése, biztonsági kamerarendszer bõvítése" részére tett ajánlatot, ezért a Döntõbizottság ajánlatkérõ jelen közbeszerzési eljárását csak e tétellel kapcsolatosan vizsgálta.<br>
Ajánlatkérõ az ajánlati felhívás 9. pontjában az alábbiakat határozta meg:<br>
"A pénzügyi ellenszolgáltatás teljesítésének feltételei, illetve hivatkozás a vonatkozó elõírásokra a benyújtott (rész)számla kifizetése az igazolt (rész)teljesítés után átutalással történik, 30 naptári napon belül. Részszámlázás csak a bruttó 10 millió forintot meghaladó szerzõdéses összegû és 45 nap idõtartamnál hosszabb átfutási idejû munkák esetében, teljesítésarányosan lehetséges. Az ajánlatkérõ elõleget nem ad."<br>
Ajánlatkérõ az ajánlatok elbírálásának szempontjait az ahhoz tartozó bírálati részszempontokat, valamint azok súlyszámait és az értékelés módszerét az ajánlati felhívás 13. pontjában az alábbiak szerint határozta meg:<br>
"13. a) Az ajánlatok elbírálásának szempontjai: az összességében legelõnyösebb ajánlat.<br>
<br>
13. b) A 34. § (3) bekezdésében foglaltak: az elbírálás részszempontjai és azok súlyszámai a következõk:<br>
részszempontok	súlyszámok<br>
- ajánlati ár	70<br>
- ajánlattevõ által megajánlott kedvezõbb fizetési határidõ	30<br>
Az értékelés során adható pontszám részszempontonként: 1-10. A ponthatárok közötti pontozás módszere: a legjobb értéktõl való eltérés arányában."<br>
Ajánlatkérõ a többváltozatú ajánlattétel lehetõségét kizárta.<br>
Ajánlatkérõ dokumentációt is készített, amely tartalmazta az ajánlattételhez szükséges információkat, a mûszaki specifikációt és a szerzõdéstervezetet.<br>
A dokumentáció 3. fejezetében a pénzügyi feltételek között ajánlatkérõ elõírta azt is, hogy:<br>
"Részszámlázás csak azon ajánlattevõk számára van mód, akinél a tárgyi beszerzés ajánlati végösszege a bruttó 10 M Ft-ot meghaladja és a munka átfutási ideje 45 naptári napnál hosszabb. Az ajánlatkérõ a befogadott számla kifizetését az ajánlati felhívásban 30 naptári napon belül átutalással történõ teljesítésben határozta meg. A vállalkozási szerzõdésben ettõl rövidebb idejû pénzügyi teljesítés nem határozható meg. Ez a fizetési határidõ egyaránt vonatkozik a részszámlázás és a végszámlázás esetére is."<br>
Ajánlatkérõ a dokumentációban meghatározta a fizetési feltételekkel kapcsolatban az alábbiakat is.<br>
"Az ajánlati felhívás 13. b) pontjának második bekezdése lehetõséget biztosít az ajánlattevõ számára a fenti fizetési határidõ kedvezõbb mértékû (az ajánlatkérõ számára) meghatározására. Az elbírálás során a megajánlott kedvezõ fizetési határidõ, a kedvezmény mértékének (az adott témakörben a legjobb értéktõl való eltérés) arányában kerül pontozásra."<br>
Ajánlatkérõ az ajánlati dokumentáció I. Sportszakmai kamerarendszer kiépítése fejezet, 2. Általános követelmények 2.2. pontjának elsõ két mondatában a következõ követelményt fogalmazta meg:<br>
"A versenypálya teljes hosszában (rajtvonaltól célvonalig, korláttól korlátig) kétszeres lefedettséget kell biztosítani. Egyrészt a minimum 20 db fix, másrészt a minimum 10 db vezérelhetõ, gyors mozgású kamerákkal."<br>
A ajánlattételi határidõig, 2003. május 13-ig a IV. tételre a kérelmezõ, a Híradástechnika Trade Kft. és az EIZANDO Kft. nyújtott be ajánlatot.<br>
Ajánlatkérõ az ajánlatokat megvizsgálta, értékelte és a 2003. május 21-i eredményhirdetésen kihirdette, hogy e tétel nyertese a Híradástechnika Trade Kft. ajánlata, míg a második legjobb ajánlatot a kérelmezõ tette.<br>
Az "összegzés az eljárásról" címû iratban ajánlatkérõ - többek között - közölte: "Az ajánlattevõ által megajánlott kedvezõbb fizetési határidõ részszempont értékelésénél a pályázati kiírásban meghatározott, a teljesítést követõ 30 napos átutalással történõ fizetés - mivel az minden pályázónál alapkövetelmény volt - egy értékelési pontot kap. Az ettõl eltérõ nagyobb fizetési kedvezményt biztosító pályázat, a legjobb értéktõl [60 napos fizetési határidõ (részszámlázási jogosultságnál) biztosítása esetén 10 értékelési pont] való eltérés arányában került pontozásra. Azokban a témakörökben, ahol a pályázat végösszege és a munka átfutási ideje lehetõvé tette a részszámlázást, ott - az azonos témakörbe benyújtott pályázatokban - a részszámlák darabszáma és azok százalékos mértéke is mérlegelésre került. Az ajánlattevõ által megajánlott fizetési kedvezmények pontozásánál figyelembe vett tényezõk: fizetési határidõ megnövelésének mértéke (csak végszámla kibocsátása, részszámlázási jogosultságnál), részszámlák darabszáma.<br>
Ajánlatkérõ az e tételben nyertes ajánlat benyújtójával 2003. május 30-án a szerzõdést megkötötte.<br>
Kérelmezõ 2003. május 27-én jogorvoslati kérelmet terjesztett elõ, melyben kérte, hogy a Döntõbizottság állapítsa meg a jogsértés megtörténtét, semmisítse meg ajánlatkérõ eljárást lezáró döntését, továbbá ideiglenes intézkedéssel tiltsa meg a szerzõdéskötést, valamint ajánlatkérõt marasztalja a költségekben.<br>
Kérelme indokaként elõadta, hogy "az ajánlattevõ által megajánlott kedvezõbb fizetési határidõ" bírálati részszempont értékélésénél ajánlatkérõ az ajánlati felhívásban közöltektõl eltérõ más szempontot, vagyis a részszámlák benyújtásának megajánlását is figyelembe vette, továbbá nem volt megállapítható az, hogy milyen módon pontozta e bírálati részszempontban az ajánlati elemeket ajánlatkérõ.<br>
Kérelmezõ vitatta továbbá ajánlatkérõ döntését a nyertes ajánlattevõ ajánlatának érvényességével kapcsolatban, mert álláspontja szerint a nyertes ajánlattevõ ajánlata érvénytelen, ugyanis nem biztosítja azt az ajánlati dokumentációban meghatározott feltételt, hogy kétszeres lefedettséget kell biztosítania pálya teljes hosszában és teljes szélességében, mert csak 32 kamerát alkalmaz az ajánlat szerint a nyertes ajánlattevõ és ennyivel nem valósítható meg a kétszeres lefedettség. A kérelmezõ elõadta, hogy az ezzel kapcsolatos információ 2003. június 11-12-én jutott a tudomására.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a Kbt. rendelkezései szerint járt el az értékelés során. A részszámlák figyelembevételére nem került sor, mert kérelmezõ és a nyertes ajánlattevõ ajánlatában sem szerepelt részszámlát tartalmazó ajánlati elem és a dokumentációban csak 30 kamera volt minimális feltételként meghatározva, míg a nyertes ajánlattevõ ennél több, azaz 32 kamera alkalmazására tett ajánlatot. Továbbá a nyertes ajánlattevõ ajánlatában szerepelt a kétszeres lefedettségre vonatkozó feltétellel kapcsolatos nyilatkozat. Álláspontja szerint a nyertes ajánlata érvényes volt, továbbá elõadta, hogy az "összegzés az eljárásról" címû iratban meghatározottakat az ajánlatok értékelésével kapcsolatban fenntartja.<br>
Fentiek alapján kérte a megalapozatlan jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság megállapította, hogy a jogorvoslati kérelem az alábbiak szerint részben megalapozott.<br>
A Döntõbizottság elõször a nyertes ajánlattevõ ajánlata érvényességének megalapozottságát vizsgálta meg:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság a nyertes ajánlattevõ ajánlatát megvizsgálva megállapította, hogy annak 6. oldalán, az ajánlat tartalmi kifejtés fejezet bevezetésében nyertes ajánlattevõ egyrészt kijelenti, hogy ajánlatában megfogalmazott rendszerrel kielégíti mindazokat a követelményeket, amelyeket a kiírás tartalmaz, másrészt még ugyanazon az oldalon a sportszakmai kamerarendszer ismertetése keretében a következõket közli:<br>
"1. a követelményekben rögzített (pályázati kiírás 2. kétszeres lefedettség számításaink szerint:<br>
- 11 db PIH-7600 típusú távvezérelhetõ ÉOM-kamerával és<br>
- 21 db PIH-7030 típusú fix kamerával biztosítható.<br>
Ezen fix kameraszámmal a teljes pálya egyidejûleg látható.<br>
A vezérelhetõ gyorskamerákkal a versenypályán belül a bukóterek környékén az események részletesen megfigyelhetõk, az alakok felismerhetõk."<br>
Az idézett ajánlati vállalások a Döntõbizottság megítélése szerint eleget tesznek az ajánlati dokumentációban megfogalmazott ajánlatkérõi elvárásoknak, azokra ajánlattevõ kifejezetten nyilatkozatot is tett. Ezen ajánlati elemek alapján a Döntõbizottság álláspontja szerint nem állapítható meg, hogy ajánlatkérõ érvénytelen ajánlatot fogadott volna el e tekintetben, ezért a jogorvoslati kérelem e része megalapozatlan.<br>
Ezt követõen a Döntõbizottság a második bírálati részszempont értékelésével kapcsolatos kérelmi rész megalapozottságát vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
Az ajánlatkérõ az ajánlati felhívás 13. d) pontjában második bírálati részszempontként az ajánlattevõ által megajánlott kedvezõ teljesítési határidõt határozott meg 30-as súlyszámmal.<br>
Ugyanezen pontban az 1-tõl 10-ig terjedõ ponthatárok közötti pontozási módszerére a "legjobb értéktõl való eltérés arányában" módszert határozta meg.<br>
Ajánlatkérõ a második bírálati részszempont értékelésével kapcsolatban az ajánlati dokumentációban a dokumentáció harmadik fejezet utolsó elõtti bekezdésében az alábbiakat is meghatározta.<br>
"Az elbírálás során a megajánlott kedvezõbb fizetési határidõ a kedvezmény mértékének (az adott értéktõl való eltérés) arányában kerül pontozásra.<br>
Az "összegzés az eljárásról" címû irat 2. c) pontjának második francia bekezdésének utolsó bekezdésében e bírálati részszempont értékelésével kapcsolatban ajánlatkérõ az alábbiakat közölte:<br>
"Az ajánlattevõ által megajánlott fizetési kedvezmények pontozásnál figyelembe vett tényezõk:<br>
Fizetési határidõ megnövelésének mértéke csak végszámla kibocsátása (részszámlázási jogosultságnál), részszámlák darabszáma."<br>
A Döntõbizottság megállapította, hogy az ajánlati felhívás és dokumentáció feltételei alapján ajánlatkérõ e bírálati részszempont értékelésénél csak a fizetési határidõt vehette volna figyelembe, míg a csak végszámla kibocsátását, illetve a részszámlák darabszámát nem, mert ilyen szempontokat még alszempontként sem jelölt meg.<br>
A Döntõbizottság megállapította, hogy a második bírálati részszempont keretében kérelmezõ 30, míg a nyertes ajánlattevõ 60 napos fizetési határidõt ajánlott meg ajánlatában. E tartalmi elemekre ajánlatkérõ a kérelmezõ ajánlatára 7, míg a nyertes ajánlattevõ ajánlatára 10 pontot adott.<br>
A Döntõbizottság az ajánlatkérõ által az ajánlati felhívásban meghatározott "a legjobb értéktõl való eltérés arányában" módszert alkalmazva (melyet ajánlatkérõ az elsõ bírálati részszempontnál is alkalmazott) megállapította, hogy a nyertes ajánlattevõ tette e körben a legjobb ajánlatot 60 nappal, így az erre adott 10 ponttól való 50%-os eltérésre figyelemmel a kérelmezõ 30 napos ajánlati elemére a pontozás 5 pontot eredményez. Az ajánlatkérõ által e bírálati részszempontra adott 7 pont tehát eltért az ajánlatkérõ által meghatározott értékelési módszerrel számított pontszámtól (5).<br>
A Döntõbizottság a fentiek alapján megállapította, hogy ajánlatkérõ a második bírálati részszempontban megsértette a Kbt. rendelkezéseit, mert nem az általa meghatározott módszer szerint értékelt a második bírálati részszempontban, illetve a bírálati részszempontban elõre meg nem határozott elemeket vette figyelembe, és ennek alapján pontozta az ajánlatokat, ezért a jogorvoslati kérelem e része megalapozott.<br>
A Döntõbizottság ezt követõen megvizsgálta, hogy az ajánlatkérõ által végzett értékelés során elkövetett jogszabálysértés befolyásolja-e a közbeszerzési eljárás eredményét.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Tekintettel arra, hogy kérelmezõ az elsõ bírálati részszempont értékelését nem vitatta, így annak értékelését a Döntõbizottság nem vizsgálta felül, ezért annak eredményét változatlanul vette figyelembe az összehasonlítás során.<br>
<br>
Az ajánlattevõ neve:<br>
Permanent Kft.<br>
(ajánlatkérõ értékelése)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	70	10	700<br>
<br>
Ajánlattevõ által megajánlott<br>
kedvezõbb fizetési határidõ	30	 7	210<br>
<br>
Összesen			910<br>
<br>
<br>
Az ajánlattevõ neve:<br>
Permanent Kft.<br>
(Döntõbizottság értékelése)<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	70	10	700<br>
<br>
Ajánlattevõ által megajánlott<br>
kedvezõbb fizetési határidõ	30	 5	150<br>
<br>
Összesen			850<br>
<br>
<br>
Az ajánlattevõ neve:<br>
Híradástechnika Trade Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár	70	8,93	625<br>
<br>
Ajánlattevõ által megajánlott<br>
kedvezõbb fizetési határidõ	30	10	300<br>
<br>
Összesen			925<br>
<br>
<br>
A Döntõbizottság által végzett értékelés alapján csak a kérelmezõ ajánlatára adott pontszám csökkent, míg a nyertes ajánlattevõ ajánlatának pontszáma változatlan maradt, így az ajánlatkérõ által nyertesnek minõsített ajánlat pontszáma volt továbbra is a legmagasabb, így ez az ajánlat az eljárás nyertese.<br>
A fentiek alapján a Döntõbizottság megállapította, hogy az ajánlatkérõ által a második bírálati részszempont értékelése során elkövetett jogsértés nem befolyásolja a közbeszerzési eljárás eredményét, így ajánlatkérõ értékeléssel kapcsolatos eljárása nem sérti a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése úgy rendelkezik, hogy a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság a jelen közbeszerzési eljárásban megállapította, hogy személyi bírság alkalmazására jelen eljárásban nincs lehetõség.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak 71 165 064 Ft-os értékét, továbbá az ajánlatkérõnek az eljárást segítõ együttmûködõ magatartását.<br>
Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg és azt, hogy az ajánlatkérõ által elkövetett jogsértés az eljárás eredményére nem volt kihatással, illetve abból a kérelmezõt nem érte joghátrány, valamint értékelte a Döntõbizottság azt is, hogy a jogsértés miatt kiszabható bírság 1 000 000 Ft-tól a jelen beszerzés értékének 30%-áig terjedhet.<br>
Ennek alapján a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni. Az ajánlatkérõvel, mint jogi személlyel szemben 1 000 000 Ft, azaz egymillió forint bírság kiszabása arányban áll a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, míg a megalapozatlan kérelmi elemet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 30.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>