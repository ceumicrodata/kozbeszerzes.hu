<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5473)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.130/12/2003.<br>
<br>
Tárgy: a MONOLIT Építõipari Kft. jogorvoslati kérelme Farkasgyepû Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MONOLIT Építõipari Kft. (8200 Veszprém, Kistó u. 25., a továbbiakban: kérelmezõ) jogorvoslati kérelmét, melyet Farkasgyepû Község Önkormányzata (8582 Farkasgyepû, Petõfi u. 23., képviseli: ifj. dr. Petrik Ferenc ügyvéd (1012 Budapest, Mikó u. 14., a továbbiakban: ajánlatkérõ) "Farkasgyepû községben faluház építése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. január 2-án felhívást jelentetett meg a Közbeszerzési Értesítõ 1. számában 10656/2002 sz. alatt nyílt eljárás megindítására a rendelkezõ részben megjelölt beszerzés tárgyában.<br>
A felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ.<br>
A felhívás 11. b) pontjában ajánlatkérõ meghatározta a szerzõdés teljesítésére alkalmatlannak minõsítés szempontjait.<br>
A felhívás 13. pontjában ajánlatkérõ megjelölte, hogy a legalacsonyabb összegû ellenszolgáltatás szempontjából fogja az ajánlatokat elbírálni.<br>
A felhívás 14. pontja szerint lehetett többváltozatú ajánlatot tenni, de a kiírás szerinti ajánlatra kötelezõ ajánlatot tenni.<br>
A 16. pont szerint ajánlatkérõ nem biztosította a hiánypótlás lehetõségét.<br>
Ajánlati dokumentációt is készített ajánlatkérõ, mely a felhívás 5. pontja szerint az ajánlati felhívás megjelenése napjától számított 30 napon belül, tehát 2003. február 3-ig vehetõ át. Ez tartalmazta a szerzõdéses feltételeket, a kitöltendõ mintalapokat, a Mezei László építészmérnök által készített építési engedélyezési terveket, a költségvetési kiírásokat és a kiadott építési engedélyt, amelyek alapján kellett az ajánlatokat elkészíteni.<br>
A 2. pont értelmében az ajánlatot a 4/472-3/2001. sz. építési engedélyben, valamint annak alapját képezõ Mezei László építész által készített engedélyezési tervben (tenderterv) meghatározott épület és tartozékai kivitelezésére kell adni. A bontás a terv mûszaki leírásában említésre kerül, de költségvetési kiírás erre a munkára nem készült.<br>
A tartalomjegyzék szerint a kiadott dokumentáció 2. sz. melléklete a fõösszesítõ, melynek elsõ sorában sorszám nélkül "bontási munka" szerepel, míg a kiadott tételes költségvetési kiírás összesítõje a bontási munkanemet nem tartalmazza.<br>
A dokumentációt kiváltók 129 kérdést tettek fel az ajánlattétel tartalmával kapcsolatban és a mûszaki tartalom tisztázása érdekében. Ezeket ajánlatkérõ megválaszolta. Ilyen 70 pontba foglalt kérdéssort kérelmezõ is intézett ajánlatkérõhöz 2003. február 1-jén faxon. A postán küldött levél február 4-én került iktatásra. Ajánlatkérõ válaszait 2003. február 5-én kelt levelével küldte meg az ajánlattevõknek.<br>
A 39. kérdés a következõ volt: "A költségvetés nem tartalmazza a meglevõ épület bontását. Tárgya-e a beruházásnak? Ha igen, kérnénk a költségvetés kiírását megküldeni szíveskedjenek."<br>
Válasz: "A bontást tartalmazni kell, az ajánlattevõ feladata. Lásd Részletes pályázati dokumentáció elõzetes kikötések 2. bekezdését."<br>
Az ajánlattételi határidõre, 2003. február 12-ig kilenc ajánlattevõtõl 9 alap- és 4 alternatív ajánlat érkezett.<br>
Ajánlatot tett a kérelmezõ, a Construct Kft., az Euro-Construct Kft., a Boroszlán Kft., a Veszprémber Rt., a Vemévszer Kft., a Liget '94 Kft., a Gpoint Bt. és a Mértan Kft.<br>
Az ajánlatok értékelését bírálóbizottság végezte el február 24-én. A javaslatot a képviselõ-testület a 28/2003. (II. 25.) ÖKH sz. határozattal elfogadta, mely szerint az összes ajánlat érvénytelen, ezért az eljárás eredménytelen.<br>
Eredményhirdetésre 2002. február 28-án került sor, melyen az eljárás eredménytelenségét kihirdették. Kérelmezõ esetében az érvénytelenség oka: "tartalmi hibák. Bontási munkákat nem tartalmaz (II. sz. Melléklettel ellentmondás). Formai hiba miatt a részletes pályázati kiírás 8.8. pont 2. bekezdés alapján nem felel meg."<br>
Az Összegzés az eljárásról iratot ajánlatkérõ elkészítette.<br>
Kérelmezõ 2003. március 13-án nyújtott be jogorvoslati kérelmet, melyet felhívásra hiánypótolt 2003. március 19-re.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdését, mert a dokumentáció ára 100 000 Ft + áfa volt, de a kiadott dokumentáció tartalma és részletezettsége nem áll arányban felszámított értékével.<br>
Álláspontja szerint a kiadott terv nem minõsül tendertervnek, a terv, a mûszaki leírás és a kiadott költségvetések mûszakilag nem határozzák meg az elvégzendõ feladatokat, az ajánlat tárgyát és mennyiségét. Ezt alátámasztja az ajánlattevõk által feltett 129 kérdés is. A szakszerû tervek elkészíttetése a 45/1997. (XII. 29.) KTM rendelet szerint a megrendelõ feladata.<br>
Álláspontja szerint ajánlatkérõ a feltett kérdésekre adott válaszával - az esetlegesen hiányzó munkarészeket a vállalkozónak kell elkészíteni úgy, hogy az építési engedélyben szereplõ paramétereket mûszaki és minõségi követelmények terén kielégítse - ki akar bújni a felelõssége alól, és ezzel megsérti a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>és a 33. § (1) bekezdését.<br>
Vitatja saját ajánlatának érvénytelenségét, mert a dokumentációban kiadott II. sz. melléklet számozás nélkül ugyan tartalmaz "Bontási munka" címet, de a kiadott költségvetési kiírás "Bontási munka" fejezetet nem tartalmaz. Így ajánlatkérõ erre tett hivatkozása nem értelmezhetõ.<br>
Formai hiba miatt a kiírás 8.8. pont 2. bekezdése alapján állapította meg ajánlatkérõ az érvénytelenséget, de a 8.8. pont arra vonatkozik, hogy mit nem kell tartalmazni az ajánlatnak, ez a mûszaki ellenõrzés és a tervezõi mûvezetés költsége. Ezt nem is tartalmazza az õ ajánlatuk, ugyanakkor e hivatkozott pontnak nincs egyetlen bekezdése sem. Álláspontja szerint az ajánlata mindenben megfelel a kiírás feltételeinek.<br>
Kifogásolja, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>alapján ismét eredménytelenné nyilvánította az eljárást, mert nem volt egyetlen érvényes ajánlat sem. Ebbõl arra lehet következtetni, hogy ajánlatkérõ rosszul becsülte meg a beruházás költségeit és nem rendelkezik elég fedezettel. Igaz, ebben az esetben a dokumentáció árát vissza kellene nekik fizetnie, de ezt ajánlatkérõ el kívánja kerülni.<br>
Kéri kötelezni ajánlatkérõt a dokumentáció irreálisan magas árának visszafizetésére a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése alapján.<br>
Kérte az eljárást lezáró döntés megsemmisítését és ajánlatkérõ felhívását a Kbt. szabályainak megfelelõ eljárás lefolytatására.<br>
Ajánlatkérõ az eljárásban keletkezett iratokat megküldte, és észrevételében elõadta, hogy a Kbt. szabályai szerint jártak el. Álláspontja szerint a kérelemnek a felhívás, a dokumentáció tartalmát és annak árát kifogásoló része elkésett, mert a dokumentációt 2003. január 15-én vette át a kérelmezõ és a 79. § (7) bekezdése szerint jogvesztõ határidõn túl nyújtotta be a kifogásait.<br>
A kérelmezõ ajánlata hiányosságát nem a 8.8. pont 2., hanem a 8.7. pont 2. bekezdése alapozza meg. Az elírás tévedésbõl került az indokolásba, de annak értelmezése a szövegkörnyezetbõl egyértelmûen kiderül. Ez elõírja, hogy az ajánlatot a II. sz. melléklet szerinti bontásban kell megadni. Ebben pedig szerepel az elvégzendõ bontási munka.<br>
A kérelmezõ nem tett ajánlatot a bontási munka elvégzésére, így az hiányos, azaz nem felelt meg a kiírt feltételeknek.<br>
A korábbi eljárásuk kifogásolásának sincs helye jelen eljárásban.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdés rendelkezései szerint - fentiekre tekintettel - nem jár vissza kérelmezõnek a dokumentáció díja. Kérte a kérelem elutasítását.<br>
Egyéb érdekeltként az Euro-Construct Kft. egyetért a kérelemmel, õ is kéri a dokumentáció árának visszafizetését.<br>
A Costruct Kft. is egyetért a kérelemmel, mert a Kbt. által biztosított fórumokon nem kaptak a kérdések tisztázására megfelelõ válaszokat.<br>
A Döntõbizottság ideiglenes intézkedést nem alkalmazott.<br>
A Döntõbizottság a jogorvoslati kérelmet elutasítja az alábbiak szerint.<br>
Kérelmezõ sérelmezte a dokumentáció tartalmát, annak árát, a kérdésekre adott választ, mert ezek a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §,</a> 33. § (1) bekezdés és a 37. § (3) bekezdés sérelmét okozzák.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
A kérelmezõ a dokumentációt 2003. január 15-én vette meg. Ez a nap tekinthetõ a dokumentáció tartalmát, árát érintõ kérelmi részben a jogvesztõ határidõ kezdetének.<br>
Kérelmezõ 2003. február 5-én kapta meg a kérdésekre adott ajánlatkérõi válaszokat, tehát ebben a vonatkozásban ez a nap tekinthetõ a jogvesztõ határidõ kezdetének.<br>
Az ajánlattételi határidõ 2003. február 12. volt. A kérelmezõ jogorvoslati kérelmét 2003. március 13-án nyújtotta be a Döntõbizottsághoz.<br>
A fentiekbõl megállapítható, hogy kérelmezõ 2003. március 13-án benyújtott jogorvoslati kérelmével a fentiek vonatkozásában a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7), valamint a Kbt. 79. § (8) bekezdése szerinti 15 napos jogvesztõ határidõt is elmulasztotta, ezért a Döntõbizottság a jogorvoslati kérelmet ezen részeiben érdemi vizsgálat nélkül elutasítja.<br>
Kérelmezõ sérelmezte ajánlata érvénytelenné nyilvánítását.<br>
A részletes Pályázati dokumentáció 8.7. pontja szerint az ajánlati összeg részletezése a 2. sz. melléklettel és a beárazott költségvetéssel történik. A 2. pont szerint az ajánlati árat a 2. sz. melléklet szerinti bontásban kell megadni.<br>
A dokumentáció 8.8. pontja szerint "A pályázatnak nem kell tartalmaznia: - a mûszaki ellenõrzés és tervezõi mûvezetés költségeit."<br>
Tényként állapítható meg, hogy a telken meglevõ rossz állapotú családi ház bontásának leírása a kiadott engedélyezési terv mûszaki leírásában szerepel, arról költségvetési kiírás nem készült, melynek beárazásával lehetett az ajánlatot megtenni. Így a bontás költségének a kiadott költségvetési kiírás összesítõjében nincs is helye. Ugyanakkor a kiadott 2. sz. melléklet szerinti Fõösszesítõ iratmintában - aminek a kitöltésével kellett az ajánlati árat megadni - a bontási munka szerepel önálló sorban.<br>
Az is tény, hogy a feltett 39. kérdésre adott válasz szerint a bontási munkára kellett ajánlatot tenni. E munka részleteivel kapcsolatosak a 79., 80. és 81. kérdésre adott válaszok is. Tehát az egyértelmûen megállapítható, hogy a bontási munkára is kellett ajánlatot tenni.<br>
A kérelmezõ ajánlatának 28. és 29. oldalán található kétféle bontásban a fõösszesítõ, illetve az összesítõ munkanemenkénti bontásban. Ezek egyikében sem szerepel a bontási munkára vonatkozó ajánlati rész.<br>
A Döntõbizottság álláspontja szerint a kérelmezõ ajánlata hiányos, az nem felel meg a dokumentáció feltételeinek, ezért annak érvénytelenségét jogosan állapította meg ajánlatkérõ. Erre tekintettel a jogorvoslati kérelem ezen részét a Döntõbizottság megalapozatlanság miatt elutasítja.<br>
Kérelmezõ vitatta az eljárás eredménytelenségének megállapítását.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja kimondja, hogy eredménytelen az eljárás, ha kizárólag érvénytelen ajánlatok érkeztek.<br>
A Döntõbizottság megvizsgálta a többi ajánlat érvénytelenségi indokait is, azokat megalapozottaknak tartja, mert valóban mindegyik ajánlatban jogszerûen talált hibát ajánlatkérõ, ami az érvénytelenség megállapításának alapjául szolgált. Tehát az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontját jogszerûen alkalmazta az eljárás érvénytelenségének megállapításakor. Erre tekintettel a Döntõbizottság a jogorvoslati kérelem ezen részét is elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése szerint a dokumentáció, valamint annak ellenértéke tíz napon belül visszajár, ha<br>
a) az ajánlatkérõ visszavonja a felhívást;<br>
b) az eljárás a 60. § (1) bekezdésének d), e) és g) pontja alapján eredménytelen;<br>
c) az ajánlatkérõ az eljárás, illetõleg az elsõ szakasz eredményét a felhívásban megjelölt vagy a módosított eredményhirdetési idõpontig nem hirdeti ki.<br>
Az eljárás a 60. § (1) bekezdés b) pontja alapján lett érvénytelen, ezt az esetet nem jelöli meg a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése a befizetett díj visszafizetésének alapjául. A Döntõbizottság erre tekintettel a kérelem ezen részét is elutasítja megalapozatlanság miatt.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 22.<br>
<br>
Dr. Szaller Ottó s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>