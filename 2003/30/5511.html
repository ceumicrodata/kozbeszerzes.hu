<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5511)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.244/12/2003.<br>
<br>
Tárgy: a CEZE Kft. jogorvoslati kérelme a Debrecen Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A CEZE Út-, Mélyépítõ Kereskedelmi és Szolgáltató Kft. (4031 Debrecen, Bezerédi u. 10., a továbbiakban: kérelmezõ) jogorvoslati kérelmét, melyet a Debrecen Megyei Jogú Város Önkormányzata (4024 Debrecen, Piac u. 20., képviseli: dr. Patai Lajos jogtanácsos, a továbbiakban: ajánlatkérõ) "az önkormányzat kezelésében lévõ helyi körutakon útburkolat- és járdajavítás" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
<br>
INDOKOLÁS<br>
<br>
Ajánlatkérõ 2003. március 5-én ajánlati felhívást tett közzé a Közbeszerzési Értesítõ 10. számában nyílt eljárás megindítására a rendelkezõ részben írt tárgyban (1257/2003).<br>
A felhívás 3. a) pontjában a beszerzés tárgya és mennyisége cím alatt ajánlatkérõ útburkolat- és járdajavítást jelölt meg 37 000 m2-en.<br>
A 3. c) és d) pont értelmében részajánlatot lehetett tenni 28 000 m2 útburkolat-, illetõleg 9000 m2 járdajavítási feladatra.<br>
Ajánlatkérõ a felhívás 11. a) pontjában az ajánlattevõ mûszaki alkalmassága igazolásához többek közt megkövetelte a megelõzõ 3 év fõbb útépítési, útjavítási munkáinak ismertetését a referenciamunka megrendelõjének, nevének, az ellenszolgáltatás összegének, a teljesítés összegének, a teljesítés évének, az információt szolgáltató személy nevének és elérhetõségének megadásával.<br>
A 11. b) pontban meghatározta azt, hogy a szerzõdés teljesítésére alkalmatlannak minõsíti a jelentkezõt többek között abban az esetben, ha az elõzõ 3 év referenciái alapján megállapítható, hogy nem rendelkezik legalább az egyik évben nettó 50 millió Ft értékû, igazolható útépítési, útjavítási referenciamunkával.<br>
A felhívás 13. pontjában ajánlatkérõ megjelölte, hogy a legalacsonyabb összegû ellenszolgáltatás szempontja alapján fogja az ajánlatokat elbírálni. Az egyéb információk alatt a 16. pontban közölte, hogy nem biztosít hiánypótlási lehetõséget.<br>
Ajánlati dokumentációt is készített ajánlatkérõ, mely útmutatót adott az ajánlat tartalmi és formai követelményeirõl, a szerzõdéses feltételekrõl. A dokumentáció tartalmazta a minõsítési kérdõíveket. Az útjavításra 1-13., míg a járdajavításra 14-33. tételben megadta a különbözõ feladattípusokhoz az elvégzendõ technológia, rétegrend ismertetését is, amely alapján kellett az ajánlattevõknek az egyes technológiákhoz az egységárat megadni.<br>
A dokumentáció 13. oldalán található a 6. sz. melléklet, melyen a referenciamunkák ismertetését kérte ajánlatkérõ az alábbi tartalommal:<br>
"A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjára vonatkozó, az elõzõ 3 év legjelentõsebb útépítési, útjavítási feladataira vonatkozó ismertetést, az ellenszolgáltatás összegével, a teljesítés idejével és a szerzõdést kötõ másik fél megnevezésével az alábbiakban adjuk meg, vagy külön csatoljuk."<br>
Helyszíni konzultációt ajánlatkérõ nem tartott.<br>
A 2003. április 15-i ajánlattételi határidõre 10 db ajánlattevõtõl érkezett ajánlat. Mindkét részfeladatra tettek ajánlatot, kivéve a TESZIKER Kft., aki csak a 2. részfeladatra adott ajánlatot. A bontási eljáráson az ajánlattevõ neve, székhelye és a vállalási ár került ismertetésre és jegyzõkönyvben rögzítésre. A jegyzõkönyvet április 23-án küldték meg ajánlattevõknek. Eszerint ajánlatot tett: kérelmezõ, a HÓDÚT Kft., a Mélyépítõ Budapest Kft., a Swietelsky Kft., a TRT-2000 Kft., a Strabag Rt., a FÕNIX 2003. Közös Vállalkozás (tagjai: DEBMUT Rt. és Betonút Rt.), a D-Profil Kft., a TESZIKER Kft. és az Universal-Bau Kft.<br>
Az önkormányzat tulajdonosi bizottsága 87/2003. számon 2003. április 29-én hozta meg a döntését, mely szerint kérelmezõ, az Universal-Bau Kft. és a TRT-2000 Kft. ajánlata érvénytelen, továbbá megállapította, hogy az I. részfeladatra a FÕNIX 2003. Közös Vállalkozás (konzorcium), míg a 2. részfeladatra a Strabag Rt. tette a legalacsonyabb összegû ajánlatot. Ezt a döntést a tájékoztatás alapján a polgármester elfogadta, és még ugyanezen a napon döntött a nyertesekrõl is. Ajánlatkérõ 2003. május 8-án faxon értesítette kérelmezõt ajánlatának érvénytelenné nyilvánításáról. Indokaként azt közölte, hogy kérelmezõ nem jelölt meg megfelelõ összértékû referenciamunkát, ezért az ajánlati felhívás 11. b) pont 3. francia bekezdése alapján alkalmatlan a szerzõdés teljesítésére. Ezt a kérelmezõ kérésére május 12-én ismét megküldte ajánlatkérõ.<br>
Eredményhirdetésre - elhalasztott idõpontban - 2002. május 14-én került sor, melyen a fenti döntést hirdették ki.<br>
Az Összegzés az eljárásról iratot ajánlatkérõ elkészítette és azt megküldte valamennyi ajánlattevõ részére. Ebben a döntés indokaként szerepel:<br>
"A CENE Kft., beadott ajánlatának V. Minõsítési kérdõív 6. sz. mellékletben nyilatkozott az elõzõ 3 év legjelentõsebb útépítési-útjavítási feladatokról. Az ehhez kapcsolódó referencialistában viszont már járdahálózatot említ a BAUVIV megbízása keretében, 2001-ben 10, 2002-ben 40 millió forint értékben, valamint az EH-SZER Kft. megbízásában 6, 10, 10 millió forint értékben út-járda létesítményeket jelöl meg.<br>
Ajánlatkérõ értelmezése szerint az út és járda két külön mûszaki kategória, kiírói feltételek egyértelmûen a szigorúbb feltételt, az "útépítés-útjavítás" tartalmazták, összességében megállapítást nyert, hogy ajánlattevõ nem jelölt meg megfelelõ összértékû referenciamunkát, ezért az ajánlati felhívás 11. b) pont 3. francia bekezdése alapján alkalmatlan a szerzõdés teljesítésére."<br>
Ajánlatkérõ a szerzõdést az ajánlati felhívásában írt idõpontban a nyertesnek kihirdetett ajánlattevõkkel írásban megkötötte 2003. május 23-án.<br>
Kérelmezõ 2003. május 16-án nyújtott be jogorvoslati kérelmet, melyben kérte jogsértés megállapításán túl az eljárást lezáró döntés megsemmisítését és pályázata érvényességének visszaállítását. Kérte továbbá ideiglenes intézkedésként a szerzõdéskötés megtiltását, valamint az ügyben tárgyalás tartását is. Kérelmét azzal indokolta, hogy:<br>
a) Ajánlatkérõ nem küldte meg idõben a bontásról szóló jegyzõkönyvet, és annak tartalma sem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésének.<br>
b) Késve érvénytelenítette az ajánlatukat, mert arra már a bontáskor sor kerülhetett volna, de már az eredményhirdetés elhalasztásával együtt közölhette volna.<br>
c) Sérült a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja, mert álláspontja szerint mûszaki leírást kellett volna készíteni a felhíváshoz, ha ajánlatkérõ eltérõ feltételek alapján gondolta építtetni, illetve javíttatni a gyalogosforgalommal terhelt járdát vagy a gépjármûforgalommal terhelt útszerkezetet. A szabvány, illetve mûszaki leírás nem tartalmaz eltérõ vagy megkülönböztetõ, esetleg megengedõ feltételt a gyalogosjárda kivitelezése esetében. A KSH besorolása sem jelöli külön kódszámmal a gyalogos- és a gépjármûforgalommal terhelt útburkolatot.<br>
d) Kérte továbbá az útjavítás részfeladatra benyújtott pályázatuk nyertesként való elfogadását.<br>
Kérelmét a tárgyaláson fenntartva annyiban pontosította a bontási jegyzõkönyv megküldésével kapcsolatosan, hogy azt postai úton május 5-én kapta kézhez. Az érvénytelenné nyilvánításáról, illetve az alkalmatlansága megállapításáról szóló levél vonatkozásában elõadta, hogy az május 8-án kelt és azt május 13-án kapta kézhez.<br>
A tárgyaláson a referenciákkal kapcsolatosan elõadta, hogy ajánlatukban azért jelöltek meg járdaépítési referenciát, mert azt azonos értékûnek tekintették az útépítéssel. Azt is nyilatkozta, hogy amennyiben nem így gondolták volna, abban az esetben lehetõségük lett volna pl. az úttal kapcsolatos referenciát is igazolni, hisz az ajánlatkérõnél korábban ilyen munkát (földútépítést) kérelmezõ már teljesített. Ezt azért nem csatolták referenciaként, mert úgy érezték, hogy ez nem felel meg az ajánlatkérõ elvárásának. A tárgyaláson is fenntartotta azt az álláspontját, hogy valójában csak az építménynek a szerkezetében van eltérés az út- és a járdaépítés között, egyébként a követelmények mindkét esetben ugyanolyan szigorúak, az út-, illetve járdaépítéssel kapcsolatos technológiák pedig azonosnak tekinthetõek. Nem tartotta elfogadhatónak az ajánlatkérõ azon álláspontját, hogy az útügyi mûszaki elõírások is megkülönböztetik a járda- és az útépítéssel kapcsolatos fogalmat. Kérdésre azt is nyilatkozta, hogy az ajánlati felhívásnak azt a részét, melyben az ajánlatkérõ referenciánál útépítést kért megjelölni, azért nem kifogásolták a Döntõbizottság elõtt, mert véleményük szerint az azonos technológiára tekintettel a kétféle építés azonosnak tekinthetõ. Ezzel kapcsolatosan elõadta azt is, hogy nagyjából ugyanazokat a gépeket használják mind a két feladatnál, így csak a burkolat vastagsága lehet eltérés a két munka között.<br>
A Döntõbizottság a kért ideiglenes intézkedést a törvényi feltételek hiányában nem alkalmazta a jogorvoslati eljárás során.<br>
Ajánlatkérõ írásos észrevételében kérte a jogorvoslati kérelem elutasítását. Ennek indokaként elõadta, hogy:<br>
a) a bontási eljárás 2003. április 15-én volt, és a felvett jegyzõkönyvet április 23-án, az 5. munkanapon postára adták. A jegyzõkönyv tartalmának kifogásolása pedig már elkésett.<br>
b) Nem értékelte késve a kérelmezõ ajánlatát érvénytelennek, mert igaz, hogy a Kbt. lehetõvé teszi azt a bontáskor is, de az nem kötelezõ. Egyébként a döntés április 29-én született meg, és errõl az 5. munkanapon értesítették is kérelmezõt.<br>
c) A felhívás nettó 50 millió forint értékû referenciamunkát "útépítés-útjavítás"-ra határozta meg, ezért az lett volna jogsértõ, ha figyelembe vette volna a járdaépítés-járdajavítás értékét is a vizsgálat során. Elõadja, hogy nem helytálló kérelmezõ elõadása, mert külön vannak útügyi elõírások a közutak, és külön a kerékpárút, gyalogút és járda pályaszerkezetére, továbbá a vonatkozó jogszabályok, és a hatósági hatáskörök is másként érvényesülnek az út és a járda tekintetében. Elõadja még, hogy nem felel meg a valóságnak az, hogy kérelmezõ hiányolja a mûszaki leírást, hisz a dokumentáció részét képezi a technológiai leírás mind az út, mind a járda tekintetében is.<br>
d) Ajánlatkérõ szándéka volt az útépítés-útjavítás referenciák ellenértékét alkalmassági kritériumként beállítani, tekintettel a szerzõdés idõtartamára és az elvégzendõ munka nagyságrendjére.<br>
Írásos észrevételét ajánlatkérõ a tárgyaláson változatlanul fenntartotta. A jogorvoslati kérelem megalapozatlanságához azt az álláspontját is kifejtette, hogy a követelmények az úttest és a járda építése esetén nem azonosak, azok között lényeges eltérés van. Ennek kapcsán elõadta azt is, hogy 2002. január 1-jétõl egyébként a technológiára vonatkozóan újabb elõírások léptek érvénybe. Ezt az észrevételükben a pályaszerkezettel kapcsolatosan leírták, ezért azt továbbra is fenntartják. Álláspontja szerint az útügyi mûszaki leírások is megkülönböztetik a járdával és az úttal kapcsolatos fogalmakat. Továbbra is fenntartotta azt a véleményét, hogy kimondottan útépítéssel kapcsolatos referenciát kértek az ajánlattevõktõl és amennyiben a járdával kapcsolatos referenciára lett volna igényük, akkor azt jelölték volna meg a felhívásukban. Megerõsítette nyilatkozatában azt is a tárgyaláson, hogy a becsatolt felelõsségi rendjük a többszöri módosításnak megfelelõen azt tartalmazza, hogy a felhívással, az ajánlatok érvénytelenségével, illetve az ajánlattevõk alkalmatlanságával kapcsolatos döntés bizottsági hatáskörbe van utalva, míg a nyertesekre vonatkozó döntés a hatályos rendelet szerint a polgármester hatáskörébe tartozik. A jogorvoslati eljárás során a Döntõbizottság felhívására becsatolta a nyertesnek kihirdetett ajánlattevõkkel megkötött szerzõdés másolatát is.<br>
Az ügyben érdekelt felek a jogorvoslati eljárás során érdemi észrevételt sem írásban, sem a tárgyaláson szóban nem terjesztettek elõ.<br>
A Döntõbizottság a rendelkezésére álló iratokból, dokumentumokból, a felek írásban és a tárgyaláson szóban elõadott nyilatkozataiból megállapította, hogy a jogorvoslati kérelem részben elkésett, részben megalapozatlan az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a jogorvoslati eljárás tárgyalásán kétséget kizáróan megállapította - kérelmezõ által sem vitatottan -, hogy kérelmezõ 2003. április 15-i bontási eljáráson személyesen képviseltette magát és ekkor már szembesült azzal a ténnyel, hogy ajánlatkérõ a bontási eljárás során az ajánlattevõk ajánlataiból a részajánlatonként ismertette az árakat munkafajtánkénti bontásban és ezt jegyzõkönyvezte.<br>
Tekintettel arra, hogy kérelmezõ jogorvoslati kérelmét 2003. május 15-én adta postára a bélyegzõi lenyomat tanúsága szerint, ami 2003. május 16-án érkezett a Döntõbizottsághoz, ezért megállapítható, hogy a fent idézett jogvesztõ határidõn túl kifogásolta kérelmezõ a bontási eljárás során tanúsított ajánlatkérõi magatartást, nevezetesen az ajánlatok tartalmának ismertetésével kapcsolatos kifogásait.<br>
Fentiekre tekintettel e kérelmi elem vonatkozásában megállapítható, hogy a jogorvoslati kérelem elkésett, ezért azt a Döntõbizottság elutasította a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésére tekintettel, mely úgy rendelkezik, hogyha a bizottság megállapítja, hogy a jogorvoslati kérelem nem felel meg a 79. § (7) bekezdése szerinti feltételeknek (a 15 napos jogvesztõ határidõn túl kerül beterjesztésre), akkor a Döntõbizottságnak a kérelmet el kell utasítania.<br>
A jogorvoslati kérelem többi eleme megalapozatlan az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja azt tartalmazza, hogy a mûszaki alkalmasság igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése úgy rendelkezik, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdés pedig úgy rendelkezik, hogy az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság a jogorvoslati eljárás során a kérelmezõ alkalmatlanná nyilvánításával kapcsolatosan elvégzett vizsgálat során az alábbiakat állapította meg:<br>
Az alkalmassági, illetve az alkalmatlansági szempontoknál ajánlatkérõ kifejezetten útépítési, útjavítási munkákat kért bemutatni, illetve kívánt vizsgálni. Elõírása szerint évente teljesített nettó 50 millió forint munka meglétét határozta meg alkalmassági határként.<br>
A Döntõbizottságnak azt kellett megvizsgálnia a jogvita keretében, hogy a kérelmezõ által a referenciamunkák között megjelölt járdaépítési munkák útépítési, útjavítási referenciaként elfogadhatóak voltak-e. Ennek keretében a Döntõbizottság megvizsgálta a közúti közlekedésrõl szóló 1988. évi I. törvény 47. § h) pontját, mely az úttal kapcsolatos fogalomhoz az alábbiakat határozta meg:<br>
"Út: a gyalogosok és a jármûvek közlekedésére szolgáló terület, illetve magánterület (közút, magánút). Az egyes útfajtáknak és az út részének meghatározására a közúti közlekedés szabályairól szóló jogszabályban (KRESZ) foglaltak az irányadók."<br>
A közúti közlekedés rendjérõl szóló 1/1975. (II. 5.) KPM-BM rendelet (a továbbiakban: KRESZ) 1. sz. függelékének I. pontjában az úttal kapcsolatos fogalmak az alábbiakban kerültek meghatározásra:<br>
a) Út: a gyalogosok és a közúti jármûvek közlekedésére szolgáló közterület (közút), illetõleg magánterület (közforgalom elõl el nem zárt magánút).<br>
b) Járda: az útnak a gyalogosok közlekedésére szolgáló - az úttesttõl szintkülönbséggel, kiemelt szegéllyel, vagy más látható módon elhatárolt - része; a gyalogút azonban nem járda.<br>
c) Úttest: az útnak a közúti jármûvek közlekedésére szolgáló része.<br>
Az utak építésének, forgalomba helyezésének, megszüntetésének engedélyezésérõl szóló 15/2000. (XI. 16.) KöVIM rendelet 1. §-a szerint a rendelet kiterjed a közutak, a közforgalom elõl el nem zárt utak, kerékpárutak, a gyalogutak, a gyalog- és kerékpárutak, a járdák, valamint ezek mûtárgyai, tartozékai építésére, korszerûsítésére (a továbbiakban együtt: építés) forgalomba helyezésére és megszüntetésére. E rendeletbõl az is megállapítható, hogy külön mûszaki elõírások vonatkoznak a közutak és külön a kerékpárút, a gyalogút és a járda pályaszerkezetére.<br>
A fenti jogszabályi meghatározásokat összevetve a Döntõbizottság ajánlatkérõ álláspontjával megegyezõen megállapította, hogy a járda az útnak csak egy része, tehát ajánlatkérõ elvárása az útépítési, útjavítási munkákat írt elõ referenciaként, ezért a részfeladat teljesítése nem elégíti ki teljeskörûen az ajánlatkérõ elvárásait a kérelmezõ ajánlatában. Erre tekintettel jogszerû volt ajánlatkérõ döntése akkor, amikor a részfeladat teljesítését bemutató járdaépítési referenciamunkákat nem fogadta el útépítési munkának az ajánlatok értékelése során.<br>
Figyelemmel arra a tényre, hogy kérelmezõ az ajánlatában bemutatott útjavításra vonatkozó munkákra nézve nem teljesítette az ajánlatkérõi elvárás feltételeit, azaz, hogy azok értéke az elõírásoknak megfelelõen egyik évben sem érte el a nettó 50 millió forintot, ezért ajánlatkérõ jogszerûen állapította meg azt, hogy kérelmezõ ajánlatában nem igazolta a felhívásban meghatározott feltételeket, így nem igazolta kielégítõen az útépítésre elõírt referenciák meglétét. Erre tekintettel a szerzõdés teljesítésre alkalmatlanná nyilvánítása nem volt jogsértõ.<br>
E kérdéskör vizsgálatánál a Döntõbizottság azt is megállapította, hogy az ajánlatkérõ az út- és járdafelújításra megengedte külön-külön részajánlat tételét, de nem határozott meg a részfeladatokhoz részalkalmassági követelményeket, hanem a szigorúbb kritériumokat állította az ajánlattevõk elé, amikor útépítési referenciákat jelölt meg évente legalább nettó 50 millió forint összegben.<br>
Az is megállapítást nyert az eljárás során, hogy a fenti elõírást a közbeszerzési eljárás résztvevõi az arra nyitva álló jogvesztõ határidõn belül nem kifogásolták és ennek ismeretében tették meg ajánlatukat, tehát ezt utólag - túl a jogvesztõ határidõn - érvényesen kérelmezõ sem vitathatja.<br>
A fent leírt indokok alapján a Döntõbizottság osztotta ajánlatkérõ azon álláspontját, hogy a kérelmezõ ajánlatában nem igazolta az ajánlati felhívásnak megfelelõen útépítési referenciáit, ezért az alkalmatlanná nyilvánítása és az eljárás további szakaszából való kizárása nem volt jogsértõ.<br>
A Döntõbizottság a bontási jegyzõkönyv megküldésével kapcsolatos kérelmezõi kifogásokat, melyeket kérelmezõ a tárgyaláson pontosított, szintén megalapozatlannak találta, tekintettel arra, hogy ajánlatkérõ bizonyítottan a jegyzõkönyv elkészítése és annak postázása során nem tért el a törvényben meghatározott határidõktõl, azaz azokat az 5. munkanapon minden esetben postázta a felek, így kérelmezõ részére is.<br>
Fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a részben elkésett, részben pedig megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 18.<br>
<br>
Dr. Bíró László s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>