<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5418)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.242/9/2003.<br>
<br>
Tárgy: a PIKOSYSTEM Kft. jogorvoslati kérelme a Békés Megyei Képviselõ-testület Pándy Kálmán Kórháza közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a PIKOSYSTEM Egészségügyi Fõvállalkozási és Kórháztechnikai Kft. (1141 Budapest, Paskál u. 60., képviseli: Pataky és Társa Ügyvédi iroda, dr. Csóka László ügyvéd, 1012 Budapest, Attila út 133., a továbbiakban: kérelmezõ) jogorvoslati kérelmének, melyet a Békés Megyei Képviselõ-testület Pándy Kálmán Kórháza (5700 Gyula, Semmelweis u. 1., képviseli: dr. Gyebnár László ügyvéd, 5600 Békéscsaba, Wlassich sétány 7., I/3., a továbbiakban: ajánlatkérõ) "Pándy Kálmán Kórház részére új orvosi mûszerek beszerzése és telepítése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (3) bekezdés b) pontját, ezért ajánlatkérõt 2 000 000 Ft, azaz kettõmillió forint bírság megfizetésére kötelezi, egyebekben a jogorvoslati kérelmet elutasítja.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2002. január 23-án a Közbeszerzési Értesítõ 2002. évi 4. számában részvételi felhívást tett közzé elõminõsítési eljárás megindítására új orvosi mûszerek beszerzése és szükség szerinti telepítése tárgyában. Az eljárás nyertese a KORTEX Kft. lett, amellyel ajánlatkérõ 2002. augusztusában szerzõdést kötött 849 992 839 Ft vételár ellenében. A teljesítés határideje 2004. június 30-a volt. Az eljárás eredményérõl szóló tájékoztató a Közbeszerzési Értesítõ 2002. augusztus 14-i számában került közzétételre. A közbeszerzési eljárást követõen ajánlatkérõ felügyeleti irányítását ellátó önkormányzat tájékoztatta ajánlatkérõt, hogy újabb pénzügyi forrás áll rendelkezésére, további új mûszerek beszerzésére összesen 225 500 E Ft értékben.<br>
Ezen elõzményeket követõen ajánlatkérõ 2003. február 28-án indított hirdetmény közzététele nélküli tárgyalásos közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja alapján, melyrõl a Döntõbizottság elnökét is tájékoztatta. Ajánlatkérõ az eljárásfajta választását azzal indokolta, hogy az új mûszerek túlnyomó részben ugyanabban az épületben kerülnek telepítésre a korábbi eljárással érintett orvosi mûszerek kiegészítéseként azokkal azonos idõpontban. A nem a felkért ajánlattevõ által szállított eltérõ típusú eszközbeszerzés mûszaki problémát vetne fel, továbbá a korábbi mûszerek technológiai tervét a KORTEX Kft. készítette, az új mûszerek telepítése abba illeszthetõ be. A korábban kötött szerzõdés alapján a KORTEX Kft. feladata a leszállításra kerülõ mûszerek kezelésének, betanításának végzése is, valamint az újabb mûszerek szervizelése, karbantartása, javítása csak akkor gazdaságos, ha azt a korábbi nyertes ajánlattevõ a már leszállított és késõbb szállítandó mûszerekkel azonos feltételekkel végzi.<br>
Ajánlatkérõ ajánlati felhívást is készített, melyben a beszerzés tárgyát és mennyiségét az alábbiakban jelölte meg:<br>
- RTG-készülék,<br>
- Mûtõlámpa 3 db,<br>
- Univerzális RTG-vizsgáló,<br>
- Endoscope-sterilizátor 1 db,<br>
- Mosogatógép 1 db,<br>
- Altatógép 1 db,<br>
- Kémiai automata,<br>
- Laborautomata.<br>
Az ajánlatkérõ a beszerezni kívánt mûszerekrõl dokumentációt is készített, melyben a mûszerekkel szemben elvárt mûszaki követelményeit részletezte oly módon, hogy a mûszerek részletes mûszaki paramétereit megadta, jelezve az ajánlatkérõi minimum elvárásokat, illetve felsorolta azokat a mûszaki adatokat, melyre nyilatkozatot várt el az ajánlattevõtõl. A beszerezni kívánt mûszerekre vonatkozóan ajánlatkérõnek konkrét gyártmány-, illetve típus elvárása nem volt. Ajánlatkérõ a korábbi nyertes ajánlattevõt, a KORTEX Kft.-t hívta fel ajánlattételre, aki ajánlatát benyújtotta és 2003. április 4-én tárgyalásrá is sor került. A tárgyalás során a végleges ajánlati ár 226 421 418 Ft-ra módosult, melyet ajánlatkérõ elfogadott és az eljárást lezáró döntését nyilvánosan 2003. április 9-én ki is hirdette. Az eljárást lezáró szerzõdéskötés 2003. április 18-án megtörtént.<br>
Az eljárás eredményérõl szóló tájékoztató a Közbeszerzési Értesítõ 2003. április 30-i számában került közzétételre.<br>
A Döntõbizottság elnöke 2003. március 18-án hivatalból jogorvoslati eljárást kezdeményezett ajánlatkérõ közbeszerzési eljárása ellen azon indokból, hogy a rendelkezésre álló iratok alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek egyértelmûen nem állapíthatóak meg. A Döntõbizottság elnöke a jogsértésrõl történõ tudomásszerzés idõpontjaként 2003. március 4-ét jelölte meg.<br>
Ajánlatkérõ észrevételezte, hogy az ajánlati felhívást már 2003. február 28-án faxon is megküldte a Döntõbizottság elnöke részére, így a tudomásszerzés idõpontjaként a 2003. február 28-i idõpontot kell tekinteni, így a jogorvoslati eljárás kezdeményezése az eljárás indításának idõpontjában már lejárt. A Döntõbizottság az elkésettség körében történt vizsgálat során megállapította, hogy adminisztrációs hiba folytán a megküldött tájékoztatón 2003. február 28-a helyett 2003. március 4-e szerepel, így a jogorvoslati eljárás kezdeményezése a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján elkésett. Ennek alapján a D.137/4/2003. sz. határozatában az eljárást megszüntette.<br>
Kérelmezõ 2003. május 15-én terjesztett elõ jogorvoslati kérelmet, melyben kérte a jogsértés megállapítását, bírság kiszabását, ajánlatkérõ kötelezését költségeinek megtérítésére, továbbá amennyiben az eljárás során megállapítást nyer, hogy a nyertes ajánlattevõ valótlan tartalmú adatot szolgáltatott, úgy az ajánlattevõ eltiltását a közbeszerzési eljárásban való részvételtõl.<br>
Álláspontja szerint ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított eljárásfajta választása jogsértõ, hiszen ezen törvényi feltételek fennállása jelen esetben nem állapítható meg. Az ajánlattételre felhívott korábbi eljárás nyertese, a KORTEX Kft. nem gyártója és telepítõje a beszerzés tárgyát képezõ orvosi mûszereknek, azokat közvetítõ kereskedõként forgalmazza. Ebbõl következik, hogy bármelyik szakcég, így a kérelmezõ is képes megrendelni a gyártótól a beszerzés tárgyát képezõ mûszereket. A telepítésben, mûködtetésben, karbantartásban a KORTEX Kft. helyettesítése nem járna hátrányos következménnyel, ugyanis a telepítést, üzembe helyezést, szervizelést a KORTEX Kft. alvállalkozói végzik. Kérelmezõ hivatkozott továbbá arra is, hogy az ajánlatkérõ által a tájékoztatóban hivatkozott beszerzés I. üteme egészen más szakmai jellegû (radiológiai, egyéb diagnosztikai képalkotó rendszerek) beszerzésre irányult, a tájékoztatóban megjelölt alvállalkozó személyébõl pedig arra lehet következtetni, hogy jelen eljárás labordiagnosztikai és intenzív monitorozási rendszerekhez kapcsolódó mûszerek beszerzésére irányult. Az ajánlatkérõ által hivatkozott orvostechnológiai tervet csak független cég készíthette, az összeférhetetlenség okán ennek elkészítésében a KORTEX Kft. nem mûködhetett közre.<br>
Amennyiben az eljárásfajta választását ajánlatkérõ részérõl az indokolta, hogy a KORTEX Kft. a kizárólagos jog fennállására hivatkozott, úgy álláspontja szerint a KORTEX Kft. hamis adatot szolgáltatott.<br>
Kérelmezõ hivatkozott arra, hogy ügyfélképessége fennáll, hiszen tevékenységi köre alapján nyílt eljárás esetén ajánlattevõi minõségben az eljárás részese lehetett volna.<br>
Ajánlatkérõ érdemi észrevételében kérte a jogorvoslati kérelem elutasítását. Álláspontja szerint jelen jogorvoslati eljárásban kérelmezõ ügyfélképességgel nem rendelkezik, hiszen a közbeszerzési eljárás lezárult, a szerzõdéskötés megtörtént, így nincs olyan jog, illetve jogsérelem, amely az ügyfélképességet megalapozná. Álláspontja szerint hirdetmény közzététele nélküli tárgyalásos közbeszerzési eljárások esetében a jogalap választásának indokoltságát egyedül a Döntõbizottság elnöke vitathatja, és ez esetben hivatalból történõ eljárás kezdeményezésére kizárólagosan õ jogosult. Jelen esetben a Döntõbizottság elnöke ezzel a jogával élt is, a Döntõbizottság e körben vizsgálatot is folytatott, és a jogorvoslati eljárás megszüntetésre került. Így ugyanazon ténybeli alapból származó, ugyanazon jog iránt újabb jogorvoslati kérelem nem terjeszthetõ elõ. Érdemi nyilatkozatában hivatkozott arra, hogy a beszerzés tárgyát képezõ 1-5 közötti tételek önállóan is telepíthetõk és mûködtethetõk, de e tételszám alatt megjelölt berendezések funkcionálisan a korábbi beszerzéshez kapcsolódnak, annak bõvítését szolgálják. A KORTEX Kft. helyett mástól történõ beszerzés aránytalan mûszaki, technikai nehézséget eredményezne a mûködtetésben és a karbantartásban. A jelenleg leszállításra kerülõ berendezések a korábbi mûszerekkel egy idõben programozottan kerülnek telepítésre. Ezért az egymáshoz funkcionálisan kapcsolódó mûszerek eltérõ idõpontban történõ telepítése jelentõs többletköltséget okozott volna.<br>
A KORTEX Kft. észrevételében szintén hivatkozott arra, hogy kérelmezõ ügyfélképességgel nem rendelkezik, különösen a hamis adatszolgáltatással kapcsolatosan nem, egyebekben a kérelmezõ valótlan, illetve hamis adatszolgáltatásra vonatkozó kérelme fikcióra épül, minden alapot nélkülöz.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Kérelmezõ tevékenységi köre alapján ajánlatkérõ által sem vitatottan jelen közbeszerzési eljárás tárgyát képezõ orvosi mûszerek, gyógyászati és laboratóriumi berendezések gyártásával foglalkozó, illetve külkereskedelmi tevékenységet végzõ cég. Ennek alapján nyílt eljárás indítása esetén ilyen tárgyú beszerzések esetén a közbeszerzési eljárások részesévé válhat. Ennek alapján ajánlatkérõ eljárásfajta választása - melyben a potenciális ajánlattevõi kört kizárta - kérelmezõ jogát, jogos érdekét sértheti.<br>
A fentiekbõl következõen - nem vitathatóan - kérelmezõ jelen jogorvoslati eljárásban ügyfélképességgel rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
Ajánlatkérõ közbeszerzési eljárása hirdetmény közzététele nélküli tárgyalásos eljárás volt, így a Közbeszerzési Értesítõben ajánlatkérõnek csak az eljárás eredményérõl kellett tájékoztatást közzé tennie. Ajánlatkérõ ezt a tájékoztatását a Közbeszerzési Értesítõ 2003. április 30-i számában tette közzé, így a kérelmezõ ebben az idõpontban szerzett tudomást a jogsértésrõl, ezt követõen pedig a törvényes határidõn belül a jogorvoslati kérelmét a Döntõbizottsághoz elõterjesztette, így a jogorvoslati kérelem a törvényes határidõben érkezett, érdemi elbírálásának ez okból eljárásjogi akadálya nincs.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a bizottság eljárása kérelemre vagy hivatalból indul. A Kbt. a hivatalból történõ eljárást kezdeményezõk körét taxatíve felsorolással meghatározza, valamint hivatalból történõ eljárás kezdeményezésére jogosítja fel a Döntõbizottság elnökét is azzal a korlátozással, hogy a Döntõbizottság elnöke kizárólag hirdetmény közzététele nélküli tárgyalásos közbeszerzési eljárások esetén kezdeményezhet hivatalból jogorvoslati eljárást, ha megalapozottan feltételezhetõ, a közbeszerzési eljárás alapelveinek vagy szabályainak megsértése. A Kbt. azonban olyan tiltó rendelkezést nem tartalmaz, hogy hirdetmény közzététele nélküli tárgyalásos eljárások indítása esetén a jogalap választásának feltételezhetõ jogsértése esetén kizárólag a Döntõbizottság elnöke járhat el hivatalból, ebbõl következõen nyilvánvaló, hogy kérelemre is indulhat eljárás.<br>
A Döntõbizottság elnöke indítványára ajánlatkérõ által indított hirdetmény közzététele nélküli tárgyalásos eljárás ellen a Döntõbizottság hivatalból eljárt, azonban az eljárását eljárásjogi akadályra alapítottan érdemben nem vizsgálta.<br>
A fentiekbõl következõen a törvényes határidõben ügyfélképességgel rendelkezõ kérelmezõ által benyújtott jogorvoslati kérelem érdemi vizsgálatának eljárásjogi akadálya nincs.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdése b) pontja szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal, a korábbi nyertes ajánlattevõvel kötött - szerzõdés idõtartama azonban nem haladhatja meg a három évet.<br>
A Döntõbizottság vizsgálta, hogy jelen közbeszerzési eljárásban ezen feltételek megvalósulnak-e. A rendelkezésre álló iratokból megállapítható volt, hogy ajánlatkérõ különbözõ orvosi mûszerek beszerzése tárgyában szerzõdést kötött 2002. augusztusában a KORTEX Kft.-vel, melynek teljesítése jelenleg is folyamatban van, a szerzõdés szerint a teljesítési határidõ 2004. június 30-a. Jelen közbeszerzési eljárásban ajánlatkérõ újabb orvosi mûszerek beszerzését valósította meg figyelemmel arra, hogy az önkormányzat forrást biztosított további mûszerek beszerzésére ajánlatkérõ számára. Ajánlatkérõ a beszerezni kívánt orvosi mûszerekkel szemben támasztott mûszaki specifikációit meghatározta, azonban nem volt elvárása sem konkrét gyártmány, sem konkrét típus vonatkozásában. Így nem volt akadálya annak, hogy az ajánlatkérõ mûszaki specifikációit kielégítõ bármely gyártmányú, illetve típusú mûszer beszerzése történjen meg. Ebbõl következõen orvosi mûszerek forgalmazására feljogosított cégek eredménnyel indulhattak volna nyílt közbeszerzési eljárás alkalmazása esetén.<br>
Továbbá nem vitathatóan a KORTEX Kft. a beszerzés tárgyát képezõ eszközöket mint orvosi mûszerek nagykereskedelmével foglalkozó cég szerzi be, így ezen eszközök beszerzése bármely orvosi mûszerek kereskedelmével foglalkozó cég által lehetséges. A beszerzés tárgyát képezõ eszközök vonatkozásában a KORTEX Kft. kizárólagos forgalmazói jogosultságot nem igazolt.<br>
Ajánlatkérõ hivatkozott arra, hogy a most beszerezni kívánt mûszereknek szervesen kellene illeszkedni a korábban beszerzett mûszerekhez. Ajánlatkérõ a korábbi szerzõdésben a beszerzett mûszerek felsorolását oly módon határozta meg, hogy azok milyen funkciójú helyiségekben nyernek elhelyezést (pl. belgyógyászat, sebészeti mûtõ stb.). Jelen eljárásban ajánlatkérõ megjelölte azokat a helyiségeket, hogy az újonnan beszerzett mûszerek hova kerülnek. Azonban az a körülmény, hogy a megjelölt helyiségekben további mûszerek elhelyezése történik meg nem indokolja, hogy azt kizárólag a korábbi nyertes ajánlattevõ képes biztosítani. Az ajánlatkérõ ugyanis nyilatkozott a tekintetben, hogy a beszerzés tárgyaként megjelölt 1-5. tétel alatt szereplõ mûszerek önállóan is mûködõképesek, szervesen nem illeszkednek a korábbi beszerzett mûszerekhez. A 6-8. szereplõ tételek olyan mûszerek, amelyek már a korábbi szerzõdésben is szerepelnek, ezek újabb mennyiségi beszerzésként pótlólagos darabszámként jelentkeznek, azaz bõvítésnek minõsülnek.<br>
A fentiekbõl következõen a korábbi nyertesnek más ajánlattevõvel történõ helyettesítése nem járna azzal a következménnyel, hogy ajánlatkérõnek eltérõ, mûszakilag nem illeszkedõ eszközöket kellene beszereznie. Nem valósul meg a törvényi tényállásnak azon eleme sem, hogy a jelen beszerzés tárgyát képezõ készülékeknek, berendezéseknek már a korábban megrendelt eszközökkel kompatibilisnek kellene lennie, hiszen a kiadott mûszaki követelményeknek megfelelõ bármilyen típusú mûszert elfogadott ajánlatkérõ az ajánlati felhívás, illetve a dokumentáció elõírása szerint.<br>
Ajánlatkérõnek azon hivatkozása sem elfogadható, hogy az új mûszerek karbantartása, javítása akkor gazdaságos, ha azt a korábbi nyertes ajánlattevõ a már leszállított mûszerekkel azonos feltételek mellett végzi, ugyanis a korábbi szerzõdésnek nem tárgya a mûszerek javítása, karbantartása. A benyújtott ajánlatból az is kitûnik, hogy az ajánlattevõ megjelölte a márkaszervizeket, amely mûszerenként változó. Ebbõl következõen a szervizelést nem maga a nyertes ajánlattevõ végzi.<br>
Ajánlatkérõ azon megállapítása is megalapozatlan, hogy a berendezések technológiai tervét a nyertes ajánlattevõ végezte, hiszen a korábban megkötött szerzõdésnek nem tárgya technológiai terv készítése.<br>
A Döntõbizottság a rendelkezésre álló iratokból nem állapította meg a KORTEX Kft. hamis adatszolgáltatását, hiszen a KORTEX Kft. az eljárás során olyan nyilatkozatot nem tett, hogy kizárólagos joggal forgalmazná a beszerzés tárgyát képezõ eszközöket. Az iratok között egyéb olyan nyilatkozat sem található a KORTEX Kft. részérõl, amely a hamis adatszolgáltatás tényállási elemét megvalósítaná. E tekintetben tehát a jogorvoslati kérelem megalapozatlan volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a pontja alapján a megalapozatlan kérelmet elutasította, a d) pontja alapján a jogsértést megállapította, az f) pont alapján határozott a bírság kiszabásáról és a h) pont alapján határozott a költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A bírság minimális mértékét a költségvetési törvény 2003-ban 1 000 000 Ft-ban állapította meg.<br>
A Döntõbizottság a bírság kiszabásánál figyelemmel volt a beszerzés magas értékére, valamint arra a körülményre, hogy a jogsértés reparálhatóságára már lehetõsége nem volt. A Döntõbizottság a személyi felelõssel szemben bírság kiszabásától eltekintett figyelemmel arra, hogy egyszemélyes felelõs nem volt megállapítható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 24.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>