<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5532)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.241/19/2003.<br>
<br>
Tárgy: a SARNEN Kft. jogorvoslati kérelme Telkibánya Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A SARNEN Kft. (3758 Jósvafõ, József Attila u. 3., képviseli: dr. Megyeri Gábor ügyvéd, 3525 Miskolc, Kazinczy u. 13. fsz/4., a továbbiakban: kérelmezõ) jogorvoslati kérelmét, melyet a Telkibánya Község Önkormányzata (3896 Telkibánya, Nagy u. 2., képviseli: dr. Bíró György ügyvéd, 3515 Miskolc 15. Pf. 15, a továbbiakban: ajánlatkérõ) "Telkibánya község szennyvízcsatorna-hálózat és tisztítótelepének átépítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ elõször a Közbeszerzési Értesítõ 2003. január 29-i 5. számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
E felhívást jogorvoslati kérelemmel támadta meg a Szimpa 2000 Kft. és a Keleti Pont Kft.<br>
A Döntõbizottság a D.60/14/2003. számú határozatával a Szimpa 2000 Kft. jogorvoslati kérelmét elutasította.<br>
A Döntõbizottság a Keleti Pont Kft. jogorvoslati kérelmének a D.111/17/2003. számú határozatában részben helyt adott és megállapította, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdésére tekintettel a 44. § (7) bekezdését, és ezért megsemmisítette ajánlatkérõnek a részvételi felhívásra vonatkozó és azt követõ valamennyi döntését. Ezt meghaladóan a jogorvoslati kérelmet elutasította. A Döntõbizottság ajánlatkérõt 1 000 000 Ft bírsággal sújtotta.<br>
A Döntõbizottság határozatai jogerõre emelkedtek.<br>
Ajánlatkérõ újra megindította a közbeszerzési eljárását a rendelkezõ részben meghatározott tárgyban és a Közbeszerzési Értesítõ 2003. április 30-i 18. számában tette közzé új részvételi felhívását nyílt elõminõsítéses eljárás megindítására.<br>
Ajánlatkérõ közölte, hogy a közbeszerzési eljárása során nevében Transdowell Rt. jár el mint bonyolító.<br>
Ajánlatkérõ a rész-, illetve a többváltozatú ajánlattétel lehetõségét kizárta.<br>
Ajánlatkérõ felhívása 9. pontjában határozta meg a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket.<br>
A pénzügyi, gazdasági alkalmasság igazolására - többek között - kérte:<br>
A 9. b) pontjában a mûszaki alkalmasság igazolására kérte a részvételre jelentkezõtõl és a teljesítésbe a közbeszerzési értékének 10%-át meghaladó mértékben igénybe venni kívánt alvállalkozótól:<br>
- mûszaki technikai felszereltség bemutatását,<br>
- azon mûszaki szakemberek megnevezését, végezettségük és gyakorlatuk bemutatását, akik a teljesítésért felelõsek.<br>
Ajánlatkérõ felhívása 10. a) pontjában állapította meg a részvételre jelentkezõk alkalmassága elbírálásának szempontjait és a 10. b) pontban határozta meg az alkalmatlanná minõsítés szempontjait, köztük az alábbiakat:<br>
- a bemutatott technikai-gépi felszereltség által megállapítható, hogy a részvételre jelentkezõ és a teljesítésbe 10%-os mértéket meghaladóan igénybe venni kívánt alvállalkozó nem rendelkezik a közbeszerzés tárgyának megvalósításához szükséges, a rendeltetésszerû használatra alkalmas földmunkagépekkel és szállítóeszközökkel, legalább: 4 db árokásó gép, 4 db billentõs terepes gépkocsi, 4 db tömörítõgép, 2 db padkahenger, 2 db fejtõkalapács, 2 db mûanyaghegesztõ készülék (9. francia bekezdés),<br>
- a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó esetén, ha nem foglalkoztat legalább 1 fõ saját állományú, fõállású munkaviszonyban foglalkoztatott szakirányú (vízgazdálkodással vagy vízépítéssel kapcsolatos) felsõfogú végzettségû, az 51/2000. (VIII. 9.) FVM-GM-KöViM együttes rendeletben meghatározott felelõs mûszaki névjegyzékbe vett, vezetésre, irányításra alkalmas személyt (10. francia bekezdés).<br>
Ajánlatkérõ a felhívása 10. c) pontjában közölte, hogy az ajánlatok elbírálásának szempontja az összességében legelõnyösebb ajánlat. A 10. d) pontban pedig tájékoztatást adott arról, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltakat az elõminõsítési eljárásban alkalmasnak minõsített részvételre jelentkezõknek közvetlenül megküldött ajánlati felhívás fogja tartalmazni.<br>
Ajánlatkérõ részvételi dokumentációt is összeállított, melynek ellenértékét felhívása 12. pontja 1. francia bekezdésében 80 000 Ft + áfa = 100 000 Ft-ban határozta meg. Kikötötte, hogy a dokumentáció megvásárlása az elõminõsítési eljárásban való részvétel feltétele.<br>
Ajánlatkérõ felhívása 12. pontja 3. francia bekezdésében tájékoztatást adott arról, hogy az ajánlati dokumentáció ellenértéke 200 000 Ft + áfa = 250 000 Ft lesz.<br>
A kérelmezõ 2003. május 14-én nyújtotta be a jogorvoslati kérelmét, melyben jogsértés megállapítását kérte, mert álláspontja szerint a Kbt. rendelkezéseivel ellentétes ajánlatkérõ részvételi felhívásának több pontja. Emiatt kérte a részvételi felhívás megsemmisítését és ideiglenes intézkedésként a közbeszerzési eljárás felfüggesztését.<br>
A tárgyaláson jogorvoslati kérelmét módosította és az alábbiak szerint tartotta fenn:<br>
- Álláspontja szerint nem járhat el a közbeszerzési eljárásban ajánlatkérõ, illetve a bonyolító képviselõjeként Dobos Miklós, mivel a Magyar Mérnöki Kamara Országos Etikai Fegyelmi Bizottsága 2002. december 19-tõl kezdõdõen 1 évre felfüggesztette mérnöki tevékenysége gyakorlását.<br>
- Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(4) bekezdésének elõírása ellenére részvételi felhívásában csak azt közölte, hogy az ajánlatokat az összességében legelõnyösebb ajánlat szempontja alapján bírálja el és nem határozta meg a részszempontokat, az értékelési ponthatárokat és az értékelés módszerét.<br>
- Kifogásolta a részvételi dokumentáció 80 000 Ft + áfa, továbbá az ajánlati dokumentáció 200 000 Ft + áfa összegû ellenértéket, azokat magasnak ítélte. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdése alapján a dokumentáció és a tervek elkészítésének költségeit a megrendelõnek kell viselni, csak a sokszorosítási, kötési és értékesítési költségek vehetõk figyelembe a dokumentáció ellenértékének meghatározása során.<br>
- Nem dokumentálható, nem ellenõrizhetõ ajánlatkérõnek azon alkalmassági elõírása, hogy a részvételre jelentkezõ "rendeltetésszerû használatra alkalmas" gépekkel, eszközökkel rendelkezzen. Ilyen feltétel meghatározása ellentétes a Kbt. szabályozásával.<br>
- Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését azzal, hogy az 51/2000. (VIII. 9.) FVM-GM-KöViM együttes rendeletben elõírtaknál szigorúbb követelményeket állapított meg a felelõs mûszaki-vezetõi névjegyzékbe felvett személy vonatkozásában. Álláspontja szerint a teljesítéshez elegendõ a középfokú végzettségû felelõs mûszaki vezetõ, továbbá szükségtelen a vízgazdálkodási és a vízépítési szakirányú végzettség is, mivel a rendelet szerint más végzettségû (építõmérnök) szakember is lehet vízgazdálkodással kapcsolatos felelõs mûszaki vezetõ. Továbbá a vezetésre, irányításra alkalmasság nem egzakt elõírás.<br>
A kérelmezõ írásban benyújtott jogorvoslati kérelme elsõ oldalán azt közölte, hogy a Közbeszerzési Értesítõ 2003. január 29-i számában megjelölt részvételi felhívás ellen nyújtja be jogorvoslati kérelmét. Ugyanakkor jogorvoslati kérelme utolsó oldalán kifejti: "a jogsértõ esemény 2003. május 5-én a hirdetmény közzétételét követõ elsõ munkanap jutott a társaságunk tudomására, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglaltaknak megfelelõen nyújtjuk be a jogorvoslati kérelmünket".<br>
A jogorvoslati eljárás során 2003. május 22-én közölte a kérelmezõ, hogy tévesen tüntette fel jogorvoslati kérelmében a részvételi felhívásnak a Közbeszerzési Értesítõben történõ megjelenése idõpontját és a pontos megjelölésként a 2003. április 30-i Közbeszerzési Értesítõ 3264/2003. számú hirdetményére hivatkozott, az ellen nyújtotta be jogorvoslati kérelmét.<br>
Ajánlatkérõ kérte a jogorvoslati kérelem elutasítását részben eljárásjogi okból, részben alaptalanság miatt.<br>
Eljárásjogi szempontból hivatkozott arra, hogy az eredeti jogorvoslati kérelmében a kérelmezõ Közbeszerzési Értesítõ 2003. január 29-i számban megjelent részvételi felhívást tüntette fel, mint megtámadottat. E részvételi felhívást azonban a Döntõbizottság a korábbi jogorvoslati eljárások eredményeként megsemmisítette.<br>
Közölte azt is, hogy a kérelmezõ fõ tevékenységi köre piackutatás, marketing. A kérelmezõ a részvételi dokumentációt a rendelkezésre álló idõ alatt nem vásárolta meg. Sem ajánlatkérõ, sem bonyolító elõtt nem ismert, hogy a kérelmezõ hasonló tárgyú közbeszerzési eljárásokban részt vett volna, illetve a beszerzés tárgyának megfelelõ tevékenységet folytatott volna. Elõbbiekre tekintettel a kérelmezõ nem rendelkezik ügyfélképességgel.<br>
Ajánlatkérõ álláspontja szerint a kérelmezõ jogorvoslati kérelme érdemben is alaptalan az alábbiakra tekintettel:<br>
- A közbeszerzési eljárásban bonyolítóként a Transdowell Rt. jár el, az õ képviselõje Dobos Miklós. A Kbt. nem tartalmaz olyan elõírást, mely szerint a bonyolítónak, illetve a bonyolító képviselõjének mérnökkamarai tagsággal vagy elõírt szakképzettséggel kell rendelkezni.<br>
- A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(4) bekezdése értelmében a részvételi felhívásban ajánlatkérõ csak az elbírálás szempontját köteles meghatározni. Ajánlatkérõ ezt a kötelezettségét teljesítette is. A részszempontok, illetve az értékelés további elõírásainak meghatározása csak lehetséges a részvételi felhívásban, de az jogszerûen teljesíthetõ az ajánlati felhívásban is.<br>
- Ajánlatkérõ álláspontja szerint az általa meghatározott részvételi, illetve ajánlati dokumentációs ellenérték megfelel az ilyen típusú, nagyságrendû közbeszerzési eljárásban meghatározottaknak. Több ajánlattevõ nyilatkozatát csatolta arról a tárgyaláson, hogy a dokumentációk ellenértékét nem kifogásolják. Továbbá kimutatást csatolt arról, hogy milyen tételeket, milyen mértékben vett figyelembe a dokumentáció ellenértékének meghatározása során.<br>
- Megítélése szerint elfogadható elõírás az, ha "rendeltetésszerû használatra alkalmas" munkagépekkel, eszközökkel kéri az alkalmasság igazolását. E követelmény teljesítését külön nem kell természetesen igazolni, azonban ajánlattevõnek kell viselni az esetleges valótlan adatszolgáltatása következményét.<br>
- Ismertette, hogy a Döntõbizottság D.111/17/2003. számú határozatában már vizsgálta a felelõs mûszakai vezetõvel szemben támasztott ajánlatkérõi elõírást és ajánlatkérõ új részvételi felhívásában a Döntõbizottság határozatában foglaltak szerint állapította meg új elõírását.<br>
Egyéb érdekeltként a Keviép Kft. írásbeli észrevételében egyetértett a kérelmezõ jogorvoslati kérelmének egyes pontjaival.<br>
A Döntõbizottság a jogorvoslati eljárás során elsõdlegesen az eljárásjogi kérdéseket vizsgálta.<br>
A Döntõbizottság a kérelmezõ írásbeli jogorvoslati kérelme teljes tartalmának vizsgálata alapján azt állapította meg, hogy azt a kérelmezõ a 2003. április 30-án megjelent részvételi felhívás megtámadására nyújtotta be. Ez egyértelmûen kitûnik a jogorvoslati kérelem utolsó oldalának - fent idézett részébõl -, a tudomásszerzés idõpontjának megjelölésébõl.<br>
A Döntõbizottság ezt követõen vizsgálta a kérelmezõ ügyfélképességét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése értelmében a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A Döntõbizottság a jogorvoslati eljárás során felhívta a kérelmezõt, hogy az eljárás indítására vonatkozó jogosultságára nyilatkozzon, továbbá joga, jogos érdeke sérelmét támassza alá.<br>
A kérelmezõ a Döntõbizottság részére becsatolta a 2003. április 23-i keltezésû cégkivonata másolatát. E szerint a cég fõ tevékenységi köre: "piac- és közvélemény-kutatás". A cégkivonatban ezenkívül több tevékenységi kör is fel van tüntetve többek között: üzletviteli tanácsadás, hirdetés, ingatlanforgalmazás, máshová nem sorolt egyéb gazdasági szolgáltatás, épület, híd, alagút, közmû, vezeték építése; tetõszerkezet-építés, tetõfedés, vízszigetelés.<br>
A kérelmezõ ezen kívül azt közölte, hogy a korábbi hasonló tárgyban megkötött szerzõdéseit nem kívánja kívülálló személyek elõtt feltárni, a kétoldalú szerzõdések a másik fél hozzájárulása nélkül nem hozhatók nyilvánosságra.<br>
A Döntõbizottság álláspontja szerint a fentiek alapján nem állapítható meg, hogy a kérelmezõ jogát, jogos érdekét a közzétett részvételi felhívás sérti, illetve veszélyezteti.<br>
Önmagában ilyen következtetés levonásához nem elegendõ, hogy a cégkivonat tartalmaz olyan tevékenységi kört, amelynek alapján a beszerzés tárgyát képezõ csatornázási munka elvégezhetõ. Különösen akkor nem, ha az adott cég tevékenységi köre vegyes és a fõ tevékenysége nem hozható összefüggésbe jelen beszerzés tárgyával, mivel az piac- és közvélemény-kutatás.<br>
A Döntõbizottság rendelkezésére álló adatok alapján nem vonható le következtetés arra, hogy a kérelmezõ olyan cég, amely a beszerzés tárgyát képezõ csatornázási munkákban érdekelt, illetve más okból jogát vagy jogos érdekét sérti ajánlatkérõ részvételi felhívása.<br>
A Kbt. - fent idézett - 79. § (3) bekezdése nem teszi lehetõvé, hogy bármely személy vagy szervezet a Kbt. rendelkezése megsértésének észlelése, vélelmezése esetén jogorvoslati kérelmet nyújtson be. E szakasz feltételként támasztja, hogy a Kbt.-be ütközõ tevékenység vagy mulasztás sértse vagy veszélyeztesse a jogát, jogos érdekét.<br>
A Döntõbizottság eljárása során e jog, illetve jogos érdek sérelem a kérelmezõ vonatkozásában nem volt megállapítható, a kérelmezõ - felhívás ellenére sem - jelölte azt meg.<br>
A Döntõbizottság a fentiekre tekintettel megállapította, hogy a kérelmezõ nem rendelkezik ügyfélképességgel és emiatt - a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésére is figyelemmel - a kérelmezõ jogorvoslati kérelmét a Kbt. 88. § (1) bekezdés a) pontja alapján elutasította.<br>
A Döntõbizottság eljárásjogi akadály miatt elutasította a kérelmezõ jogorvoslati kérelmét, erre tekintettel a jogorvoslati kérelmet érdemben már nem vizsgálta.<br>
A Döntõbizottság az eljárása során ideiglenes intézkedést - a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételek hiányára tekintettel - nem alkalmazott.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 20.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>