<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5419)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.249/14/2003.<br>
<br>
Tárgy: a RexTerra Kft. jogorvoslati kérelme az Állami Privatizációs és Vagyonkezelõ Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a RexTerra Kft. (6400 Kiskunhalas, Szilárdy Áron u. 5-7., képviseli: dr. Deák Krisztina ügyvéd, 7100 Szekszárd, Jókai u. 22. fszt. 1-2., a továbbiakban: kérelmezõ) jogorvoslati kérelmének, melyet az Állami Privatizációs és Vagyonkezelõ Rt. (1133 Budapest, Pozsonyi út 56., képviseli: dr. Bodrogi Melánia Ildikó jogtanácsos, a továbbiakban: ajánlatkérõ) "Mezõkövesd külterület 603 ha összterületû volt szovjet repülõtér szennyezett területeire vonatkozó "környezeti állapot részletes tényfeltárási terv", "mûszaki beavatkozási terv" és "környezeti monitoring terv" elkészítése, engedélyeztetése, valamint a szennyezõ forrást jelentõ mûtárgyak bontása" tárgyú közbeszerzési eljárása ellen nyújtott be részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, az 59. § (1) bekezdését. Ezt meghaladóan a jogorvoslati kérelmet elutasítja.<br>
A Döntõbizottság ajánlatkérõt 1 500 000 Ft (azaz egymillió ötszázezer forint) bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.<br>
Kötelezi a Döntõbizottság ajánlatkérõt, hogy a határozat kézbesítésétõl számított 15 napon belül fizesse meg a kérelmezõ részére a 150 000 Ft (azaz egyszázötvenezer forint) igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. január 29-i 5. számában tette közzé ajánlati felhívását nyílt eljárás megindítására a rendelkezõ részben meghatározott tárgyban. A rész-, illetve többváltozatú ajánlattétel lehetõségét kizárta.<br>
Ajánlatkérõ felhívásában meghatározta az ajánlattevõk pénzügyi, gazdasági és mûszaki alkalmassága igazolásával kapcsolatos követelményeket.<br>
Ajánlatkérõ felhívásában közölte, hogy az ajánlatokat az összességében legelõnyösebb ajánlat szempontja alapján bírálja el, és megállapította a részszempontokat, súlyszámokat, értékelési ponthatárt, valamint az értékelés módszerét.<br>
Ajánlatkérõ felhívása 16. pontjában a benyújtandó ajánlatokkal kapcsolatban tartalmi és formai követelményeket határozott meg, többek között kérte:<br>
- "A 10% feletti alvállalkozók megnevezését, székhelyét (lakóhelyét) a teljesítésben egyébként - a közbeszerzés értékének 10%-át meghaladó mértékben - részt vevõ szervezetek (személyek) megnevezését, székhelyét (lakóhelyét), továbbá a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni". [b) pont]<br>
- "A közbeszerzés értékének 10%-át meghaladó mértékben igénybe venni kívánt alvállalkozók részérõl a vállalt feladatrész vállalására vonatkozó nyilatkozatot". [f) pont]<br>
- "Ajánlattevõnek vagy alkalmazottjának a környezeti felülvizsgálatra [12/1996. (XII. 4.) KTM rendelet alapján] kiadott érvényes engedély(ek) szükséges és elégséges tárgykörök: talaj, talajvíz, veszélyes hulladék káros hatásainak felülvizsgálata, továbbá a mûszaki biztonsági felügyelet által kiállított, tartálytisztításra szóló bizonyítvány (engedély) a részletes szerzõdési feltételekben vállalt határidõig érvényes hiteles fénymásolatát az ajánlathoz kell csatolni". [g) pont]<br>
- "Ajánlattevõ nyilatkozatát arról, hogy a vonatkozó jogszabályokat ismeri, betartja és betartatja különösen pedig, a felszín alatti vizek minõségét érintõ tevékenységekkel összefüggõ egyes feladatokról szóló 33/2000. (III. 17.) Korm. rendelet, a veszélyes hulladékkal kapcsolatos tevékenységek végzésének feltételeirõl szóló 98/2001. (VI. 15.) Korm. rendeletet, valamint a környezet védelmének általános szabályairól szóló 1995. évi LIII. törvényt". [h) pont]<br>
- "Ajánlattevõ nyilatkozzon az ajánlati dokumentációban szereplõ részletes szerzõdési feltételek tartalmának elfogadásáról". [i) pont]<br>
- "Ajánlattevõ az ajánlatához csatolt mûszaki tartalomban ütemtervet és a munkák elvégzésérõl részletes vázlatot mutasson be, valamint mûszakilag és pénzügyileg fajlagosan értékelhetõen adja meg a munka elvégzésének módját és az elvégzendõ mûveletek és vizsgálatok mennyiségét". [m) pont]<br>
Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott további tartalmi és formai követelményeit, valamint ez tartalmazta az ajánlatkérõ által készített szerzõdéstervezetet is.<br>
Ajánlatkérõ a dokumentációban tájékoztatást adott arról, hogy 2002-ben elõzetes tényfeltárást végeztetett a környezeti állapotról. Ebben rögzítették, hogy 1991-ben történt egy felmérés, majd 1992-1993-ban kármentesítés, azonban a kármentesítés nem teljeskörûen került elvégzésre. A repülõtér három pontján tártak fel jelentõsnek minõsíthetõ szennyezést az alábbi szennyezõ anyagokkal: "A Klementina területen benzin, gázolaj, a központi üzemanyag-tároló és a kifutópálya leállóterületén kerozin. A területen 4 db 1000 m3-es tartály, csõvezetékek, szivattyúházak, egyéb gépek, berendezések és építmények vannak. Mindezek használaton kívüli elhanyagolt és szennyezett állapotúak. Kb. 100 m3 veszélyes hulladék van a tartályok alján. A repülõtér területén elszórva, rendezetlen állapotban kommunális és ipari hulladék található."<br>
A dokumentáció 5. fejezete 3-13. oldalán ajánlatkérõ részletesen ismertette a környezetvédelmi feladatot és bemutatta a környezeti állapotot, ennek keretében a teljesítés helyét a volt repülõtér területét térben 3 részre osztotta: központi üzemanyagtelep, a kifutópálya leállózónája, Klementina átvonulási zóna, továbbá elkülönítetten rendelkezett a transzformátorállomásról.<br>
A dokumentáció 2.2. pontjában meghatározta az ajánlattevõk által elvégzendõ feladatokat az alábbiak szerint:<br>
- "A szennyezõ forrást jelentõ mûtárgyak bontása és a veszélyes hulladékok kezelése.<br>
- A környezeti állapot részletes tényfeltárása és tényfeltárási záródokumentáció elkészítése a 33/2000. (III. 17.) Korm. rendelet 20. § (2) bekezdésében, a 21. §-ában, és a 6. számú mellékletében meghatározott formai és tartalmi követelmények szerint.<br>
- Mûszaki beavatkozási terv készítése a 33/2000. (III. 17.) Korm. rendelet 23. § (2) bekezdésében foglaltak szerint.<br>
- Monitoringterv készítése."<br>
A dokumentáció 3.3.1. pontjában ajánlatkérõ az alábbiak szerint részletezte az elsõdleges szennyezõforrások megszüntetése feladat vonatkozásában az ajánlattevõk kötelezettségeit:<br>
- "tartálytisztítás (iszap, veszélyes hulladék ártalmatlanítása),<br>
- tartálybontás,<br>
- azon épületek és egyéb mûtárgyak, gépészeti berendezések, csõvezetékek bontása, amelyek szintén szennyezõforrások a területen."<br>
Ajánlatkérõ a dokumentációban azt a tájékoztatást adta, hogy az elõzetes tényfeltárás alapján 4 db felszín alatti 1000 m3 térfogatú tartály ismert, de nem kizárt további kisebb tartályok elõfordulása a repülõtéren. A tartályok vonatkozásában az 5. fejezet 3.3.1. pontjában közölte a három felmért terület valamennyi tartályát ki kell tisztítani. Az ismertté vált tartályokban levõ veszélyes hulladék mennyisége kb. 100 m3 (ugyanezt a tájékoztatást tartalmazza a 3.1.4. pont).<br>
Ajánlatkérõ a dokumentáció 4. fejezetében tájékoztatta ajánlattevõket arról, hogy milyen nyilatkozatokat, okiratokat, dokumentációkat kell csatolni. 8. számú dokumentációként az alábbiak benyújtását írta elõ: "Ajánlattevõ az ajánlatához csatolt mûszaki tartalomban szerepeltet ütemtervet és a munkák elvégzésérõl részletes vázlatot, valamint mûszakilag és pénzügyileg fajlagosan értékelhetõen megadja a munka elvégzésének módját, és az elvégzendõ mûveletek és vizsgálatok fajtáját és mennyiségét."<br>
A dokumentáció részét képezte a vállalkozási szerzõdéstervezet. Ebben rögzítésre került (1-2. pont), hogy a szerzõdés mellékletét képezi az ajánlat, továbbá az is, hogy a vállalkozó által tett ajánlat elválaszthatatlan része a feladat-végrehajtási ütemterv és a tételes pénzügyi, mûszaki részletezés.<br>
A szerzõdéstervezet 2.1. pontjában az alábbiak szerint részletezték a fõ feladatokat:<br>
"elbontja a szennyezõforrást jelentõ építményeket, mûtárgyakat, gépeket, berendezéseket, csõrendszereket, kitisztítja a tartályokat, majd elbontja, a kitermelt anyagokat a szennyezettség szerinti különválasztja szennyezettre és nem szennyezettre, a kitermelt szennyezett anyagokat (pl. talaj), a környezetszennyezést és a további szennyezõdést kizáró módon deponálja, a kitermelt nem szennyezett anyagokat a szennyezett területen kívül deponálja, a veszélyes hulladékokat és egyéb hulladékokat kezeli, elszállítja, ártalmatlanítja, az általa használt közmûveket (pl. csatorna, villamos áram stb.) kiépíti, üzemelteti és karbantartja, utakat karbantartja és bontás esetén helyreállítja."<br>
A szerzõdéstervezet 2.3. és 2.4. pontjában a vállalkozó kötelezettségeként rögzítették, hogy az egyes munkaterületekre lebontott formában készített feladat-végrehajtási ütemtervben és tételes pénzügyi, mûszaki részletezésben foglaltak szerint kell bemutatni teljeskörûen az elvégzendõ munkákat és a teljesítés is ekként történik.<br>
Ajánlatkérõ 2003. január 17-én helyszíni konzultációt tartott, az ajánlattevõk kérdéseire írásban válaszolt.<br>
Az ajánlattételi határidõre, 2003. március 12-ére ajánlatot nyújtott be: a VITUKI-Innosystem Kft., a Kristály '99 Kft., az Enviroinvest Kft., a MÉK Közös Vállalat, a Pyrus-Rumpold Rt., a Terra-Vita Kft., az ELGOSCAR 2000. Kft., a BIOKÖR Kft., a Multigrade Kft., a Hidroép-Kovács Kft. és a kérelmezõ.<br>
Ajánlatkérõ a kérelmezõt hiánypótlásra hívta fel, melyet a kérelmezõ teljesített. Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján a nem egyértelmû kijelentések tisztázása érdekében felvilágosítást kért a kérelmezõtõl azzal kapcsolatban, hogy az ajánlatában nem jelölt meg 10% feletti alvállalkozót, ugyanakkor az egyes munkarészek és azok költségvetési adatai alapján nem egyértelmû, hogy az alvállalkozó tevékenységének értéke nem haladja-e meg a beszerzés értékének 10%-át.<br>
A kérelmezõ írásbeli nyilatkozatában elõadta, hogy az ajánlatkérõ által megjelölt munkafolyamatok elvégzésében nemcsak az alvállalkozó, hanem a kérelmezõ is részt vesz, ebbõl következõen az arra a munkafolyamatra adott költségvetési ár nem vehetõ kizárólag az alvállalkozónál figyelembe.<br>
Ajánlatkérõ 2003. május 9-én hirdette ki az eljárást lezáró döntését.<br>
A Pyrus-Rumpold Rt., a Terra-Vita Kft., az Elgoscar-2000 Kft., a Biokör Kft., a Multigrade Kft., a Hidroép-Kovács Kft. és a kérelmezõ ajánlatát érvénytelenné nyilvánította.<br>
Az eljárás nyertese a Vituki-Innosystem Kft. lett, az õt követõ legkedvezõbb ajánlattevõnek az Enviroinvest Kft.-t választották.<br>
A kérelmezõ vonatkozásában ajánlatkérõ az érvénytelenné nyilvánítást az alábbiakkal indokolta: az ajánlat 16-18. oldalán a tételes pénzügyi, mûszaki rész 8., 24. sorában különbözõ, egymással nem összehasonlítható mértékegységû résztevékenységeket (veszélyes hulladék ártalmatlanítás-tonna, vezeték tisztítás és felszedés-fm, veszélyeshulladék-elszállítás-tonna) von össze folyóméterként elszámolva. A RexTerra Kft. az eljárásban nem adta meg mûszakilag és pénzügyileg fajlagosan értékelhetõen a veszélyeshulladék-ártalmatlanítás, szállítás, vezetéktisztítás résztevékenységeket, mivel ezeket a mûszaki, pénzügyi részletezés több pontjában együtt szerepeltette annak ellenére, hogy fajlagosan együtt mûszakilag nem értékelhetõek különbözõ mértékegységük miatt. Ezt ajánlatkérõ ajánlati felhívása 16. m) pontjában elõírta, e feltételnek a RexTerra Kft. ajánlata nem felel meg.<br>
A kérelmezõ 2003. május 19-én nyújtotta be írásbeli jogorvoslati kérelmét, amelyet - a 2003. június 4-i iratbetekintést követõen - kiegészített.<br>
A kérelmezõ egyrészt kérte annak megállapítását, hogy ajánlatkérõ jogsértõen nyilvánította érvénytelenné az ajánlatát. Ajánlatkérõ követelményként támasztotta, hogy mûszakilag és pénzügyileg fajlagosan értékelhetõen tegyenek ajánlatot a beszerzés tárgyát képezõ munkákra. Ajánlata e követelménynek meg is felel.<br>
Ajánlatkérõ a közbeszerzési eljárás során azt a tájékoztatást adta, hogy a volt szovjet repülõtér területén, a központi üzemanyagtelepen levõ 4 db 1000 m3-es tartályban található 100 m3 veszélyes hulladék. A veszélyes hulladék vonatkozásában más tájékoztatást ajánlatkérõ nem adott. Ennek alapján ajánlata "IV. tételes pénzügyi-mûszaki ajánlat" részében 1. tétel alatt feltüntette a 4 db 1000 m3-es tartály tisztítását, 2. tétel alatt 100 m3 veszélyes hulladék mennyiségnek az elszállítását az ártalmatlanító telepre, 3. tétel alatt 120 tonna veszélyes hulladék ártalmatlanítását. A 100 m3 veszélyes hulladéknak felel meg a 120 tonna mennyiség. A tételes pénzügyi-mûszaki ajánlata 8. és 24. tételsora alatt (az elsõ a központi üzemanyagtelepre, a második a kifutópálya leállóterületére vonatkozik) feltüntette: "vezetékleürítés, tisztítás, felszedés a veszélyes hulladék elszállításával, ártalmatlanításával, a vasanyag átvételével". E két tétel a két területen található vezeték vonatkozásában magában foglalja az azokkal kapcsolatban felmerülhetõ minden munkafolyamatot. Ajánlatkérõ a vezetékszakasz vonatkozásában nem közölte, hogy azokban veszélyes hulladék található és a kérelmezõ a teljesség kedvéért rögzítette, hogy amennyiben a vezetékszakaszokban esetlegesen találnak veszélyes hulladékot, úgy a kérelmezõ azokat is elszállítja, ártalmatlanítja. E körben ajánlatkérõ alaptalanul hiányolja, hogy nem határozott meg konkrét veszélyeshulladék-mennyiséget, mivel erre vonatkozó információval sem az ajánlattevõk, sem az ajánlatkérõ nem rendelkezett a közbeszerzési eljárásban. Megtett ajánlata megfelel a fajlagosság követelményének, ugyanis folyóméterenként adta meg minden munkafolyamatot magában foglalóan az egységárat. Ebbõl ajánlatkérõ megállapíthatta, hogy egy folyóméter vezetékszakasz vonatkozásában az összes munkafolyamat elvégzése mennyibe kerül.<br>
A kérelmezõ a jogorvoslati eljárás során kifogásolta, hogy ajánlatkérõ csak a veszélyes hulladék vonatkozásában és csak az õ ajánlatával szemben kifogásolta, hogy nem felel meg a fajlagosság követelményének az eltérõ mértékegységek miatt. Ugyanakkor álláspontja szerint más ajánlattevõ ajánlata is tartalmaz olyan tételsorokat, amelyekben - több olyan munkafolyamatot foglaltak egy tételbe -, amelyeknek különbözõ a mértékegysége, viszont az elszámolás alapjának egy mértékegységet jelöltek meg, és ezeket ajánlatkérõ elfogadta.<br>
Konkrétan hivatkozott arra, hogy a nyertes ajánlata 33. és 34. oldalán a "hidrogeológai fúrás, vízmintavétel" tevékenységet folyóméterben adta meg annak ellenére, hogy a fúrást méterben, a vizsgálatokat pedig db-ban számolják. Úgyszintén "a sekély mélységû fúrás, vízmintavétel" tételnél, ahol szintén folyóméter a megadott mértékegység, vagy a "tartályok és vezetékek bontásához kapcsolódó földkitermelés, a talaj felszíni deponálásával, depóniaanyag 500 m3-kénti vizsgálata TPH-ra" tétel esetében, ahol köbméter a megadott mértékegység. Míg az "acél termékvezetékek darabolása, bontása, kitermelése és elszállítása" tételnél métert tüntettek fel, annak ellenére, hogy a szállítás során a mértékegység a tömeg és nem a méter.<br>
Kifogásolta továbbá a MÉK Közös Vállalat ajánlattevõ ajánlata tételes pénzügyi, mûszaki részletezése (7. oldal 1.4. pont) vonatkozásában a "csõvezetékrendszer feltárása, bontása, kibontott anyag deponálása kézi, gépi erõvel" tételsornál, hogy a munkafolyamatok eltérõ mértékegysége ellenére csak folyóméter a feltüntetett mértékegység.<br>
A kérelmezõ az Enviroinvest Kft. ajánlattevõ ajánlata tételes pénzügyi, mûszaki részletezése 3.6. pontjában foglaltakat is sérelmezte "a szennyezett területeken a mintavételhez fúrások mélyítése, vízmintavétel" tétel esetén két mértékegységet adott meg az ajánlattevõ: a métert és a db-számot.<br>
A kérelmezõ álláspontja szerint a fenti okokból a nyertes, a MÉK Közös Vállalat és az Environinvest Kft. ajánlata érvénytelen, mert ezek a tételsorok eltérõ mértékegységben mérendõ munkafolyamatok összevonása miatt fajlagosan nem értékelhetõek.<br>
A kérelmezõ álláspontja szerint a nyertes ajánlata további két okból is érvénytelen.<br>
Ajánlatkérõ 4 db 1000 m3-es tartály bontását határozta meg feladatként a dokumentációban. A nyertes ajánlattevõ azonban 4 db 301-700 m3-es tartály bontására és tisztítására adott ajánlatot, és ennek ellenértékét tüntette fel az ajánlati árában.<br>
A nyertes ajánlattevõ egységárait megadta 701-1000 m3-es tartályra is, azonban az összesített árajánlatában nem 1000 m3 méretû tartályok árait tüntette fel, hanem a kisebb 301-700 m3-es tartályokra meghatározott árakat.<br>
Ajánlatkérõ által az ajánlati dokumentációban, a szerzõdéstervezet 2.3. és 2.4. pontjában elõírtak alapján az ajánlattevõknek a négy munkaterületre (a központi üzemanyagtelep, a kifutópálya leállóterülete, a Klemetina átvonulózóna, és a trafó 2/3 környezet) lebontva külön-külön kellett volna megtenniük az ajánlatukat.<br>
A nyertes ajánlattevõ ajánlatát nem e megbontás szerint készítette el, hanem minden munkaterületet egybevonva adott egy ajánlatot, és emiatt az ajánlata érvénytelen.<br>
A kérelmezõ álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is. Amennyiben ajánlatát nem nyilvánították volna érvénytelenné, abban az esetben az lett volna az összességében legelõnyösebb ajánlat.<br>
Ajánlatkérõ kérte a jogorvoslati kérelem elutasítását.<br>
Álláspontja szerint jogszerûen nyilvánította érvénytelenné a kérelmezõ, ajánlatát. Elõadta, hogy az ajánlati felhívása 16. m) pontjában tett elõírása - mely szerint mûszakilag és pénzügyileg fajlagosan értékelhetõen kell megtenni az ajánlatot a munkák elvégzésének módjára, az elvégzendõ mûveletekre és a vizsgálatok mennyiségére - nem zárja ki, hogy az ajánlattevõk több munkafolyamatot összevonjanak egy tételben, illetve különbözõ mértékegységek szerepeljenek egy tételen belül. A kérelmezõ ajánlatát sem amiatt nyilvánította érvénytelenné, hogy a megjelölt tételsorok több munkafolyamatot tartalmaznak, és ezeknek különbözõ a mértékegységük, hanem azért, mert a veszélyes hulladék ártalmatlanítása térben és idõben elkülönülõ mûvelet a vezeték tisztításától és felszedésétõl. A veszélyes hulladék ártalmatlanításra átadott hulladéktömeg mértékegysége csak tonna/kg/m3 lehet, a veszélyes hulladék ártalmatlanítás vonatkozásában a vezeték hossza nem lehet az elszámolás alapja az irányadó a jogszabályi elõírások alapján. Ebbõl következõen az elvégzendõ mûvelet - a veszélyes hulladék ártalmatlanítása - vonatkozásában a kérelmezõ a 8. és 24. tételsorok vonatkozásában nem adott meg pontos mennyiséget, ezért ajánlatának ezen része nem felel meg az ajánlati felhívás 16. m) pontjában foglaltaknak.<br>
Ajánlatkérõ álláspontja szerint a kérelmezõ által a többi ajánlattevõ vonatkozásában elõterjesztett érvénytelenségi kifogások nem megalapozottak.<br>
A nyertes ajánlattevõ ajánlatának "hidrogeológia-fúrás, vízmintavétel", "sekély mélységû fúrás, vízmintavétel" tételei vonatkozásában az érvénytelenség kérdése az értékelés során azért nem merült fel, mert a minták db-száma megállapítható és beazonosítható volt a "laboratóriumi vizsgálatok" táblázatrész alapján (ajánlat 28. oldala).<br>
A nyertes ajánlattevõ ajánlatában "a tartályok és vezetékek bontásához kapcsolódó földkitermelés, talajfelszíni deponálásával, depóniaanyag 500 m3-kénti vizsgálata TPH-ra" résztevékenység esetén a mûvelet nem a szennyezett földtani közeg kitermelésére (ez nem is volt az elvégzendõ feladatok között feltüntetve) vonatkozik, hanem a tartályok álcadombjának bontása során letermelendõ talaj deponálására. A nyertes ajánlattevõ a deponálandó anyag mennyiségét köbméterben határozta meg. A szerzõdés 2.1.1. pontja szerint a bontás során kitermelt talajt külön kell választani szennyezettre és nem szennyezettre, és minõségük alapján külön kell deponálni. Az 500 m3-kénti TPH vizsgálat a már szennyezettségük alapján különválasztott depóniák szennyezettségének utólagos ellenõrzésére vonatkozik. Ezt az utólagos vizsgálatot ajánlatkérõ konkrétan nem is kérte, ezért ennek alapján érvénytelenséget nem is állapíthatott volna meg.<br>
A nyertes ajánlattevõ az "acéltermék vezetékek darabolása, bontása, kitermelése és elszállítása" résztevékenységeknél az elszámolás mértékegységének a métert tüntette fel. Ajánlatkérõ megítélése szerint a vezetékekkel kapcsolatos fenti tevékenységek elszámolása történhet méterben, mivel a vezeték bontása és elszállítása során lehet az elszámolás alapja az elbontandó vezeték hossza. Ugyanez irányadó a MÉK Közös Vállalat ajánlatának a "csõvezetékrendszer feltárása, kibontott anyagok deponálása kézi, gépi erõvel" tétel esetén is, az elszámolás alapja lehet a vezeték hossza, így a megadott folyóméter mértékegység elfogadható.<br>
Ajánlatkérõ álláspontja szerint az Enviroinvest Kft. ajánlatának a kérelmezõ által kifogásolt tételsora vonatkozásában az érvénytelenség kérdése az értékelés során azért nem merült fel, mert az ajánlattevõ ajánlatában a két mûvelet mellett két mértékegységet is megadott: fúrás-m, vízmintavétel-db.<br>
Ajánlatkérõ írásbeli nyilatkozatában kiemelte, hogy a kérelmezõ ajánlatának érvénytelenné nyilvánítását az indokolta, hogy a veszélyeshulladék-ártalmatlanítás, mind elvégzendõ mûvelet vonatkozásában nem adott meg értékelhetõ mennyiséget és ehhez kapcsolódó árat. A többi ajánlattevõnél a kérelmezõ által vélelmezett fajlagossági hiányok egyike sem érinti a veszélyes hulladék ártalmatlanítása, mint elvégzendõ mûveletet. Az érvényesnek nyilvánított ajánlatok mindegyikében a veszélyeshulladék-kezelés (ártalmatlanítás, hasznosítás) külön mûveletként tonnában vagy köbméterben lett megadva.<br>
Ajánlatkérõ álláspontja szerint a nyertes ajánlattevõ ajánlata nem érvénytelen a tartályok méretével kapcsolatban hivatkozott érvénytelenségi ok miatt sem.<br>
A nyertes ajánlattevõ ajánlata 33. oldalán 701-1000 m3-es tartály bontására is megadta a kapcsolódó árat. Ajánlatkérõ az ajánlatok értékelése során az ajánlatok teljes tartalmát figyelembe véve hozta meg a döntését.<br>
Ajánlatkérõ álláspontja szerint a közbeszerzési eljárásában az ajánlati felhívása 16. pontjában foglaltakra tekintettel abban az esetben állapíthatott volna meg érvénytelenséget, ha a benyújtott ajánlat nem felel meg az e pontban foglaltaknak. A felhívás 16. pontja azonban nem írta elõ a részterületekre lebontást, ezért nem nyilvánította érvénytelenné a nyertes ajánlattevõ ajánlatát. E körben arra is hivatkozott az ajánlatkérõ, hogy a szerzõdéstervezet 2.3. és 2.4. pontjában foglaltak a szerzõdéskötés esetére határozzák meg a vállalkozó feladatait, ezen elõírások célja, hogy a nyertes vállalkozó elvégzett munkája és az esetleges többletmunka a megrendelõ számára nyomon követhetõ legyen a teljesítés során. Arra is felhívta ajánlatkérõ a figyelmet, hogy a szerzõdési feltételek 2.1. pontja szerint a teljesítés nem lehetséges részterületenként, mert egy tényfeltárási záródokumentációt, egy mûszaki beavatkozási tervet és egy monitoringtervet kell készíteni.<br>
Ajánlatkérõ bejelentette, hogy az eljárás nyertesével az eljárást lezáró szerzõdést 2003. május 19-én megkötötte.<br>
A Döntõbizottság az ajánlatok érvényességének, érvénytelenségének vizsgálata során - az alábbi indokokra tekintettel - megállapította, hogy ajánlatkérõ jogsértõen nyilvánította érvénytelenné a kérelmezõ ajánlatát, továbbá hogy a nyertes ajánlattevõ ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
Az egyértelmûen megállapítható, hogy ajánlatkérõ felhívása 16. m) pontjában követelményként támasztotta, hogy az ajánlattevõk mûszakilag és pénzügyileg fajlagosan értékelhetõen adják meg ajánlatukat a munkák elvégzésének módjára és az elvégzendõ mûveletek és vizsgálatok mennyiségére.<br>
Ajánlatkérõ sem a felhívásában, sem a dokumentációjában, sem a kérdésekre adott válaszában nem tájékoztatta arról az ajánlattevõket, hogy "a pénzügyileg és mûszakilag fajlagosan értékelhetõ" elõírás milyen tartalmat takar.<br>
Az ajánlati dokumentáció tételes költségvetést nem tartalmazott. Az ajánlati dokumentáció - fent ismertetett részeiben - a korábbi elõzetes tényfeltárás alapján ismertette ajánlatkérõ az ajánlattevõk feladatait. Az ajánlati felhívás és a dokumentáció összevetése alapján az a következtetés vonható le, hogy nem állapítható meg egyértelmûen és pontosan elõre minden egyes munkafolyamat, illetve azok mennyisége. Épp emiatt nem is volt összeállítható a dokumentációban tételes költségvetés.<br>
A Döntõbizottság álláspontja szerint ilyen típusú beszerzés esetén - tételes költségvetés hiányában - körültekintõ vizsgálatot igényel annak eldöntése, hogy a benyújtott ajánlat vonatkozásában megállapítható-e, hogy nem felel meg a pénzügyileg, mûszakilag fajlagosan értékelhetõ követelménynek. A Döntõbizottság megítélése szerint ilyen tartalmú elõírás teljesítését megalapozza, amennyiben a benyújtott ajánlatban nyomon követhetõek az egyes munkafolyamatok, és megállapítható, hogy az elvégzésre kerülõ munkálatokért az ajánlattevõ milyen árat számít fel. Maga ajánlatkérõ is - a veszélyes hulladék kivételével - elfogadta ezt a fajta megközelítést és nem állapított meg érvénytelenséget azokban az esetekben, amikor az egyes tételsorokban több olyan munkafolyamatot tüntettek fel, amelyeknek egyébként eltérõ volt a mértékegysége.<br>
A Döntõbizottság a fentiekre tekintettel ilyen tartalommal vizsgálta az ajánlatokat.<br>
A Döntõbizottság megállapította, hogy a kérelmezõ ajánlata, a MÉK Közös Vállalat ajánlata és az Enviroinvest Kft. ajánlata érvényes. Mindhárom ajánlattevõ ajánlatában a kötelezõen elvégzendõ munkafolyamatok és azok mennyisége az ajánlatok rendszerében nyomon követhetõ, ezért megfelelnek a fajlagosság követelményének. Így nem megalapozott a kérelmezõnek, a MÉK Közös Vállalat és az Enviroinest Kft. ajánlatával szemben elõterjesztett érvénytelenséggel kapcsolatos jogorvoslati kérelme.<br>
A Döntõbizottság álláspontja szerint az ajánlatkérõ által a veszélyes hulladék vonatkozásában elõadottak sem nyújtanak alapot a kérelmezõ ajánlatának érvénytelenné nyilvánítására.<br>
Az ajánlati dokumentáció alapján az állapítható meg egyértelmûen, hogy az ajánlattevõknek a tartályokban levõ 100 m3 mennyiségû veszélyes hulladékra kellett ajánlatot tenni, annak elszállítására, ártalmatlanítására. Ezen elõírásnak a kérelmezõ ajánlata megfelelt. Az ajánlatkérõ közlésének, elõírásának megfelelõen, a központi üzemanyagtelep munkaterületen 2. és 3. tételsor alatt feltüntette a veszélyeshulladék-elszállítási, továbbá ártalmatlanítási munkafolyamatot, megadta a mennyiséget, egységárat, árajánlatát. Erre tekintettel a veszélyes hulladék vonatkozásában az ajánlatkérõi elõírásokhoz képest hiányosság nem állapítható meg.<br>
A 8. és 24. tétel esetében valóban több és különbözõ mértékegységû munkafolyamatot tüntetett fel a kérelmezõ, azonban egyértelmû a két tételsor alapján, hogy a két vezetékszakasz vonatkozásában ebben a két tételben minden munkát és annak teljes árát felszámította. Ilyen szempontból a Döntõbizottság megítélése szerint megfelel a mûszakilag és pénzügyileg fajlagosan értékelhetõség követelményének.<br>
A Döntõbizottság álláspontja szerint azért sem indokolt megállapítani érvénytelenséget a 8. és 24. tételnél feltüntetett veszélyes hulladék vonatkozásában, mert ajánlatkérõ tájékoztatása szerint a vezetékeknél nem ismert veszélyes hulladék. Így sem a veszélyes hulladék léte, sem annak mennyisége nem állapítható meg. Ebbõl következõen azt sérelmezni, hogy konkrét veszélyeshulladék-mennyiséget nem tüntetett fel a kérelmezõ a vezetékeknél ellentmondásos és nem megalapozott kifogás, így nem nyújt alapot érvénytelenné nyilvánításra.<br>
Ajánlatkérõ a tárgyaláson hivatkozott a veszélyes hulladék vonatkozásában adminisztrációs kötelezettségeire. A Döntõbizottság álláspontja szerint azonban külön elõírás hiányában (felhívásban, dokumentációban) ilyen utólagos hivatkozás nem ad alapot az érvénytelenné nyilvánításra. Egyébként pedig a teljesítés során nincs akadálya a szükséges okiratok kiállításának.<br>
A Döntõbizottság a fentiekkel azonos indokokból nem ítélte megalapozottnak a kérelmezõnek a nyertes ajánlatának "a hidrogeológiai fúrás, vízmintavétel", "sekély mélységû fúrás, vízmintavétel", "acéltermék vezetékek darabolása, bontása, kiemelése és elszállítása" tételek vonatkozásában elõterjesztett jogorvoslati kérelmét.<br>
A Döntõbizottság álláspontja szerint a nyertes ajánlattevõ ajánlatának érvénytelenségét a tartályokkal, továbbá a munkaterületekre bontással kapcsolatban elõterjesztett kérelmi elemek megalapozzák az alábbi indokokra tekintettel.<br>
Ajánlatkérõ dokumentációja alapján az egyértelmûen megállapítható, hogy ajánlatkérõ - a korábbi elõzetes tényfeltárás alapján - azt a tájékoztatást adta, hogy a központi üzemanyag-tároló területén 4 db 1000 m3-es tartály van. Ajánlatkérõ kötelezõ feladatként határozta meg a dokumentáció 2.2.2. pontjában a mûtárgyak bontását.<br>
A Döntõbizottság ajánlatkérõ dokumentációjának fentiekben idézett része alapján megállapította, hogy az ajánlattevõknek 4 db 1000 m3-es tartály vonatkozásában kellett azok bontására, tisztítására ajánlatot tenni.<br>
Ajánlatkérõ a tárgyaláson hivatkozott arra, hogy a helyszíni konzultáción esetlegesen történt olyan tájékoztatás, mely szerint más méretû tartályok találhatóak a területen. A helyszíni konzultációról készített jegyzõkönyv ilyen tájékoztatást nem tartalmaz és ajánlatkérõ késõbbi írásbeli nyilatkozatában sem hivatkozott már erre.<br>
A Döntõbizottság megvizsgálta a nyertes ajánlatát. Az ajánlat 33. oldala tartalmazza a "tárolótartályok és alaptestek bontása, tartályok tisztítása" és a "tartályok bontása" megnevezésû munkafázist. A nyertes ajánlattevõ e munkafázisoknál külön tételsorokban feltüntette hatféle méretben a tartályok bontás elõtti tisztítását, továbbá kiemelését, darabolását és elszállítását. Valóban mind a hatféle méretre közölte az egységárát, azonban mennyiséget csak a 301-700 m3-es tartályoknál határozott meg, hogy 4 db, a többi tételsornál nem töltött ki mennyiséget. Úgyszintén csak a 301-700 m3-es tartálynál közölte a nettó árajánlatot és a bruttó árajánlatot, az ettõl eltérõ méretû tartályoknál nem jelölt meg sem nettó, sem bruttó árajánlatot.<br>
A Döntõbizottság álláspontja szerint a nyertes fenti tartalmú ajánlatából az állapítható meg, hogy kizárólag a 301-700 m3-es méretû 4 db tartályra tett ajánlatot. Ezt támasztja alá az is, hogy hatféle méretû tartályt tüntetett fel, de egyiknél sem jelölt meg mennyiséget, és nem tett tényleges árajánlatot. A dokumentáció alapján viszont 1000 m3-es tartályra kellett volna árajánlatot tenni. Erre tekintettel a Döntõbizottság álláspontja szerint a nyertes ajánlata érvénytelen.<br>
Megjegyzi a Döntõbizottság, hogy maga a nyertes ajánlattevõ ajánlata 7. oldalán is ismerteti, hogy az ajánlatkérõ által adott tájékoztatás szerint a területen 4 db 1000 m3-es tartály található.<br>
A nyertes ajánlattevõ ajánlata 23. oldalán 3.3.1. pontja elsõ bekezdésében ismerteti, hogy ajánlatkérõ pályázati anyaga 2. összefoglaló fejezete 4 db 1000 m3-es tartályt és a hozzá tartozó csõvezetékrendszert és építményeket említ, amelyek a kiírás szerint elbontásra kerülnek, felszámolva ezzel a terület szennyezõ forrásait.<br>
Az ezt követõ bekezdésben a nyertes ajánlattevõ közli: "a helyszíni bejárás során azt tapasztaltuk, hogy a tartálydombok 600-700 m3-es tartályokat rejtenek, ezért részletes ajánlatunkat is ezen tartályok elbontására készítettük el."<br>
A Döntõbizottság álláspontja szerint ajánlatkérõ elõírása kötelezõ volt, azt a többi érvényes ajánlattevõ be is tartotta.<br>
Egyébként a nyertes ajánlattevõ nyilatkozata utal arra is, hogy csak egyméretû tartályra tett ajánlatot és ez nem az 1000 m3-es.<br>
A Döntõbizottság rámutat arra is, hogy - ajánlatkérõ hivatkozásával szemben - nemcsak az ajánlati felhívás 16. m) pontja alapozza meg az ajánlat érvénytelenné nyilvánítását, mivel a Kbt. - fent idézett - 52. § (2) bekezdés d) pontja értelmében akkor is érvénytelen az ajánlat, ha nem felel meg a dokumentáció rendelkezéseinek.<br>
A Döntõbizottság álláspontja szerint a munkaterületekre tagolás nélküli ajánlattétel miatt is érvénytelen a nyertes ajánlattevõ ajánlata.<br>
Nem fogadta el a Döntõbizottság e körben ajánlatkérõ azon hivatkozását, hogy a vállalkozási szerzõdéstervezet 2.3. és 2.4. pontjában foglaltak már csak a szerzõdéskötés esetére határozzák meg kötelezettségként a munkaterületekre bontást.<br>
E szakaszok ugyanis a Döntõbizottság megítélése szerint úgy fogalmaznak, hogy abból egyértelmûen megállapítható, hogy nem a teljesítés szakaszára állapítják meg az elõírást.<br>
A 2.3. pont szerint: "Vállalkozó a jelen szerzõdésben vállalt teljes munkáját az egyes munkaterületekre lebontott formában készített és az ajánlat részeként szereplõ "feladat-végrehajtási ütemterv"-ben és "tételes pénzügyi-mûszaki részletezés"-ben teljeskörûen bemutatja."<br>
A Döntõbizottság álláspontja szerint a fenti pont megfogalmazása egyértelmû az ajánlatba benyújtandó feladat-végrehajtási ütemtervet és a tételes pénzügyi, mûszaki részletezést kell az egyes munkaterületekre lebontott formában elkészíteni.<br>
Ez következik egyébként a dokumentáció összeállításából is, mivel ajánlatkérõ mind a terület bemutatását, mind a feladatok ismertetését területi tagolásban közölte.<br>
A nyertes ajánlattevõ ajánlata alapján az egyértelmûen megállapítható, hogy a tételes pénzügyi, mûszaki részletezése és a feladat-végrehajtási ütemterve (ajánlat 31. oldal, ajánlat 33-35. oldal) nem területi tagolásban készült. Erre tekintettel az ajánlat nem felel meg a dokumentáció elõírásának, így az ez okból is érvénytelen.<br>
A Döntõbizottság nem fogadta el ajánlatkérõ azon hivatkozását, hogy a nyertes ajánlatában egyébként területi bontásban közli a feltáró fúrások számát és mélységét, valamint a laboratóriumi vizsgálatokat, továbbá az elõírt tervek készítése az egész területre vonatkozik, és ezért megfelel az elõírásoknak egyébként is.<br>
Ajánlatkérõ elõírása, a munkaterületekre tagolás ugyanis a feladat-végrehajtási ütemtervre és a tételes pénzügyi, mûszaki részletezésre vonatkozott. Ezt pedig a nyertes ajánlattevõ nem munkaterületekre tagolásban készítette el.<br>
A beszerzés tárgyát ugyancsak az ajánlattevõ által hivatkozott munkák képezték, ezért tartalmi hiányosság is megállapítható, mivel - többek között - a bontási és tisztítási, valamint a járulékos munkák vonatkozásában az ajánlata más része sem tartalmaz munkaterületenkénti tagolást.<br>
A Döntõbizottság a fentiekben megállapította, hogy a nyertes ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értelmében az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Ajánlatkérõ érvénytelen ajánlattevõt hirdetett ki az eljárás nyertesének, és ezzel megsértette a Kbt. 59. § (1) bekezdését.<br>
A kérelmezõ az általa megtett ajánlat tartalmára hivatkozással kérte a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés megsértésének megállapítását. A Döntõbizottság mellõzte az értékelés elvégzését, mert a Kbt. rendelkezései értelmében érvénytelen ajánlat nem értékelhetõ, a nyertes ajánlata vonatkozásában pedig az érvénytelenség megállapításra került.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva - a fenti indokokra tekintettel - a 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését, valamint az 59. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.<br>
Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság tekintettel arra, hogy ajánlatkérõ többszörös jogsértést követett el (a kérelmezõ ajánlatát érvénytelenné nyilvánította, a nyertes ajánlattevõ ajánlata érvénytelen) úgy ítélte meg, hogy a minimális bírságnál magasabb összegû bírság kiszabása indokolt. Ugyanakkor a beszerzés alacsonyabb értékére tekintettel (a nyertes ajánlattevõ ajánlati ára: 47 067 000 Ft) jelentõs összegû bírság kiszabása sem indokolt. E tényezõket együttesen értékelve a Döntõbizottság a bírság összegét 1 500 000 Ft-ban állapította meg.<br>
Az ajánlatkérõ által becsatolt iratok alapján megalapozott következtetést a jogsértésekért felelõs személyre nem lehetett levonni.<br>
A Döntõbizottság az eljárása során ideiglenes intézkedést nem hozott, mert a szerzõdéskötés idõpontjáig a Döntõbizottság rendelkezésére álló adatok alapján a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételek fennállása nem volt megállapítható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 20.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>