<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5531)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.247/29/2003.<br>
<br>
Tárgy: az ERFOREX Közmûépítõ Rt. I., a "KE-VÍZ" 21 Rt. II. és a Swietelsky Kft. III. kérelmezõk jogorvoslati kérelme Földes Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ERFOREX Közmûépítõ Rt. (4031 Debrecen, Bartók B. út 9., képviseli: dr. Imre András ügyvéd, 6722 Szeged, Nemestakács utca 12/A, a továbbiakban: kérelmezõ I.), a "KE-VÍZ" 21 Rt. (4400 Nyíregyháza, Vécsey u. 21., képviseli: dr. Hajzer László ügyvéd, 4400 Nyíregyháza, Dózsa György u. 4-6. II/8., a továbbiakban: kérelmezõ II.) és a Swietelsky Építõipari és Kereskedelmi Kft. (2120 Dunakeszi, Székesdûlõ 135., képviseli: dr. Balogh Ákos ügyvéd, 1023 Budapest, Rómer Flóris u. 55., a továbbiakban: kérelmezõ III.) jogorvoslati kérelme alapján a Földes Nagyközség Önkormányzata (4177 Földes, Karácsony S. tér 5., nevében és megbízásából eljár: "NYÍR-HÍDROFIL" Fõvállalkozó és Tanácsadó Kft., képviseli: dr. Prekub János ügyvéd, 4400 Nyíregyháza, Bercsényi u. 4., a továbbiakban: ajánlatkérõ) "gravitációs szennyvízcsatorna-hálózat és ivóvízvezeték építése" tárgyú közbeszerzési eljárása ellen folyamatban lévõ jogorvoslati eljárásban a kérelmezõ I. és kérelmezõ II. jogorvoslati kérelmét elutasítja, a kérelmezõ III. vonatkozásában az eljárást - a jogorvoslati kérelem visszavonására tekintettel - megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2003. január 29-én részvételi felhívást tett közzé a Közbeszerzési Értesítõ 5. számában 0389/2003 szám alatt nyílt elõminõsítéses eljárásra a fenti tárgyban. A felhívás 2. c) pontja szerint a szerzõdés, melyre ajánlatot kér az ajánlatkérõ, határozott idõre szóló építési-szerelési munkára irányuló generálvállalkozási szerzõdés, részben tételes, részben fix összegû elszámolás alapján.<br>
A részvételi szakasz eredményhirdetésére 2003. március 11-én került sor. Ajánlatkérõ 2003. március 14-én kérte fel ajánlattételre a 12 szerzõdés teljesítésére alkalmasnak minõsített ajánlattevõt. Ezek a következõk: a KEVIÉP Kft., a Hoffmann Rt., a PURATOR Rt., az ALTERRA Kft., az ERRO 96 Kft., a Swietelsky Kft., a Hídépítõ Rt., a CONTUR BAU Rt., az ERFOREX Rt., a CEAMENTÁRIUS Kft., a KE-VÍZ 21 Rt. és a STRABAG Rt.<br>
Az ajánlati felhívás 5. pontjában ajánlatkérõ meghatározta, hogy ajánlati dokumentációt bocsát ajánlattevõk részére, melyet 2003. március 31-ig lehetett megvásárolni 160 000 Ft + áfa összegért. A dokumentáció megvásárlása az ajánlattétel feltétele volt.<br>
A felhívás 6. pontja szerint az ajánlattételi határidõ 2003. április 28. 10.00 óra.<br>
A felhívás 13. pontjában meghatározta azt, hogy az összességében a legelõnyösebb ajánlat szempontja alapján fogja az ajánlatokat elbírálni, és ehhez megadta a bírálati részszempontokat és a hozzájuk tartozó súlyszámokat:<br>
részszempontok	súlyszámok<br>
- teljesítési garancia abszolút értékben, Ft-ban megadva	10<br>
- késedelmes teljesítés esetén a vállalt kötbér napi mértéke Ft/nap, 60 nap idõtartamra	7<br>
- bruttó ajánlati ár	4<br>
- jóteljesítési garancia mértéke, a jogszabályban elõírt egy év garanciális idõre, abszolút értékben Ft-ban	4<br>
- helyi munkaerõ alkalmazása	0,4<br>
Az adható pontszámok határa 2,8-5 pontig terjed.<br>
Az értékelés módszereként meghatározta, hogy a részszempontokra adott megajánlások a legkedvezõbbtõl kiindulva sorrendbe állításra kerülnek. A legkedvezõbb ajánlat 5 pontot kap. A további helyezettek a helyezések csökkenésének sorrendjében az elõzõ helyezettre adott pontszám 95%-át kapják. A törtszámok kerekítése egy tizedesig történik a kerekítés szabályai szerint.<br>
A felhívás 17. pont 2. alpontja alatt ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdése alapján kijelentette, hogy nem állnak rendelkezésre teljeskörûen mûszaki elõírások, illetve nemzeti szabványok, ezért a dokumentációban kerülnek részletesen meghatározásra a mûszaki követelmények. Továbbá felhívta az ajánlattevõk figyelmét arra, hogy csak azok az ajánlatok kerülnek elbírálásra, amelyek hiánytalanul, a felhívásnak és a dokumentációnak megfelelõen kerülnek benyújtásra, ellenkezõ esetben az ajánlat érvénytelen.<br>
A 17.8. alpontban ajánlatkérõ hiánypótlási lehetõséget nem biztosított.<br>
Az ajánlatkérõ ajánlati dokumentációt is készített, mely általános információkat, az ajánlat, illetve értékelési szempontok tartalmát, a szerzõdéses feltételeket, az ajánlattal kapcsolatos formai és tartalmi követelményeket, kitöltendõ mintalapokat, valamint a tendertervet tartalmazza.<br>
Az ERFOREX Rt. kérelmezõ I. a dokumentációt 2003. március 25-én vette át.<br>
A helyszíni konzultációra 2003. április 8-án került sor, ennek során kérdések merültek fel a mûszaki terv és a költségvetés kiírás tartalmával kapcsolatban. Az ajánlatkérõ a feltett kérdéseket megválaszolta és további iratokat adott ki. Egyben rendelkezett arról, hogy a szennyvízátemelõk villanyszerelési munkáiról készült mûszaki leírás késedelmes kiadása miatt az ajánlattételi határidõ 2003. május 5-re módosul.<br>
Az eljárásról készített jegyzõkönyvet, mely tartalmazta az ajánlattételi határidõ módosítását 2003. április 14-én kelt levéllel küldte meg az ajánlatkérõ az ajánlattevõknek.<br>
A Hídépítõ Rt. kérdésére - melyben kifogásolta, hogy a közútkezelõ hozzájárulást még nem kapták kézhez, mert az abban foglaltak erõsen befolyásolják az ajánlat költségeit - a 2003. április 25-én adott válaszában ajánlatkérõ elismerte, hogy az még nem áll rendelkezésre.<br>
A módosított ajánlattételi határidõig 2003. május 5-ig 7 db ajánlat érkezett. Ajánlatot tett a Hídépítõ Rt., a PURATOR Kft., a KEVIÉP Kft. és a STRABAG Rt. és a kérelmezõk.<br>
Ajánlatkérõ a bontási eljáráson ismertette, és jegyzõkönyvben rögzítette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatokon túl az ajánlati biztosíték rendelkezésre bocsátásának módját. A Swietelsky Kft. és a KEVIÉP Kft. kérte, hogy a bontáskor a Kbt.-ben kötelezõen elõírt adatokon túl az ajánlati kiírásban meghatározott részszempontokra tett ajánlati tartalmi elemek is kerüljenek ismertetésre. Ezt a kérést a lebonyolító képviselõje nem fogadta el.<br>
A jegyzõkönyv tartalmazza azt is, hogy az ajánlattevõk nem kívántak mást rögzíttetni az eljárásról. A jegyzõkönyvet valamennyi ajánlattevõ hitelesítõként aláírta, és annak egy példányát átvette.<br>
Eredményhirdetésre halasztott idõpontban 2003. május 19-én került sor, ahol a KEVIÉP Kft. ajánlatát nyertesnek, a KE-VÍZ 21 Rt. ajánlatát másodiknak hirdették ki.<br>
Az "összegzés az eljárásról" iratot elkészítette ajánlatkérõ, a jelenlevõknek átadta az eredményhirdetésen, a többieknek pedig postán küldte meg.<br>
Kérelmezõ I. 2003. május 19-én nyújtott be jogorvoslati kérelmet, melyben kifogásolta ajánlatkérõ eljárását, mert álláspontja szerint ajánlatkérõ jogellenes tartalmú felhívást küldött meg, jogellenes dokumentációt adott ki és egyéb eljárási jogsértéseket követett el. Kérte a jogsértés megállapítását, az ajánlati felhívás és dokumentáció megsemmisítését, és amennyiben az eljárást lezáró döntés is megszületett, annak megsemmisítését. Ideiglenes intézkedés keretében kérte az eljárás felfüggesztését, illetve a szerzõdéskötés megtiltását, valamint az ajánlatkérõ kötelezését az eljárási díj és költségei megtérítésére.<br>
A jogorvoslati kérelem I. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(5) bekezdése és a Kbt. 47. § (2) bekezdése, mivel az ajánlatkérõ az április 8-i konzultáción az ajánlattételi határidõt a szennyvízátemelõk villanyszerelési munkáiról készült mûszaki leírásának késedelmes kiadása, tehát a terv hiányossága miatt 2003. április 28-ról 2003. május 5-re módosította és a halasztást szóban közölte 2003. április 8-án, annak indokát nem adta, a halasztást a jegyzõkönyv tartalmazza, melyet 2003. április 14-én küldött meg, külön értesítést nem küldött.<br>
A jogorvoslati kérelem II. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése, mert az ajánlati dokumentáció nem tartalmazza a közútkezelõi hozzájárulást, mert az még nem áll rendelkezésre, pedig annak tartalma az ajánlati árat és határidõt alapvetõen befolyásolja. Álláspontja szerint az ajánlatkérõ addig nem tehette volna közzé az ajánlati felhívását, amíg az összes engedély nem áll rendelkezésre.<br>
A jogorvoslati kérelem III. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(5) bekezdése és a Kbt. 48. § (1) bekezdése, mert az ajánlati dokumentáció IV./4. elõírta, hogy csak géppel vagy nyomtatás útján lehet elkészíteni az ajánlatot, ennek ellenére az ajánlatkérõ a konzultáción lehetõvé tette, hogy az oldalszámozást tollal is el lehet készíteni.<br>
A jogorvoslati kérelem IV. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(5) bekezdése és a Kbt. 48. § (1) bekezdése, mert a dokumentációban kiadott bankgarancia minta Nyírábrány és Fülöp községek csatornázására kért bankgaranciát, a 2003. április 8-i jegyzõkönyv szerint az ajánlatkérõ azonban mégis a Földes Nagyközség jogosult részére kérte a bankgaranciát. Errõl elmulasztotta írásban, közvetlenül és egyidejûleg az összes ajánlattevõt értesíteni.<br>
A jogorvoslati kérelem V. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(5) bekezdés, a Kbt. 48. § (1) bekezdés, a Kbt. 40. § (5) bekezdés, a Kbt. 73. § (1) bekezdés és a Kbt. 24. § (1)-(2) bekezdés, mert a mûszaki leírás szerint FLYGT szivattyút kell alkalmazni. A dokumentáció II./1.4. pontja szerint az ajánlattevõk nem csak a konkrét terméket, hanem attól eltérõ terméket is megajánlhatnak azonos minõségben, a konkrét termék csak a beazonosítást szolgálja.<br>
A konzultáción az ajánlatkérõ ugyanakkor elõírta, hogy az ajánlatban FLYGT szivattyúk árát kell szerepeltetni. A szerzõdéskötést követõen az üzemeltetõvel történõ egyeztetés során kerül meghatározásra a szivattyúk típusa.<br>
Ez indokolatlan és hátrányos megkülönböztetést tartalmaz egyes termékekre, másrészt nincs lehetõség a szerzõdéskötést követõen a mûszaki tartalom változtatására.<br>
A jogorvoslati kérelem VI. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(3) bekezdése, mert az ajánlatkérõ a dokumentáció értékét 160 E Ft + áfa összegben állapította meg, ez lényegesen magasabb, mint annak az elõállítási költsége.<br>
A jogorvoslati kérelem VII. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) és (3) bekezdései, valamint a 24. § (1) bekezdése, mivel a dokumentáció a I/20.2 pontjában közli, hogy a szerzõdés milyen tartalommal jön létre, és rögzíti, hogy attól csak a Kbt. 73. § (1) bekezdésében meghatározott esetben lehet eltérni. Álláspontja szerint az eredményhirdetést követõen beállt elõre nem látható körülmény miatt nincs lehetõség a szerzõdést módosított tartalommal való megkötésre.<br>
A jogorvoslati kérelem VIII. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése, a Kbt. 34. § (3) bekezdés a), b) pontja, a Kbt. 34. § (4) bekezdés a), c) és d) pontja, mert a bírálati részszempontokra nem elegendõ vállalásokat megajánlani, hanem a vállalásokat garancia ígérvényekkel is biztosítani kell. Ezt a súlyos követelményt, ami az ajánlattevõ gazdasági érdekeit nem szolgálja, már az ajánlati felhívásban közölnie kellett volna ajánlatkérõnek, hogy a vállalkozó elõre el tudja dönteni azt, hogy meg kívánja-e ilyen feltételek mellett vásárolni a dokumentációt. A Kbt. 41. § (3) bekezdése szerinti ajánlati biztosíték szolgálhat csak az ajánlati kötöttség, illetve a szerzõdéskötés biztosítására.<br>
A bankgarancia ígérvénnyel ajánlatkérõ ismételten pénzügyi, gazdasági szempontok alapján meg kívánja szûrni az ajánlattevõket.<br>
Célszerûtlen a bírálati részszempontok és azok súlyszámának meghatározása, mert túlhangsúlyozza a biztosítékokat szemben az ajánlati árral, árfelhajtó következménye van.<br>
A bankgarancia igény megfogalmazása is szakszerûtlen, mert feltételhez, az igazolt nem szerzõdésszerû teljesítéshez kötõdik.<br>
A jogorvoslati kérelem IX. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) és a Kbt. 35. § (1) bekezdés a) pontja, mert a 0,4 súlyszámmal a "helyi munkaerõ alkalmazása" részszempontnál ajánlatkérõ elmulasztotta meghatározni az elõnyben részesítés elveit, illetve milyen mértékben részesíthetõ elõnyben az adott helyi foglalkoztatáspolitikai célok elérése, a munkahelyteremtés ösztönzése és milyen módon. Ez a részszempont nem áll kapcsolatban közbeszerzés tárgyával, illetve a szerzõdés feltételeivel.<br>
A jogorvoslati kérelem X. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>és a 31. § (2) bekezdés a) pontja, mert be kell építeni az ajánlatba az önkormányzat által a tervezõnek korábban kifizetett költséget, a tenderterv költségét, továbbá a kiviteli terv költségelõirányzatát. A kiviteli tervet a korábbi tervezõnél kell megrendelni, így a tervezõ a nyertes alvállalkozója lesz, és ez által összeférhetetlenség áll fenn.<br>
A jogorvoslati kérelem XI. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése, a Kbt. 33. § (4) bekezdése és a Kbt. 62. § (6) bekezdése, mert a dokumentáció II./4.12. pontja szerint az ajánlatba 10% tartalékkeretet kell beépíteni, ami felett ajánlatkérõ kizárólagos jogot gyakorol. A II/4.13.2. pontja szerint pedig, ha a keret kimerül, akkor az azt meghaladó pótmunkára tárgyalásos eljárás keretében kerül sor az eredeti ajánlat szerinti kondíciókkal a szerzõdésmódosításra vagy pótmunka-szerzõdéskötésére. Ajánlatkérõ már elõre feltételezi, hogy elõre nem látható körülmény fog bekövetkezni, a Kbt. 70. § (2) bekezdésére hivatkozás téves.<br>
A pótmunka olyan munka, ami az eredeti mûszaki tartalomban nem szerepel. Kérdéses, hogy mi lesz a pótmunkakerettel, ha nem lesz pótmunka, ki fog azzal rendelkezni. Álláspontja szerint ilyen feltételrendszer mellett nem köthetõ szerzõdés. Az ajánlatkérõ a felhívásban köteles megjelölni a kért ellenszolgáltatás összegét és a pénzügyi ellenszolgáltatásának a feltételeit.<br>
A jogorvoslati kérelem XII. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése, mert a dokumentáció III./1. pontja elvárja, hogy ajánlattevõk szerzõdéstervezetet csatoljanak, de kiköti, hogy az ajánlatkérõ a beadott tervezettõl eltérõ tartalommal is köthet szerzõdést. Ez az ajánlati kötöttség szabályaival ellentétes.<br>
A jogorvoslati kérelem XIII. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése, mert az ajánlatkérõ sok, lényegtelen formai követelményt írt elõ, amelyek alkalmasak az ajánlat érvénytelenné nyilvánítására formai okok miatt. Ez az eljárás kezd elterjedni a lebonyolítók körében, pedig az a törvény alapelveivel összeegyeztethetetlen gyakorlat, hogy formai okok miatt tartalmában jó ajánlatot kizárnak a versenybõl.<br>
A jogorvoslati kérelem XIV. pontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése, mert a dokumentáció számos esetben szükségtelen és indokolatlan követelményt ír elõ. Elõírja, hogy a dokumentáció egyes pontjaira külön elfogadónyilatkozatot kell csatolni, mely szükségtelen a Kbt. 43. § (1) bekezdésére figyelemmel. Felesleges a teljes bizonyító erejû magánokiratba foglalt meghatalmazás csatolása, miközben a teljes ajánlat minden oldalát a cégjegyzésre jogosultnak kell aláírnia.<br>
A kérelmezõ I. jogorvoslati kérelmében - a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontjára hivatkozással - a tudomásszerzés idõpontjaként az ajánlattételi határidõt, 2003. május 5-ét jelölte meg.<br>
Kérelmezõ I. jogorvoslati kérelmét kiegészítette 2003. május 21-én, melyben újabb kifogásait terjesztette elõ a dokumentáció tartalmával kapcsolatban Sérelmezte az ajánlati dokumentáció III/3. pontjában foglalt elõírást, mely szerint 60 napnál hosszabb késedelem esetén az ajánlatkérõ a vállalkozási szerzõdést 30 napos határidõvel felmondhatja. Ez a kikötés jogsértõ, mivel a vállalkozási szerzõdés jogi természeténél fogva nem felmondható, csak elállás lehetséges. Ezen okból jogsértõ a dokumentáció III/3.22. alpontja szerinti elõírás is. Sérelmezte továbbá, hogy az ajánlati dokumentáció IV.4.2. pontja szerinti, valamint a dokumentáció II.4.5.2. pontja eltérõen határozta meg az áradatok megadásának módját.<br>
Álláspontja szerint a nyertes ajánlattevõ KEVIÉP Kft. ajánlata, mivel spirálos kötésû, nem felel meg a dokumentáció IV.4.1. pont szerinti formai elõírásnak, ezért az érvénytelen.<br>
A tárgyaláson - a nyertes ajánlatának megtekintését követõen a kérelmét úgy pontosította, hogy valóban zsinórral átfûzte a nyertes és azt körcímkével leragasztotta, majd lepecsételte - azonban a körcímkét nem írta alá, illetve nem szignózta, emiatt az nem felel meg a dokumentáció elõírásának.<br>
Továbbá a nyertes ajánlat érvénytelenségének vizsgálatát kérte több szempontból az alábbiak szerint:<br>
<br>
1. a kötés módja megfelel-e a dokumentációban elõírtaknak,<br>
<br>
2. a sorszámozás és az aláírásai megfelelnek-e a dokumentációnak,<br>
<br>
3. csatol-e idõgrafikont, és ha igen, annak kezdõ és végdátumai megfelelnek-e a dokumentációnak,<br>
<br>
4. megbontotta-e csatornánként a mûszaki teljesítést az elõírt bontásban és részletezésben,<br>
<br>
5. csatolta-e valamennyi, a dokumentációban elõírt - és olykor egymást ismétlõ - nyilatkozatot,<br>
<br>
6. van-e benne teljes bizonyító erejû magánokiratba foglalt képviseleti meghatalmazás,<br>
<br>
7. árképzése megfelel-e a dokumentáció II.4.5.2 alpontjában elõírtaknak minden áradat esetében.<br>
A kérelmezõ I. a nyertes ajánlat érvénytelenségének vizsgálatára, illetve megállapítására irányuló fenti kérelmi elemei közül a tárgyaláson a 2., 3., 4., 6. kérelmi elemétõl elállt és csak az 1., 5., és 7. kérelmi elemét tartotta fenn. Utóbbi vonatkozásában csak annak vizsgálatát kérte, hogy a nyertes árképzése megfelel-e a nettó ár, bruttó ár, illetve az áfa megadására vonatkozó dokumentáció II.4.5.2. alpontjában foglalt elõírásnak.<br>
Kérte az eljárást lezáró döntés megsemmisítését, ideiglenes intézkedéssel a szerzõdéskötés megtiltását.<br>
A kérelmezõ II. KE-VÍZ 21 Rt. jogorvoslati kérelme 2003. május 20-án került elõterjesztésre, melyben elõadta, hogy álláspontja szerint a nyertesként kihirdetett ajánlat érvénytelen, mert annak összefûzése nem felel meg a dokumentáció III. 4.1.3. alpontjában elõírt feltételnek, mert az spirálozással lett összefûzve, és ez nem felel meg a bonthatatlanság követelményének. Elõadta, hogy az ajánlatok bontásakor már jelezték ezen kifogásaikat, azonban az nem került be a jegyzõkönyvbe. A tárgyaláson a nyertes ajánlata összefûzésének ismertetését követõen a kérelmét úgy pontosította, hogy megítélés függvénye, hogy a nyertes ajánlat e formájában megfelel-e az ajánlatkérõ dokumentációban tett elõírásának. Kérte a nyertes ajánlat érvénytelenségének megállapítását, az eljárásból való kizárását, illetve a jogsértés megállapítását és az õ ajánlatuk nyertesként való kihirdetését. Kérte ideiglenes intézkedéssel a szerzõdéskötés megtiltását.<br>
A kérelmezõ III. Swietelsky Kft. jogorvoslati kérelmét 2003. május 22-én terjesztette elõ, melyben kifogásolja ajánlatkérõ értékelését az "összegzés az eljárásról" irat ismeretében. Kifogásolta, hogy ez az irat csak a pontszámokat tartalmazza, de a tartalmi elemeket nem, igaz még ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerinti kötelezettsége ekkor még nem járt le. Álláspontja szerint az értékelés nem felelt meg az elõírásnak. A bontáskor megismert adatok szerint az õ ajánlati ára magasabb, mint a nyertesé, mégis az értékelési rangsorban az õ ajánlata került az elsõ helyre, és azáltal e részszempontra õ kapta a legmagasabb értékelési pontszámot, noha valójában a legjobb ajánlati árat a nyertes ajánlat tartalmazza. Saját ajánlata csak a második helyezést érte el, ezért ajánlatkérõ megsértette a Kbt. 55. § (6) bekezdését.<br>
A kérelmezõ III. a tárgyaláson a jogorvoslati kérelmét visszavonta.<br>
Ajánlatkérõ az eljárásban keletkezett iratokat megküldte, és észrevételében elõadta, hogy szabályosan járt el az eljárása során. Kérte az álláspontja szerint részben elkésett, részben alaptalan kérelmek, illetve azok kiegészítésének az elutasítását.<br>
Az ERFOREX Rt. kérelmére elõadta, hogy az I-XIV. pontban elõadott kifogások mind a felhívás és dokumentáció elõírásait támadják. Kérelmezõ az ajánlati felhívást 2003. március 14-én, a dokumentációt március 25-én vette át, ezek az idõpontok tekintendõk a tudomásra jutás idejének. Azokban a pontokban pedig, ahol a kérelmezõ a 2003. április 8-i konzultáción elhangzottakra hivatkozik - ideértve az ajánlattételi határidõ módosítását is - legkésõbb a 2003. április 14-én megküldött konzultációs jegyzõkönyvbõl tudomást szerzett, tehát e vonatkozásban is a 15 napos szubjektív határidõ 2003. április 29-én lejárt. A jogorvoslati kérelem II. pontjában hivatkozott és a közútkezelõi hozzájárulás hiányával kapcsolatos ajánlatkérõi válasz - a 2003. április 25-i keltezésre tekintettel - legkésõbb 2003. április 30-ra tehetõ, ezért e vonatkozásban is a szubjektív határidõ 2003. május 15-én lejárt. Ehhez képest pedig a 2003. május 19-i kérelem elkésetten került benyújtásra. Egyébként a jogorvoslati kérelemmel kapcsolatosan érdemben is pontonként kifejtette az álláspontját az alábbiak szerint.<br>
A jogorvoslati kérelem I. pontjával kapcsolatban az ajánlattételi határidõ meghosszabbításáról valamennyi ajánlattevõt értesítette írásban is a jegyzõkönyv megküldésével, mely annak indokát is tartalmazta.<br>
A II. ponttal kapcsolatban elõadta, hogy a közútkezelõ hozzájárulása nem hatósági engedély, hanem tulajdonosi hozzájárulás. Ezt a kivitelezést végzõ vállalkozónak kell beszerezni a részletes kiviteli tervek és a forgalomszabályozási terv alapján. Ennek hiánya nem minõsíthetõ a szerzõdés megkötéséhez szükséges engedély hiányának.<br>
A III. ponttal kapcsolatban elõadta, hogy az oldalszámozás kézírással való elvégzésének lehetõvé tétele nem olyan változtatás, ami miatt új ajánlattételi határidõt kellett volna megállapítani.<br>
A IV. ponttal kapcsolatban észrevétele azonos III. pontban leírtakkal.<br>
Az V. ponttal kapcsolatban elõadta, hogy a FLYGT szivattyút a vízjogi létesítési engedély tartalmazza. Ajánlatkérõ csak amiatt hivatkozott erre - és ezt ki is emelte -, hogy ezáltal tudta meghatározni az elvárt mûszaki paramétereket. Az ajánlatban csak a szivattyú árát kellett szerepeltetni, de nem kellett megadni annak típusát. A vízjogi engedély meghatározott típusokat és technológiát tartalmaz mindig, és ezek szerepelnek a címzett és céltámogatásokban is, amitõl eltérni nem lehet. Már korábban állásfoglalás kéréssel fordultak a Közbeszerzések Tanácsához, ahonnan azt a választ kapták, hogy az ellentmondás feloldása érdekében a Környezetvédelmi és Vízügyi Minisztériumhoz fordultak. Ennek eredményérõl meg nincs ismeretük.<br>
A VI. ponttal kapcsolatban elõadta, hogy a dokumentáció összeállításával kapcsolatos, a Kbt. szerint figyelembe vehetõ költségeket ismertette, és azok alapján szerinte a dokumentáció ára nem jogsértõ.<br>
A VII. ponttal kapcsolatban elõadta, hogy a dokumentáció megfelelõen ismerteti a szerzõdés létrejöttének szabályait, a létrejött szerzõdés késõbbi módosításának lehetõségét a Kbt. is tartalmazza a Kbt. 73. § (1) bekezdése szerint éppen erre utaltak. Az a szerzõdéskötés utáni idõre vonatkozik, a Kbt. ezen szakaszának megsértésére való hivatkozás idõ elõtti.<br>
A VIII. ponttal kapcsolatban elõadta, hogy a bírálati részszempontok meghatározása a Kbt. keretein belül ajánlatkérõ szuverén joga. Ajánlatkérõnek nem volt célja az ajánlati ár túlzott mértékû súlyozása, amivel az ajánlattevõket olyan árversenyre készteti, amelynek a következtében a kivitelezõ képtelenné válik a megfelelõ színvonalú megvalósításra, az egyéb szerzõdéses feltételek betartására. A településnek elsõdleges érdeke, hogy a kivitelezés megszakítás nélkül, megfelelõ határidõre jó minõségben, biztonsággal megvalósuljon. A pénzügyi biztosítékok kikötése a közbeszerzéseknél megszokott és bevett gyakorlat, ezek nem alkalmassági feltételek a kérelmezõ minõsítésével ellentétben.<br>
A IX. ponttal kapcsolatban elõadta, hogy a helyi munkaerõ értékelésének elveit, a foglalkoztatási célkitûzések érvényesülése követelményeit a dokumentáció II. 6 pontja részletesen tartalmazza.<br>
A X. ponttal kapcsolatban elõadta, hogy a tervezési költségek figyelembe vétele nem jogsértõ, az nem hoz létre alvállalkozói minõséget, annak beszámításának lehetõségét a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése biztosítja ajánlatkérõnek.<br>
A XI. ponttal kapcsolatban elõadta, hogy a tartalékkeret az építési beruházásoknál bevett gyakorlat, az arra szolgál, hogy a tervezéskor elõre nem látott mûszaki és egyéb akadályok áthidalására ne kelljen szerzõdést módosítani. Annak felhasználására és elszámolására csak a megrendelõ által kért és elfogadott teljesítés esetén kerülhet sor. A kérelmezõ részérõl a kérelem keretein kívül esõ, a tényszerûséget nélkülözõ feltételezés téves.<br>
A XII. ponttal kapcsolatban elõadta, hogy a szerzõdéskötés szabályait a dokumentáció a Kbt. rendelkezéseinek megfelelõen tartalmazza, a kötöttség miatt a szerzõdés feltételeit nyilvánvalóan az ajánlati tartalmi elemek alapján kell megkötni. Ugyanakkor a szerzõdés tartalmaz olyan pontokat is, amelyek nem függnek össze a kötelezõ és a dokumentáció III.2. pontjában meghatározott ajánlati tartalmi elemekkel, amelyekre nézve tehát a kötöttség nem áll fenn. Ezek módosítására lehetõség van, hiszen ellenkezõ esetben az ajánlatkérõk abba a helyzetbe kerülnének, hogy a kötöttségre hivatkozva az ajánlattevõk egyoldalúan határozhatnák meg a kiviteli szerzõdés nem kötelezõ tartami elemeit.<br>
A XIII. ponttal kapcsolatban elõadta, hogy a formai követelmények meghatározását nem lehet a Kbt.-be ütközõnek minõsíteni. Azok pontos és részletes meghatározása az ajánlattétel elkészítését segíti elõ. Maga ajánlatkérõ sem ért egyet más ajánlatkérõk gyakorlatából merített tapasztalatok során azon eljárással, amikor csupán formai okok miatt érvénytelenné nyilvánítanak ajánlatokat. A XIV. ponttal kapcsolatban visszautalt a XIII. pontra adott válaszára, az általa kért nyilatkozatok pont azt a célt szolgálják, hogy azok tartalmukban egyértelmûek legyenek, ezek megkövetelése nem ellentétes a Kbt. 43. § (1) bekezdésével.<br>
Az ajánlatkérõ a kérelmezõ I. jogorvoslati kérelem kiegészítésére tett észrevételében elõadta, hogy annak a dokumentációra vonatkozó része szintén elkésett, kérte annak elutasítását.<br>
A KEVIÉP Kft. ajánlatának érvénytelenségével kapcsolatos kérelemre elõadta, hogy az ajánlat valóban spirálozással van összefûzve, de az összes lap átfûzése és pecséttel ellátott leragasztása teljes mértékben megfelel a kiírásnak, ez az összefûzési mód általánosan elfogadott a gyakorlatban.<br>
Nem fedi a valóságot az a kérelmezõi állítás, hogy a bontáskor kifogásolták a kötési módot, és az nem került jegyzõkönyvezésre, hisz a jegyzõkönyvben rögzítésre került, hogy a jelenlevõk nemmel válaszoltak arra a kérdésre, hogy kívánnak-e még valamit szerepeltetni abban. A jegyzõkönyvet az összes ajánlattevõ, köztük kérelmezõ képviselõje aláírásával hitelesítette.<br>
A kérelmezõnek az az indítványa, hogy a Döntõbizottság a nyertes ajánlat érvénytelenségét "az általánosan ismert formai szempontok alapján" vizsgálja felül, álláspontjuk szerint a jogorvoslati eljárás céljával, elvével és szabályozásával össze nem egyeztethetõ, ezért érdemi vizsgálatra alkalmatlan.<br>
A nyertes ajánlatát az értékelés során megvizsgálták, és érvényesnek minõsítették.<br>
A KE-VÍZ 21 Rt. kérelmére tett észrevételében elõadta, hogy a spirálozás az összefûzés, leragasztás, lepecsételéssel kiegészítve megfelelt a kiírás követelményének. Cáfolta, hogy a bontási eljáráson e kifogás kimaradt volna a jegyzõkönyvbõl.<br>
Az egyéb érdekeltek közül a nyertes KEVIÉP Kft. kérte mindkét kérelem elutasítását. Észrevételében elõadta, hogy az ERFOREX Rt. kérelme elkésett, azt a tudomásra jutástól számított 15 napos jogvesztõ határidõn túl nyújtotta be.<br>
A KE-VÍZ 21 Rt. és ERFOREX Rt. kiegészítõ kérelmére elõadta, hogy az ajánlatot spirálozva fûzték össze, de azt szalaggal átfûzték, matricával leragasztották, lepecsételték és kézjeggyel látták el. Ez biztosítja azt, hogy abból lapot nem lehet roncsolásmentesen ki- vagy betenni. Hivatkozott arra, hogy hasonló megoldással készülnek többek közt a közjegyzõi, illetve a szabadalmi okiratok is. Cáfolta azt, hogy az ajánlatuk fûzését a bontási eljárás során kérelmezõ vagy mások kifogásolták volna, és hogy az nem került a bontási jegyzõkönyvbe.<br>
Megjegyezte, hogy épp õ és a Swietelsky Kft. kérte a bontáskor a verseny tisztasága érdekében, hogy a bontáskor ismertessék és vegyék jegyzõkönyvbe az összes értékelésbe bevont tartalmi elemet. Ezt a javaslatot nem fogadta el ajánlatkérõ. Ez a körülmény egyébként a felvett jegyzõkönyvben szerepel is.<br>
A Döntõbizottság a D.247/2003., a D.251/2003. és a D.257/2003. számú eljárásokat D.247/9/2003. számú határozatával D.247/2003. szám alatt egyesítette.<br>
A Döntõbizottság a D.247/22/2003. számú határozatával ideiglenes intézkedéssel a szerzõdéskötést megtiltotta.<br>
A Döntõbizottság a közbeszerzési eljárás iratai, a felek szóbeli, írásbeli, illetve tárgyaláson tett nyilatkozatai alapján megállapította, hogy a kérelmezõ I. jogorvoslati kérelme részben elkésett, részben megalapozatlan, a kérelmezõ II. kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) és (2) bekezdése szerint az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni. A dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése szerint a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.<br>
A Döntõbizottság megállapította, hogy a kérelmezõ I. az ajánlati felhívást 2003. március 14-én vette át, míg a dokumentációt 2003. március 25-én. A helyszíni konzultációra, - melynek során a mûszaki terv és a költségvetési kiírás tartalmát pontosították - 2003. április 8-án került sor. Ezt követõen a konzultációról szóló jegyzõkönyvet 2003. április 14-én küldte meg az ajánlatkérõ az ajánlattevõknek.<br>
Az ajánlatkérõ az ajánlattevõknek a Hídépítõ Rt. kérdésére a közútkezelõi hozzájárulással kapcsolatosan 2003. április 25-én küldte meg válaszát. Az ajánlatkérõ a konzultáción a beszerzés tárgyát érintõ mûszaki tervvel, valamint a költségvetéssel kapcsolatosan további információkat és iratokat adott át az ajánlattevõknek és a kérelmezõ I. a dokumentáció tartalmának a konzultáció során történõ jogsértõ megváltoztatását is sérelmezte. Ezért a jogvesztõ határidõ kezdõ napjának meghatározása, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1)-(2) bekezdését, a konzultáció anyagát tartalmazó jegyzõkönyv átvételének 2003. április 14-i napja, a jogorvoslati kérelem I-V. pontjáig terjedõ kérelmi elemek tekintetében, kivéve a II. pontot.<br>
A kérelmezõ I. nyilatkozata szerint a jegyzõkönyvet 2003. április 14-én vette át, tehát legkésõbb 2003. április 29-én elõ kellett volna terjesztenie jogorvoslati kérelmét az ajánlati felhívás és dokumentáció tartalmával kapcsolatosan. Az ajánlatkérõnek a közútkezelõi hozzájárulással kapcsolatos 2003. április 25-i tájékoztatását figyelembe véve a 15 napos jogvesztõ szubjektív határidõ szintén lejárt legkésõbb 2003. május 10-én a kérelem II. pontja vonatkozásában. A jogorvoslati kérelem VI. és IX. pontja vonatkozásában, mely az ajánlati felhívás jogsértõ tartalmának megállapítására irányul a felhívásnak a kérelmezõ I. részérõl történt 2003. március 14-i átvételétõl számított 15 napos határideje 2003. március 29-én járt le. A kérelem VII., VIII. és X-XIV. pontjáig terjedõ kérelmi elemei, melyek a dokumentáció - a VII. és VIII. pont tekintetében részben az ajánlati felhívás - jogsértõ tartalmával kapcsolatosak a jogvesztõ határidõ a dokumentáció 2003. március 25-i átvételétõl számított 15 nap, azaz 2003. április 9-én járt le.<br>
A Döntõbizottság nem fogadta el a kérelmezõ I. hivatkozását, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerinti ajánlattételi határidõ lejártát, azaz 2003. május 5-ét kell az ajánlati felhívás, illetve a dokumentáció jogsértõ tartalmával kapcsolatos jogorvoslati kérelem elõterjesztésére nyitva álló határidõ kezdõ idõpontjának tekinteni. A kérelmezõ I. saját maga nyilatkozott az ajánlati felhívás, a dokumentáció átvételének idõpontjára - egyezõen az eljárás írásbeli dokumentumainak adataival - valamint a 2003. április 8-i konzultációra, a konzultációs jegyzõkönyv 2003. április 14-i átvételére, illetve az ajánlatkérõ 2003. április 25-i tájékoztatásának idõpontjára nézve. A Kbt. 79. § (8) bekezdés a) pontja szerinti törvényi vélelem az objektív 90 napos határidõ számításának kezdõ idõpontját határozza meg. A Kbt. alapelveivel sem lenne összeegyeztethetõ az egyértelmûen megállapítható tudomásszerzési idõpont meghosszabbítása, figyelemmel a rövid és jogvesztõ 15 napos határidõre.<br>
A Döntõbizottság megítélése szerint a kérelmezõ I. hivatkozása azért nem fogadható el, mert a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése lehetõvé teszi, hogy a kérelmezõk a (8) bekezdésben megjelölt idõpont elõtt kérelmezzék a jogorvoslati eljárást. E rendelkezés biztosítja, hogy megelõzhetõ legyen olyan "felemás" helyzet kialakulása, hogy egy ajánlattevõ megtegye az ajánlatát az ajánlatkérõ elõírása alapján és csak késõbb - a bontást követõen - hivatkozna arra, hogy a felhívás és a dokumentáció több okból jogsértõ.<br>
A kérelmezõ I. jogorvoslati kérelmének 2003. május 21-én elõterjesztett és a dokumentáció tartalmával kapcsolatos I-III. pontig terjedõ kérelmi elemei mind a tudomásra jutás idõpontjához, mind pedig az ajánlattételi határidõ 2003. május 5-i idõpontjához képest is elkéstek.<br>
A Döntõbizottság megállapította, hogy a kérelmezõ I. a kiegészítõ kérelmében fenntartott és a nyertes ajánlattevõ ajánlatának kötésmódjának jogsértõ voltával kapcsolatos kérelmi eleme megalapozatlan az alábbiak szerint.<br>
A dokumentáció IV.4.1. alpontjának 3. alpontja szerinti követelmény általánosan írta elõ az állagsérelem nélküli lapcserét kizáró kötési módozatot. A dokumentáció a konkrét kötési módozatot nem írta elõ. Erre tekintettel az egyes ajánlatok összefûzésének konkrét vizsgálata alapján lehet állást foglalni abban a kérdésben, hogy azok az ajánlatkérõ elõírásának megfelelnek-e. A Döntõbizottság megítélése szerint a spirálfûzés és annak szalaggal való átfûzése, majd a szalag matricával ellátása és ennek lebélyegzése eleget tesz annak a követelménynek, hogy az ajánlatból lapot cserélni, vagy betenni állagsérelem nélkül nem lehet.<br>
A Döntõbizottság álláspontja szerint az összefûzést leragasztó címkére a pecséten kívül - a kérelmezõ I. által hivatkozott - szignálás, aláírás elvárása már csak többlet "biztosítéknak" minõsíthetõ. A nyertes ajánlata enélkül is kielégíti a roncsolásmentesen nem bontható követelményt.<br>
Az ajánlatkérõ a Swietelsky Kft. ajánlattevõ vonatkozásában a hasonló kötési módozatot szintén elfogadta, tehát egyenlõ mércét alkalmazott.<br>
A Döntõbizottság tehát megállapította, hogy a nyertes ajánlattevõ ajánlata a dokumentáció IV.4.1. pont 3. alpontja szerinti formai elõírásnak megfelelt.<br>
A Döntõbizottság vizsgálta a kérelmezõ I. a nyertes ajánlattal kapcsolatos jogorvoslati kérelmét a dokumentációban foglalt nyilatkozatokkal kapcsolatosan.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Döntõbizottság megállapította, hogy a nyertes ajánlat tartalmazza az ajánlati dokumentáció alábbi pontjai szerinti összes nyilatkozatokat:<br>
Nyilatkozat	Ajánlat<br>
I. 7.2. számlázható összeg éves bontásáról	119. oldal<br>
I. 10.4. az ajánlat költségeivel kapcsolatos 10.1, 10.2, 10.3 elfogadásáról	11. oldal<br>
I. 14.3. az ajánlati kötöttségrõl	13. oldal<br>
I. 16.5. a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdésben foglaltakkal kapcsolatban	15. oldal<br>
I. 16.5. környezetbarát védjegyrõl	17. oldal<br>
II. 1.8. a munka szervezésérõl	115. oldal<br>
II. 1.8. a teljesítésbe bevont állomány pótlásáról	117. oldal<br>
IV. 2.1. és IV. 3.2. az elõminõsítés óta történt változásról	7. oldal<br>
IV. 3.2. a bírálati szempontokra adott megajánlásokról	25. oldal<br>
IV. 3.2. biztosítási szándéknyilatkozat	7. oldal<br>
IV. 3.2. a kiírási dokumentáció és a konzultációs jegyzõkönyv elfogadásáról	121. oldal<br>
IV. 4.3.1. az alvállalkozókról	19. oldal<br>
A Döntõbizottság megállapította tehát, hogy a kérelmezõ I. jogorvoslati kérelme e részben megalapozatlan.<br>
A Döntõbizottság vizsgálta a kérelmezõ I. jogorvoslati kérelmét a nyertes ajánlattevõ árképzésével kapcsolatos kifogása, a dokumentáció II.4.5.2. alpontja szerint a nettó árra, az áfára és a bruttó árra vonatkozóan.<br>
A Döntõbizottság megállapította, hogy a nyertes ajánlat a vállalkozási szerzõdés 3. pontjában tartalmazza a nettó árat, az áfa összegét és a 25% áfakulcsot, valamint a bruttó ár összegét, továbbá a pénzügyi ütemtervben is ezen adatokat megadta. A nyertes ajánlattevõ ezen adatközlését összevetve a kötelezõen elõírt és a kiírási dokumentáció feltételeire vonatkozó elfogadó nyilatkozatára a Döntõbizottság megállapította, hogy a nyertes ajánlat a dokumentáció árképzésével kapcsolatos fenti feltételének megfelelt.<br>
A Döntõbizottság megállapította, hogy a kérelmezõ II. kérelme megalapozatlan az alábbiak szerint:<br>
A Döntõbizottság álláspontja szerint a dokumentáció 30. oldalán a 4.1.3. alpont elõírásának a nyertes ajánlattevõ ajánlata eleget tett, mivel az eredeti példány spirál fûzése átfûzésre került és a nyertes ajánlattevõ pecsétjével ellátott matrica is került erre. Ezen példányból lapot cserélni, vagy betenni állagsérelem nélkül nem lehet, miként erre a Döntõbizottság a fentiekben a kérelmezõ I. hasonló kérelmi eleménél már rámutatott.<br>
A Döntõbizottság álláspontja szerint a kérelmezõ II. által hivatkozott, de konkrétan meg nem jelölt tartalmi hiba a nyertes ajánlattevõ által alkalmazott kötésmód következtében nem állapítható meg.<br>
Nem fogadta el a Döntõbizottság továbbá a kérelmezõ II. érvelését, hogy a dokumentáció vonatkozó elõírása meghatározta volna a kötési módot, ugyanis a dokumentáció csak példálózó felsorolást tartalmaz e vonatkozásban (ragasztás, sütés útján történõ kötés).<br>
Egyebekben a Döntõbizottság a kérelmezõ I. kiegészítõ jogorvoslati kérelmének e vonatkozásában elõterjesztett kérelmi eleméhez fûzött indokolását tartja fenn.<br>
A kérelmezõ III. 2003. június 10-én a tárgyaláson bejelentette, hogy a jogorvoslati kérelmét visszavonja.<br>
A közbeszerzésekrõl szóló - többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a bizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti kivéve, ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel, mivel a kérelmezõ III. jogorvoslati kérelmét visszavonta, a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése c) pontjában biztosított jogkörében eljárva, a részben elkésett, részben megalapozatlan jogorvoslati kérelmeket a Kbt. 88. § (1) bekezdés a) pontja alapján elutasította, illetve a visszavont jogorvoslati kérelem tekintetében a Kbt. 79. § (1) bekezdése alapján alkalmazandó Áe. 14. § (1) bekezdése alapján az eljárást megszüntette.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 13.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>