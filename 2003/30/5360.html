<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5360)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.256/16/2003.<br>
<br>
Tárgy: a Színháztechnika Kft. jogorvoslati kérelme a Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Színháztechnika Kft. (1073 Budapest, Kürt u. 8. sz., képviseli: dr. Bernáth Roland ügyvéd, 1073 Budapest, Kürt u. 8. sz., a továbbiakban: kérelmezõ) kérelmét, melyet Budapest Fõváros Önkormányzata, nevében eljáró: Budapest Fõváros Önkormányzata Fõpolgármesteri Hivatal Beruházási és Közbeszerzési Ügyosztály (1052 Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy Zsilinszky u. 21. sz. IV. em. 1., a továbbiakban: ajánlatkérõ) "József Attila Színházban üzemelõ 19 db gépi díszlethúzó berendezés vezérlési rendszerének és kezelõpultjának felújítása és bõvítése, 14 db gép hajtásegységeinek felújítása" tárgyú közbeszerzési eljárása ellen nyújtott be, a Döntõbizottság elutasítja.<br>
A felek a jogorvoslati eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. február 26-i 9. számában tette közzé ajánlati felhívását nyílt eljárás megindítására 0986/2003 szám alatt.<br>
Az ajánlati felhívás 3. c) pontja szerint a beszerzésre vonatkozóan részajánlat nem volt tehetõ, a 14. pontjában a többváltozatú ajánlattétel lehetõségét az ajánlatkérõ kizárta.<br>
Az ajánlati felhívás 4. pontja szerint a teljesítés határideje, vagy a szerzõdés idõtartama: a szerzõdés megkötésétõl számított 4 év.<br>
Az ajánlati felhívás 11. a) pontja meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. Az a)6. pont szerint a mûszaki alkalmasság igazolására ismertetni kell a teljesítésbe bevonni kívánt szakembereknek (szervezeti egységeknek), illetve vezetõknek a megnevezését, képzettségük ismertetését, különösen azok bemutatásával, akik a minõség-ellenõrzésért és a helyi irányításért - szakáganként - (felelõs mûszaki vezetõ) felelõsek [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja]. A felelõs mûszaki vezetõként megjelölt szakemberek esetében a névjegyzékbe vételt elrendelõ határozatot is csatolni kellett.<br>
Az ajánlati felhívás 11. a)7. pontja elõírta az ajánlattevõk számára a minõségbiztosítási rendszer - bármely nemzeti rendszerben akkreditált - tanúsító általi (magyar nyelvû) tanúsítását [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pont].<br>
Az ajánlati felhívás 11. b) pont harmadik bekezdése elõírta, hogy a szerzõdés teljesítésére alkalmatlan az az ajánlattevõ, aki nem rendelkezik - bármely nemzeti rendszerben akkreditált - érvényes minõségbiztosítási rendszerrel -, valamint a negyedik bekezdésben elõírta, hogy alkalmatlan az az ajánlattevõ, akinek szakáganként megnevezett, kivitelezésért felelõs irányító szakemberei nem rendelkeznek az 51/2000. (VIII. 9.) FVM-GM-KöViM együttes rendeletben elõírt érvényes felelõs mûszaki vezetõi jogosultsággal.<br>
Az ajánlati felhívás 13. a) pontja szerint az ajánlatok elbírálásának szempontja a legalacsonyabb összegû ellenszolgáltatás volt.<br>
Ajánlatkérõ dokumentációt is rendelkezésre bocsátott az ajánlattevõk részére, mely tartalmazta az ajánlatok összeállításának tartalmi, formai, illetve alaki követelményeit.<br>
Az ajánlatkérõ 2003. március 18-án helyszíni bejárást is biztosított a dokumentációt megvásárolók számára és a késõbbiekben a kérelmezõ által feltett alábbi kérdésekre megküldte a választ.<br>
A kérelmezõ elsõ kérdése arra irányult, hogy nevezze meg az ajánlatkérõ, hogy az 51/2000. (VIII. 9.) FVM-GM-KöViM együttes rendelet (a továbbiakban: Rendelet) I. sz. mellékletében felsorolt kategóriák közül, mely kategóriába tartozó felelõs mûszaki vezetõi jogosultságot tart szükségesnek, illetve elfogadhatónak a szóban forgó közbeszerzési eljárás során, különös tekintettel arra, hogy a felelõs mûszaki vezetõ jogosultsághoz alkalmassági feltételt szab ajánlatkérõ.<br>
Az ajánlatkérõ 2003. április 2-i válaszában a felhívás 11. a)6. pontjában elõírt követelménnyel kapcsolatban feltett kérdésre meghatározta, hogy az 51/2000. (VIII. 9.) FVM-GM-KöViM együttes rendelet I. sz. melléklet II.8. pont villamosság "B" kategóriára vonatkozik az elõírása.<br>
A kérelmezõ második kérdése arra irányult, hogy a minõségbiztosítási tanúsítványnak ki kell-e terjedni az adott beszerzés konkrét tárgyára.<br>
Az ajánlatkérõ szintén április 2-án megadott válaszában közölte, hogy az ajánlati felhívás 11. a)7. pontja a kért - bármely nemzeti rendszerben akkreditált - minõségbiztosítási rendszer tanúsítására külön kitételt nem tartalmaz, az adott beszerzés konkrét tárgyára való szûkítés nem elõírt követelmény.<br>
Az ajánlattételi határidõre, 2003. április 8-ra a BOSCH REXROTH Kft. és a kérelmezõ nyújtott be ajánlatot.<br>
A kérelmezõt hiánypótlásra szólították fel, amelyet teljesített is.<br>
A 2003. május 15-i eredményhirdetésen a BOSCH REXROTH Kft. nyertességét hirdette ki az ajánlatkérõ.<br>
A kérelmezõ 2003. május 22-én nyújtotta be jogorvoslati kérelmet, melyben kérte, hogy a Döntõbizottság állapítsa meg a jogsértést, ajánlatkérõ eljárást lezáró döntésének a megsemmisítését, illetve ideiglenes intézkedésként a szerzõdéskötés megtiltását és az ajánlatkérõ költségekben való marasztalását.<br>
A kérelme indokaként elõadta, hogy az ajánlati felhívás 11. a)6. pontja alapján csatolni kellett a felelõs mûszaki vezetõ névjegyzékbe való vételérõl szóló határozatot és véleménye szerint a nyertes ajánlattevõ nem rendelkezik az 51/2000. (VIII. 9.) FVM-GM-KöViM együttes rendelet I. sz. melléklet II.8. villamosság "B" kategória szerinti minõsítésû szakemberrel, ezért az ajánlatát érvénytelennek kellett volna nyilvánítani, illetve nem volt megadva, hogy milyen jogviszonyban áll a megnevezett szakember az ajánlattevõ cégével.<br>
Elõadta továbbá, hogy a nyertes ajánlattevõ az ajánlati felhívás 11. a)7. pontjához elõírt a beszerzés tárgya szerinti minõségbiztosítási tanúsítvánnyal nem rendelkezik és ennek következtében ezen okból is az ajánlata érvénytelen.<br>
Az ajánlatkérõ érdemi észrevételében kérte az elkésett és megalapozatlan kérelem elutasítását.<br>
Elõadta, hogy a kérelmezõ a névjegyzékbe vétellel, valamint a minõségbiztosítási tanúsítvánnyal kapcsolatos ajánlatkérõi követelményeket illetõen kérdést intézett az ajánlatkérõhöz. A kérdésekre az ajánlatkérõ 2003. április 2-án a tájékoztatást megadta. Amennyiben ezen tájékoztatással, illetve ennek tartalmával a kérelmezõ nem értett volna egyet, úgy e tekintetben a 15 napos jogvesztõ határidõn belül, figyelemmel a <a href="http://net.jogtar.hu/jr/gen/getdoc.cgi?docid=99500040.tv#77">Kbt. 77. § </a>(8) bekezdésére kellett volna jogorvoslati kérelmet elõterjesztenie, ezért a kérelem elkésettnek minõsül. Egyébként elõadta, hogy az ajánlatkérõ által 2003. április 2-án írott tájékoztató levél tartalmának megfelelõen a nyertes ajánlattevõ ajánlatához csatolt, az ajánlati felhívás 10. a) pont 6. alpont és 7. alpont szerinti dokumentumok az elõírásoknak megfeleltek. Tehát a kérelem érdemben is megalapozatlan.<br>
Az egyéb érdekeltek közül a BOSCH REXROTH Kft. érdemi észrevételt terjesztett elõ, melyben kérte a megalapozatlan kérelem elutasítását.<br>
Elõadta, hogy az ajánlati felhívás 11. a)6. pont szerint általuk megadott Horváth Miklós villamosmérnök névjegyzékbe vételére vonatkozó határozat az ajánlati felhívásban írtak szerint megfelel.<br>
Elõadta, hogy az ajánlatkérõ helyesen járt el, amikor a Rendelet általános alkalmazását szûkítõ egyedi kategórizálást figyelmen kívül hagyva az általuk megjelölt projekt felelõs mûszaki vezetõ vonatkozásában a rendelet I.3. szerinti kategóriába sorolást is elfogadta, mert ez a része a jogszabálynak az épületgépészeti és épületvillamossági építési-szerelõ munkákra vonatkozik, tehát tulajdonképpen alkalmasabb, de legalábbis egyenértékû a kérelmezõ felelõs mûszaki vezetõjére Gebei Andrásra vonatkozó regisztrációs igazolással, mely a Rendelet II.8. kategóriájára vonatkozik. A II. fejezete a Rendeletnek kifejezetten erõsáramú föld feletti és vizsgálati vezetékekre, átalakító- és kapcsolóberendezések (kisfeszültségû hálózatoknál) körre, illetve sajátos, nevesített építményekre vonatkozik, melyben semmilyen utalás nincs színházépületre, színpadtechnikára, építés-szerelési munkára sem.<br>
Álláspontja szerint az ajánlati kiírás veendõ elsõsorban figyelembe. Elõadta továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28. § </a>(2) bekezdés alapján az ajánlatkérõi értesítés pontosítása már nem volt figyelembe vehetõ, hiszen a 6. napon 2003. április 8-án már lejárt az ajánlattételi határidõ. Álláspontja szerint a Kbt. 44. § (6) bekezdése szerint az ajánlati felhívásban kell az alkalmatlansági tényezõket meghatározni, ezért ennek figyelembevételével a minõségi tanúsítványuk is mindenben az elõírásnak megfelel.<br>
A nyertes ajánlattevõ becsatolta a Budapesti és Pest Megyei Mérnök Kamara állásfoglalását az 51/2000. (VIII. 9.) FVM-GM-KöViM rendelet alkalmazásával összefüggésben, mely szerint konkrét színházi feladat elvégzésére a rendelet nem terjed ki, illetve az építési törvény szerint a színház nem sajátos építmény, ezért a Rendelet 1. sz. melléklet I. fejezet szerinti felelõs mûszaki vezetõi igazolása jöhet szóba, tehát az általuk becsatolt igazolás a szabályszerû a felelõs mûszaki vezetõi névjegyzékre vonatkozóan és a kérelmezõ részérõl beszerzett igazolás nem vonatkozik a színházi-villamossági munkavégzésre.<br>
Hivatkozott továbbá arra is, hogy az 1/2003. (Közbeszerzési Értesítõ 8.) ajánlás szerint egy adott alkalmatlanná minõsítési szempont a Kbt. rendelkezéseivel való összeegyeztetése során az adott beszerzés tárgyára vonatkozó összes körülményt figyelembe kell venni.<br>
Az esélyegyenlõséget sértette volna az ajánlati felhívástól eltérõ alkalmassági követelmény támasztása 2003. április 2-án, ugyanis a 2003. április 8-i ajánlattételi határidõig a mûszaki vezetõi névjegyzékbe vétel elõfeltételeit jelentõ dokumentumok (pl. erkölcsi bizonyítvány) beszerzésére az ajánlattevõnek - aki nem "B" típusú névjegyzékbe vétellel rendelkezik - legalább 2-3 hétre van szüksége, tehát erre már nem lett volna módja.<br>
A nyertes ajánlattevõ névjegyzékbe való felvételi határozata szélesebb körû a nyerteséhez képest, ugyanis annak érvénye nincs leszûkítve a "B" típusú kategóriában meghatározott speciális építményekre. Az esélyegyenlõséget éppen az sértette volna, ha az ajánlattevõ az ajánlati felhívásban megjelölt és a Rendeletben a villamossági szakmára elõírt követelménynél szûkebb jellegû igazolást fogadott volna csak el.<br>
A Döntõbizottság az eljárást lezáró szerzõdés megkötését a D.256/4/2003. számú ideiglenes intézkedésével megtiltotta.<br>
A Döntõbizottság a közbeszerzési eljárás adatai, dokumentumai, a felek szóbeli és írásbeli nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(3) bekezdése szerint az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint: Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve az eljárásból kizártak.<br>
A Döntõbizottság vizsgálta, hogy a 2003. április 2-i az ajánlatkérõ által elküldött válaszában foglalt mûszaki vezetõ névjegyzékkel és minõségbiztosítási tanúsítvánnyal kapcsolatos jogorvoslati kérelem nem késett-e el a kérelemnek a 2003. május 22-i beadási idõpontjához képest.<br>
A Döntõbizottság álláspontja szerint a kérelmezõ a 2003. május 15-i eredményhirdetésen szerzett csak arról tudomást, hogy a nyertes BOSCH REXROTH Kft. ajánlatát az általa késõbbiekben sérelmezett okból nem nyilvánították érvénytelennek. Ezen idõponttól számítandó a 15 napos jogvesztõ határidõ a kérelmezõ számára jogorvoslati kérelmének elõterjesztésére, ekként a kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti határidõben került elõterjesztésre.<br>
A Döntõbizottság az elõterjesztett jogorvoslati kérelemnek a jogvesztõ határidõn belül történt benyújtását megállapította és annak érdemi vizsgálatát lefolytatta. A Döntõbizottság álláspontja szerint a felelõs mûszaki vezetõ névjegyzékbe való vételével kapcsolatos elõírás nem tartalmazza azt a feltételt, hogy az ajánlattevõnek meg kell jelölnie, hogy milyen jogviszony alapján látja el a mûszaki vezetõi teendõket a felelõs mûszaki vezetõ.<br>
Az ajánlati felhívás 11. a)6. pontja szerint a felelõs mûszaki vezetõként megjelölt szakemberek esetében csak a névjegyzékbe elrendelõ határozat szerepel elõírásként, a kérelmezõ ezzel ellentétes álláspontja megalapozatlan, ellentétes az ajánlati felhívás vonatkozó elõírásával.<br>
A Döntõbizottság megállapította, hogy az ajánlatkérõ a névjegyzékbe vétel vonatkozásában a kérelmezõ kérdésére adott válaszában megjelölt és az 51/2000. (VIII. 9.) FVM-GM-KöViM együttes rendelet I. sz. melléklet II.8. villamosság "B" kategória szerinti tájékoztatása csak kiegészítette az ajánlatkérõ által az ajánlati felhívás 11. b) pont negyedik bekezdése szerinti elõírást a névjegyzékbe vétellel kapcsolatosan.<br>
A Döntõbizottság elfogadta a BOSCH REXTROTH Kft. és ajánlatkérõ hivatkozását, hogy az esélyegyenlõség <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerinti követelményének a fenti jogszabály kiterjesztõ értelmezése felelt meg.<br>
Tekintettel arra, hogy a hivatkozott Rendelet 1. sz. mellékletének I.3. pontja szerinti kategória típusa is vonatkozik épületgépészeti és épületvillamossági építési-szerelési munkákra, mellyel egyenértékû a rendelet II. pontja szerint a "B" kategóriára vonatkozó szintén építményekre vonatkozó kategória típussal, ezért a Döntõbizottság a két kategóriatípusnak való megfelelõséget azonosnak értékelte.<br>
Figyelembe vette azt is, hogy az ajánlatkérõ által adott 2003. április 2-i tájékoztató levélben megjelölt kategóriatípus a névjegyzék vonatkozásában a nyertes ajánlattevõ által becsatolt kategóriatípussal azonos iskolai végzettségeket is elégségesnek határoz meg a névjegyzékbe vételhez, illetve a szakmai gyakorlati idõ részben azonos (5 év), valamint a "B" kategóriában az okleveles villamosmérnökre nézve csak 1 éves szakmai gyakorlati idõ az elõírás. A nyertes ajánlattevõ a szigorúbb követelménynek tett eleget e körben.<br>
Az esélyegyenlõség követelményének tehát megfelelt az ajánlatkérõ eljárása, hogy mindkét névjegyzékbe vételi határozatot elfogadta, figyelembe véve azt is, hogy a 2003. április 8-i ajánlattételi határidõig már a tájékoztatóban megjelölt "B" kategóriára vonatkozó névjegyzékbe vétel iránti közigazgatási eljárás nem lett volna lefolytatható, tekintettel a járulékos igazolások (pl. erkölcsi bizonyítvány) beszerzésének idõigényére.<br>
Az 51/2000. (VIII. 9.) FVM-GM-KöViM sz. együttes rendelet 11. § (2) bekezdés c) pontja szerint a névjegyzékbe való felvételhez mellékelni kell a kérelmezõnek a három hónapnál nem régebbi erkölcsi bizonyítványt.<br>
A Döntõbizottság álláspontja szerint, így különösen az adott szerzõdés teljesítésére vonatkozó fenti alkalmatlansági szempont meghatározása és figyelembevétele során az ajánlatkérõ a Kbt. fenti rendelkezéseivel összhangban járt el. A mûszaki vezetõi névjegyzékbe való felvétel igazolása, mint a mûszaki alkalmatlanság körébe esõ körülmény a Kbt. 44. § (7) bekezdésének megfelelt és a hivatkozott rendelet "A" és "B" típusú kategóriájának az azonos megítélés esélyegyenlõség követelményének figyelembevételével történt. Megjegyzi a Döntõbizottság, hogy a kérelmezõi kérdés arra irányult, hogy az ajánlatkérõ a Rendelet, mely kategóriájába tartozó felelõs mûszaki vezetõi jogosultságot tart elfogadhatónak, tehát nem kizárólagos követelményre vonatkozott a feltett kérdés a Rendelet érvényességi körén belül.<br>
A Döntõbizottság megkereste a nyertes ajánlatban megjelölt felelõs mûszaki vezetõ névjegyzékbe vételét elrendelõ Fejér Megyei Közigazgatási Hivatal Hatósági Fõosztályát. A tájékoztatás szerint mindkét kategóriatípusban a névjegyzékbe vétel épületvillamossági, építési-szerelési munkákra terjed ki és a II. fejezet 8. pont "B" kategóriában csak az itt megjelölt sajátos építményfajták vonatkozásában.<br>
A tájékoztatás tartalmazta azt a megállapítást is, hogy a Rendelet 1. sz. mellékletében meghatározott iskolai végzettségek alapján egy személy több névjegyzékbe vételi követelménynek is megfelelhet.<br>
A Döntõbizottság álláspontja szerint a fenti hatósági állásfoglalás alátámasztja azt, hogy egyik kategória sem terjed ki kifejezetten színházi gépekkel kapcsolatos villamossági munkákra, ekként az esélyegyenlõség követelményének megfelelõen a kategóriák egyenértékû elfogadása volt a helytálló az ajánlatkérõ részérõl.<br>
A Döntõbizottság a jogorvoslati kérelemnek a minõségbiztosítási tanúsítvány vonatkozásában elõterjesztett kérelmi elemét is megalapozatlannak tartotta az alábbiak szerint.<br>
A kérelmezõ hivatkozott arra, hogy a nyertes ajánlattevõ ajánlatában megadott minõségbiztosítási tanúsítvány nem felel meg a beszerzés tárgyának, különösen az abban meghatározott 14 db gép hajtásegységére vonatkoztatva, annak érvényessége e tárgyi körre nem terjed ki.<br>
A Döntõbizottság megkereste a nyertes ajánlattevõ minõségbiztosítási tanúsítványát igazoló DET NORSKE VERITAS Magyarország Kft.-t, mely cég igazolta, hogy a vonatkozó tanúsítvány érvénye kiterjed a meghajtó-mozgató és erõviteli rendszerekre, azok tervezésére, gyártására is. Úgyszintén kiterjed a tanúsítvány az elõbbi rendszerek kezelõ és vezérlõ elemeinek tervezésére, gyártására, illetve kivitelezésére.<br>
A fentiek alapján figyelemmel arra, hogy a vonatkozó ajánlati felhívás 11. b) pont harmadik bekezdésében foglalt elõírás a minõségbiztosítási rendszerrel kapcsolatban nem tartalmazott további korlátozást a tanúsítványok érvényessége vonatkozásában, ezért a Döntõbizottság a nyertes ajánlathoz csatolt minõségbiztosítási tanúsítvány érvényességét elfogadta.<br>
A Döntõbizottság tehát a minõségbiztosítási tanúsítványnak a szerzõdés teljesítésével való összefüggését a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdés rendelkezéseinek való megfelelését megállapította az általa foganatosított megkeresés alapján, függetlenül attól, hogy a 2003. április 2-i ajánlatkérõi válasz szerint a minõségbiztosítási tanúsítvány érvényének az adott beszerzés konkrét tárgyára való szûkítése nem követelmény.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerinti jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 16.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>