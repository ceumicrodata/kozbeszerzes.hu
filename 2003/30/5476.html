<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5476)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.283/8/2003.<br>
<br>
Tárgy: a Gyulai Húskombinát Rt. jogorvoslati kérelme a Zala Megyei Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Gyulai Húskombinát Rt. (5700 Gyula, Kétegyházi út 3., a továbbiakban: kérelmezõ) jogorvoslati kérelmét - melyet a Zala Megyei Kórház (8900 Zalaegerszeg, Zrínyi M. u. 1., a továbbiakban: ajánlatkérõ) 19 150 kg tõkehús és 12 110 kg felvágott készítmény beszerzése tárgyú közbeszerzési eljárása ellen indított - a Döntõbizottság elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. március 19-én megjelent számában a rendelkezõ részben megjelölt beszerzés céljából.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 0-10-ig terjedõ pontszámozással, a következõ bírálati részszempontok és hozzájuk rendelt súlyszámok alapján kívánt kiválasztani:<br>
- fizetendõ ellenszolgáltatás összege	10<br>
- ártartás mértéke	3<br>
- fizetési határidõ	1<br>
Az ajánlattételi határidõre, április 29-re a kérelmezõ, a Zalahús Rt. és a Kaffka Kereskedelmi és Szolgáltató Kft. nyújtott be ajánlatot.<br>
Ajánlatkérõ a május 14-én tartott eredményhirdetésen - melyen kérelmezõ nem volt jelen - a Zalahús Rt. ajánlatát hirdette ki nyertesnek.<br>
Kérelmezõ június 3-án jogorvoslati kérelmet terjesztett elõ a Döntõbizottsághoz. Elõadta, hogy a számára május 19-én kézbesített dokumentumból szerzett tudomást a nyertes személyérõl. Sérelmezte ajánlatkérõ eljárást lezáró döntését. Álláspontja szerint ajánlatkérõ a fizetési határidõ részszempontból nem helytállóan végezte az ajánlatok értékelését, mert a nyertes "35 nap fizetési határidõ + 10 nap türelmi idõ" ajánlatát 45 napos fizetési határidõként értékelte.<br>
Elõadta, hogy a "türelmi idõ" fogalmát a Ptk. a teljesítési határidõre vonatkozó rendelkezések között nem tartalmazza, ezért a fizetési határidõbe ajánlatkérõ nem számíthatta volna bele a türelmi idõre tett ajánlati elemet a fizetési határidõ részszempontból való értékelésnél.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy számára azért volt fontos a fizetési határidõ részszempont alkalmazása, mert a többi egészségügyi intézményhez hasonlóan likviditási gondjai vannak. Ebben a tekintetben számára a fizetési határidõ és a türelmi idõ ugyanazt jelenti; ezen idõtartamokon belül nem kell megfizetnie az esedékes ellenszolgáltatást.<br>
A nyertes ajánlattevõ is kérte a kérelem elutasítását. Közölte, hogy a türelmi idõ megjelölése az ajánlatkérõt hátrányosan nem érinti, az társasága által vállalt egyoldalú jogi kötelezettség, ténylegesen azt jelenti, hogy ajánlatkérõnek a türelmi idõ alatt sem kell számolnia a késedelmi kamatfizetéssel.<br>
A Döntõbizottság a felek írásbeli észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint ajánlatkérõnek az ajánlatoknak a bírálati részszempontokból releváns tartalmi elemeit kell összehasonlítania az értékeléskor.<br>
Az egyik bírálati részszempont az ellenszolgáltatás fizetési határideje volt, az erre vonatkozóan tett ajánlati elemek képezték az összehasonlítás tárgyát.<br>
A fizetési határidõ alatt azt az idõpontot kell érteni, amikorra a kötelezettnek teljesítenie kell a szolgáltatásért járó ellenszolgáltatást, e határidõ lejártáig a késedelem jogkövetkezménye - késedelmikamat-fizetési kötelezettség - nem áll fenn.<br>
A türelmi idõ fogalmát sem a Ptk., sem más jogszabály nem nevesíti, erre nézve meghatározást nem ad.<br>
Gazdasági értelemben a türelmi idõ azt jelenti, hogy az ellenszolgáltatásra jogosult a türelmi idõ idõtartamára nem érvényesítheti a késedelembõl származó jogát, azaz a türelmi idõre késedelmi kamat nem jár.<br>
A fizetési határidõ és a türelmi idõ tehát az ajánlatkérõ számára ugyanazon elõnnyel jár, csak ezek lejárta utáni napokra kell késedelmi kamatot fizetnie az ellenszolgáltatás késedelmes megfizetése esetén.<br>
A Döntõbizottság megállapította, hogy ajánlatkérõ nem járt el jogszerûtlenül a türelmi idõnek a fizetési határidõ részszempont körében való értékelése által, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 20.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>