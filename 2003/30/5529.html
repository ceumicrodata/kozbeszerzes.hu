<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5529)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.217/9/2003.<br>
<br>
Tárgy: a MEDISZER Kft. jogorvoslati kérelme a Balassagyarmat Város Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MEDISZER Kórháztechnikai és Kereskedelmi Kft. (1203 Budapest, Bíró Mihály u. 20., képv.: dr. Fábry György ügyvéd Szentmiklósi & Társa Ügyvédi Iroda, 1036 Budapest, Kolosy tér 5-6., a továbbiakban: kérelmezõ) jogorvoslati kérelmét, melyet a Balassagyarmat Város Önkormányzata (2660 Balassagyarmat, Rákóczi fejedelem út 12., a továbbiakban: ajánlatkérõ) "dr. Kenessey Albert Kórház-Rendelõintézet építési, orvostechnológiai rekonstrukciós munkái keretében orvosi gép-mûszerek szállítása és üzembe helyezése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és tárgyaláson elõadottak alapján az alábbi tényállást állapította meg.<br>
Ajánlatkérõ 2003. január 22. napján, a Közbeszerzési Értesítõ (K. É.) 4. számában közzétett ajánlati felhívással, nyílt közbeszerzési eljárást indított rendelkezõ részben meghatározott beszerzéstárgyában.<br>
A beszerzés keretében ajánlatkérõ a felhívás 3. a) pontjában összesen 64 különféle orvosi gép-mûszert jelölt meg. Ennek elsõ tétele 4 db mûtõasztal, cserélhetõ asztallapos, mobil tönkös beszerzésére vonatkozott.<br>
Ajánlatkérõ részajánlat tételére külön-külön tételenként, többváltozatú ajánlat tételre a felhívás 14. pontjában tételenként legfeljebb 1 alternatív változatban lehetõséget biztosított.<br>
Ajánlatkérõ dokumentációt is bocsátott az ajánlattevõk rendelkezésére. Ebben az MA1-4 jel alatt szerepeltette a cserélhetõ asztallapos, mobil tönkös mûtõasztalt, T-1.T-4 jel alatt pedig a mûtõasztalhoz beszerzendõ tartozékokat, majd a felsorolás a következõkkel folytatódott: Alternatíva az MA1-4 és T-1…T-4 helyett. Az itt felsorolt berendezések a következõk: MA1* mûtõasztal, általános sebészeti és urológiai, nem cserélhetõ asztallapos, mobil tönkös 1 db, MA2* MA3* mûtõasztal, általános sebészeti nem cserélhetõ asztallapos, mobil tönkös 2 db, MA4* mûtõasztal traumatológiai, nem cserélhetõ asztallapos, mobil tönkös 1 db.<br>
Az ajánlattételi határidõig, 2003. március 4-ig mûtõasztalra ajánlatot tett az ERBE OMSZ Kft., az Allegro Kft., a Realinfo Kft., az Elektro-Oxigén Kft., a Palmedico Kft., a Mediplan Kft., ERBE Kft., Realinfo Kft., Olympus Kft., Mádai és Társa Kft. közös ajánlattevõk, a Kortex Kft. és kérelmezõ.<br>
Ajánlatkérõ az ajánlatokat elbírálta, majd 2003. április 18-án nyilvánosan kihirdette az eljárás eredményét, mely szerint a Realinfo, az Elektro-Oxigén, a Kortex, a Mediplan és kérelmezõ mûtõasztalra tett ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, továbbá a mûtõasztal kategóriában az eljárás eredménytelen a Kbt. 60. § (1) bekezdés d) pontja alapján. Ajánlatkérõ kérelmezõ ajánlatának érvénytelenségét azzal indokolta, hogy kérelmezõ 3 változatban nyújtotta be ajánlatát, holott az ajánlati felhívás 14. pontja úgy rendelkezik, hogy az ajánlatokat tételenként legfeljebb 1 alternatív változatban lehet benyújtani, tehát egy ajánlattevõ maximum kétváltozatú ajánlatot nyújthat be.<br>
Ajánlatkérõ az eljárás eredményérõl, illetõleg annak eredménytelenségérõl a tájékoztatót 2003. május 14-én a Közbeszerzési Értesítõ 20. számában közzétette.<br>
Kérelmezõ 2003. május 5-én nyújtott be jogorvoslati kérelmet, melyben sérelmezi ajánlata érvénytelenné nyilvánítását. Elõadja, hogy ajánlatát nem három változatban nyújtotta be, hanem adott 1 alap- és 1 alternatív ajánlatot az MA1-4 cserélhetõ asztallapos mûtõasztalra és 1 ajánlatot az egyébként eltérõ mûszaki tartalmú MA1*-MA4* nem cserélhetõ asztallapos mûtõasztalra. A cserélhetõ asztallapos mûtõasztalrendszernek mûszakilag nem alternatívája a nem cserélhetõ asztallapos rendszer, ezért ajánlatkérõ nem nyilváníthatta volna érvénytelennek ajánlatukat. Nem nyilváníthatta volna továbbá a teljes ajánlatukat érvénytelenné ajánlatkérõ, mivel valamely alternatív ajánlat érvénytelensége még nem alapozza meg az alapajánlat érvénytelenségét, tehát ajánlatkérõ köteles lett volna legalább az alapajánlatot értékelni. Kérelmezõ kéri jogsértés megállapítását, az eljárást lezáró döntés megsemmisítését, ajánlatkérõ költségekben történõ marasztalását.<br>
Ajánlatkérõ észrevételében kérte a kérelem elutasítását alaptalanság miatt. Elõadta, hogy jogszerûen járt el kérelmezõ ajánlatának érvénytelenné nyilvánítása során. Az ajánlati felhívás 14. pontjának elõírása azt jelentette, hogy az ajánlattevõk ajánlatukat kategóriánként maximum két változatban nyújthatták be. Kérelmezõ a mûtõasztal kategóriában tehetett volna úgy kétváltozatú ajánlatot, hogy a megajánlott mûtõasztalok a dokumentációban meghatározott egyik mûszaki elõírásnak felelnek meg, de két eltérõ típust képviselnek. De lehetett volna úgy is kétváltozatú ajánlatot tenni, hogy az egyik mûtõasztal az egyik, míg a másik mûtõasztal a másik mûszaki elõírásnak felel meg. Ajánlatkérõ elõadta, hogy vitatja kérelmezõ azon álláspontját, hogy az alternatív ajánlat érvénytelensége nem alapozza meg az alapajánlat érvénytelenségét, mivel álláspontja szerint a többváltozatú ajánlatokat egyenértékûnek kell tekinteni, tehát akkor sértette volna meg a Kbt. rendelkezéseit, ha a 3 egyenértékû ajánlat közül valamelyiket érvénytelennek nyilvánította volna, míg a másik kettõt értékelte volna.<br>
Egyéb érdekeltként a Kortex Kft. tett észrevételét, melyben jelzi, hogy azonos véleményen van kérelmezõvel. Észrevételezi továbbá, hogy ajánlatkérõ nem értékelte a mûtõasztal-tartozékokra tett ajánlatokat, holott azok önálló tételek voltak, tehát a mûtõasztal eredménytelensége esetén is le kellett volna folytatnia ajánlatkérõnek az értékelését. Vitatja továbbá az eredménytelenség indokát.<br>
A Döntõbizottság megállapította, hogy a kérelmezõ jogorvoslati kérelme az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni.<br>
Jelen eljárásban ajánlatkérõ a felhívás 14. pontjában rögzítette, hogy többváltozatú ajánlattételre tételenként kerülhet sor, tételenként 1 alternatív változatban.<br>
A kiadott dokumentáció II. kötetében a mûszaki követelmények között a az elsõ résztétel - mûtõasztal, cserélhetõ asztallapos, mobil tönkös - keretében ajánlatkérõ lehetséges alternatívaként határozta meg a nem cserélhetõ asztallapos, mobil tönkös mûtõasztalokat, melyek mûszaki paramétereit részletezte az MA1*, MA2*-3*, MA4* alatt.<br>
Ajánlattevõk tehát az ajánlat elkészítése során, amennyiben élni kívántak a többváltozatú ajánlattétellel, úgy az elsõ tétel keretében egy lehetséges alternatívaként választhatták volna a dokumentációban megjelölt nem cserélhetõ asztallapos mûtõasztalokat is.<br>
Az ajánlattétellel kapcsolatban azonban ajánlattevõknek figyelemmel kellett lenniük a felhívás azon elõírására, miszerint tételenként csak 1 alternatíva ajánlható meg.<br>
Nem osztotta a Döntõbizottság a kérelmezõ azon elõadását, miszerint az elsõ tétel körében a dokumentációban szereplõ változatok önálló tételként értelmezhetõek.<br>
Ezen kérelmezõi okfejtésnek ellentmond az ajánlatkérõi dokumentáció, amely egyértelmûen nem önálló tételként kezeli a nem cserélhetõ asztallapos mûtõasztalokat, hanem kizárólag a felhívásban kért cserélhetõ asztallapos mûtõasztal alternatívájaként.<br>
A fentiek alapján tehát ajánlattevõk nem kezelhették jogszerûen önálló tételként a nem cserélhetõ asztallapos mûtõasztalokat, és ezáltal nem is növelhették a mûtõasztalok - elsõ tétel - tekintetében ajánlataik számát a felhívásban megengedett két változatnál több változatra.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés kimondja, hogy az eljárás további szakaszában nem vehet részt az, aki érvénytelen ajánlatot tett.<br>
Kérelmezõ ajánlatában az elsõ tétel - mûtõasztalok - körében összesen 3 ajánlatot adott, amely a fent kifejtett indokok alapján a felhívás 14. pontjában elõírt feltételbe ütközik, mivel a megengedett 2 ajánlatnál többet tartalmazott. Miután a kérelmezõ ajánlata nem felelt meg a felhívásban elõírt, azon feltételnek, hogy tételenként legfeljebb 1 alternatíva adható, így ajánlatkérõ jogszerûen döntött a kérelmezõ ajánlatának érvénytelenségérõl.<br>
A Döntõbizottság álláspontja szerint jelen eljárásban ajánlatkérõ jogszerûen döntött a teljes ajánlat érvénytelenné nyilvánításáról. A kérelmezõ ajánlatában az elsõ tétel tekintetében 3 eltérõ, azonban mûszakilag a dokumentációt kielégítõ ajánlat szerepelt. Figyelemmel a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében megfogalmazott ajánlati kötöttségre nem tehette meg ajánlatkérõ, hogy az ajánlatban szereplõ változatok közül kiválassza az általa értékelni kívánt változatot. Ezt még a kérelmezõ hozzájárulásával sem tehette volna meg a Kbt. 49. § (2) bekezdésére tekintettel sem.<br>
A fentiek alapján tehát ajánlatkérõ jogszerûen járt el, amikor a kérelmezõ ajánlatát teljes egészében érvénytelennek nyilvánította.<br>
Mindezekre tekintettel a Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, hogy a kérelmezõ ajánlata nem felelt meg az ajánlati felhívás elõírásának, ezért a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 2.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>