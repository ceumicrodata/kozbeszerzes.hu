<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5556)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.248/11/2003.<br>
<br>
Tárgy: a WF Építõipari és Szolgáltató Kft. jogorvoslati kérelme a Monostori Erõd Hadkultúra Központ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a WF Építõipari és Szolgáltató Kft. (2900 Komárom, Honfoglalás u. 16., a továbbiakban: kérelmezõ) jogorvoslati kérelmét, melyet a Monostori Erõd Hadkultúra Központ Kht. (2900 Komárom, Duna-part 1., Pf. 18, képviseli: dr. Havasi Dezsõ ügyvéd, 9022 Gyõr, Kiss J. u. 7/A., a továbbiakban: ajánlatkérõ) "Komárom Monostori Erõd dunai bástya részleges felújítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. március 19-én megjelent 12. számában tett közzé részvételi felhívást tárgyalásos eljárás megindítására a rendelkezõ részben megjelölt beszerzés tárgyában.<br>
A felhívás szerint a teljesítési határidõ 2003. július 30-a.<br>
A részvételi felhívásban ajánlatkérõ a részajánlat és többváltozatú ajánlat nyújtását kizárta.<br>
A részvételi felhívás tartalmazta a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket, valamint a szerzõdés teljesítésére alkalmassá, illetve alkalmatlanná minõsítés szempontjait. Az ajánlatkérõ az ajánlati felhívásban közölte, hogy az ajánlatokat az összességében legelõnyösebb ajánlat szempontja alapján kívánja elbírálni az alábbiak szerint:<br>
részszempontok	súlyszámok<br>
- vállalási ár	0,55<br>
- a jogszabályban meghatározott garanciális kötelezettségeknél kedvezõbb garancia vállalása	0,25<br>
- a kiírthoz képest rövidebb teljesítési határidõ vállalása	0,05<br>
- a kötbér vállalt mértéke	0,15<br>
Az adható pontszám valamennyi részszempont esetén 70-100-ig. Az ajánlatok elbírálása úgy történik, hogy a legkedvezõbb ajánlat 100 pontot, a legkedvezõtlenebb 70 pontot kap, a kettõ közötti pontszám meghatározása pedig lineáris arányosítással történik.<br>
A részvételi felhívásban ajánlatkérõ az egyéb információk között elõírta, hogy a szerzõdés jólteljesítési biztosítékhoz kötött, melynek összege a vállalási ár 5%-a. A jólteljesítési biztosíték visszafizetése a szavatossági felülvizsgálaton feltárt hibák kijavítása után történik, valamint elõírta azt is, hogy a késedelmi kötbér minimuma 500 E Ft/nap.<br>
Ajánlatkérõ részvételi dokumentációt is biztosított, melyben a pénzügyi feltételek között szerepeltette, hogy határidõn túli teljesítés esetén a kötbér mértéke minimum 500 E Ft/nap.<br>
A részvételi jelentkezés határidejéig, 2003. április 14-ig részvételi jelentkezést nyújtott be a Középületépítõ Rt., a Reneszánsz Rt., a Kemler Alpin-Bau Kft. és kérelmezõ.<br>
A részvételi eljárást lezáró szakasz eredményhirdetésére 2003. április 23-án került sor. Ajánlatkérõ döntése értelmében valamennyi részvételre jelentkezõt a szerzõdés teljesítésére alkalmasnak minõsített és ajánlattételre felhívott.<br>
Az ajánlattételi határidõre 2003. április 30-ára ajánlatot nyújtott be a Középületépítõ Rt., a Kemler Alpin-Bau Kft. és kérelmezõ.<br>
Ajánlatkérõ ezt követõen 2003. május 7-én az ajánlatokat megvizsgálta, azokat érvényesnek minõsítette és elvégezte az ajánlatok értékelését is a megadott elbírálási szempontok alapján.<br>
Ajánlatkérõ még ugyanezen a napon tájékoztatta ajánlattevõket írásban, hogy az elsõ tárgyalásra 2003. május 12-én 10 órakor kerül sor. Az ajánlatkérõ a tájékoztató levélben ismertette az eljárás lefolytatásának menetét is az alábbiak szerint.<br>
"Ajánlatkérõ az ajánlatok beadásának sorrendjében tárgyal az ajánlattevõkkel. A tárgyalás alapja az értékelési szempontok, elsõsorban az ár. Az ajánlattevõk külön-külön nyilatkoznak, melyrõl jegyzõkönyv készül. A bizottság szünetet tart az új ajánlatok alapján, a pontozási táblán bekövetkezett változásokat megvizsgálja és dönt egy újabb, az elõzõhöz hasonlóan lefolytatott forduló megtartásáról. Ha újabb forduló megtartása nem szükséges, az ajánlattevõk megkapják az írásos ajánlatuk megadásához szükséges ajánlattételi lapot és borítékot. Ajánlatukat cégszerû aláírással ellátva kell borítékban elhelyezni és a helyszínen a bizottságnak leadni. A borítékok felbontása nyilvánosan történik, jegyzõkönyv készül a bontásról. Az írásban átadott ajánlat ezek után már nem módosítható. A bizottság rövid egyeztetés után kihirdeti az eredményt, azaz megnevezi azt a számára összességében legelõnyösebb ajánlattevõt, akivel a felhívásban szereplõ munka elvégzésére vállalkozási szerzõdést kíván kötni."<br>
A tárgyalásról felvett jegyzõkönyvben ajánlatkérõ rögzítette, hogy a tárgyalásra a Középületépítõ Rt. nem jött el, módosított ajánlatát azonban faxon megküldte. A Középületépítõ Rt. kizárólag az árajánlatát módosította, amelyet ajánlatkérõ ismertetett. Ezt követõen ajánlatkérõ közölte a megjelent ajánlattevõkkel a benyújtott ajánlatok alapján elvégzett értékelés eredményeként kialakult pontszámokat.<br>
Az értékelés alapján a Középületépítõ Rt. 76 pontot, a Kelmer Alpin-Bau Kft. 77.39 pontot és a kérelmezõ 94 pontot ért el. Ezt követõen a tárgyalás lefolytatására került sor, ahol kérelmezõ nyilatkozott, hogy az ajánlatát nem kívánja módosítani. A Kemler Alpin-Bau Kft. képviselõje a nettó ajánlati árát változtatta. Ennek alapján az ajánlatkérõ újra értékelte a benyújtott ajánlatokat és ismertette a pontozás eredményét, mely szerint a Középületépítõ Rt. ajánlata változatlanul 76 pont, a Kemler Alpin-Bau Kft. ajánlata 77,7 pont, míg kérelmezõ pontszáma 94 pont lett. Ezt követõen ajánlatkérõ megállapította, hogy több tárgyalást nem tart indokoltnak, így kiosztásra került a jelenlevõk részére a végleges ajánlattételhez a boríték és a nyilatkozat nyomtatványa, amelyet a jelen levõ ajánlattevõk kitöltöttek. A nyomtatványon szerepelt vállalási ár, kivitelezési határidõ, kötbér, garancia és egyéb szerzõdéses feltételek rubrika.<br>
Az ajánlattevõk közül a kérelmezõ továbbra sem változtatta meg az ajánlatát. A megadott rubrikába beírta a korábbi vállalásait, a garancia rubrikába a vállalás helyett az "ajánlat szerint" megjegyzés szerepelt, míg az egyéb szerzõdéses feltételek sorát üresen hagyta, kihúzta. A Kemler Alpin Bau Kft. viszont az ajánlatát jelentõsen megváltoztatta, vállalási ára 53 472 565 Ft +<br>
10% tartalékkeret + áfára, a kivitelezési határidõ 2003. július 20-ra módosult, a garancia 15 év. A kötbér és egyéb szerzõdéses feltételek rubrikáját üresen hagyta, kihúzta.<br>
Ezt követõen az ajánlatkérõ a pontozásos értékelést elvégezte, a Középületépítõ Rt. 76 pontot, a kérelmezõ 87,5 pontot, míg a Kemler Alpin-Bau Kft. 91,98 pontot kapott.<br>
A nyilvános eredményhirdetésre 2003. május 15-én került sor, melyen ajánlatkérõ nyertesként a Kemler Alpin-Bau Kft. ajánlatát hirdette ki 53 472 565 Ft + 10% tartalékkeret + áfa vállalási áron.<br>
Ajánlatkérõ a nyertes ajánlattevõvel a szerzõdést 2003. május 27-én megkötötte. A szerzõdés 11. pontja szerint a kötbér mértéke bruttó 500 E Ft/nap.<br>
Kérelmezõ 2003. május 19-én nyújtott be jogorvoslati kérelmet, melyben kérte a jogsértés megállapítását, ajánlatkérõ közbeszerzési eljárást lezáró döntésének megsemmisítését. Kérelme indoklásaként elõadta, hogy a végleges ajánlattételt szolgáló dokumentumon a Kemler Alpin-Bau Kft. kötbért nem vállalt, ennek alapján a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlatát érvénytelenné kellett volna nyilvánítani. Hivatkozott arra, hogy a késedelmi kötbér meghatározása vonatkozásában az ajánlatkérõ a részvételi felhívás 13. pontjában elõírta, hogy a késedelmi kötbér minimuma 500 E Ft/nap. Ajánlatkérõ a fenti tényt figyelmen kívül hagyta annak ellenére, hogy levélben kérelmezõ jelezte is ajánlatkérõ felé az eredményhirdetést megelõzõen ezt a körülményt, ennek ellenére az ajánlatkérõ nyertesként a Kemler Alpin-Bau Kft.-t hirdette ki.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásként elõadta, hogy a tárgyalást követõen került sor az ajánlati lap kiadására, amely azt a célt szolgálta, hogy a beadott érvényes ajánlattól eltérõ változásokat rögzítse. Ennek alapján a nyertesnek hirdetett ajánlattevõ ajánlata megfelelt az ajánlati felhívás és dokumentáció feltételeinek. A Kemler Alpin-Bau Kft. az 500 E Ft/nap késedelmi kötbér fizetését vállalta, a végsõ ajánlatában ezen tartalmi elemet nem módosította. Ajánlatkérõ hivatkozott arra is, hogy a Középületépítõ Rt. is ajánlata módosítása csak az árra és a határidõre terjedt ki, az ajánlat egyéb tartalmi elemeit nem érintette.<br>
A Kemler Alpin-Bau Kft. érdemi észrevételében hivatkozott arra, hogy a végsõ ajánlat megadásakor az ajánlatnak csak a vállalási ár, a kivitelezési határidõ és a garancia tartalmi elemeit módosította, a többi szerzõdéses feltételt továbbra is vállalta, amit az ajánlatában tett ajánlati nyilatkozat és a vállalkozási szerzõdése is igazol.<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A jelen közbeszerzési eljárás hirdetmény közzétételével induló tárgyalásos eljárás volt.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (6) bekezdése alapján a meghívásos és tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A rendelkezésre álló iratokból egyértelmûen megállapítható volt, hogy ajánlatkérõnek a kötbérvállalásra vonatkozóan minimum elvárása volt, hiszen a részvételi felhívásban és a dokumentációban is elõírta, hogy az ajánlattevõnek minimum 500 E Ft/nap kötbérvállalást kell tennie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fenti jogszabályi rendelkezés alapján tehát az az ajánlattevõ, aki az 500 E Ft/nap kötbérvállalást nem teljesíti, úgy ajánlata kétségkívül érvénytelennek minõsül.<br>
Jelen közbeszerzési eljárásban - az ajánlattételi határidõben benyújtott ajánlatok alapján - egyértelmûen megállapítható volt, hogy ajánlatkérõ ezen elõírásának valamennyi ajánlattevõ eleget tett, így ezen okból ajánlatuk érvénytelennek nem minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján tárgyalásos eljárásban ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A tárgyalások célja, hogy az ajánlattevõk az ajánlatkérõ elvárásainak megfelelõen módosítsák, illetve kedvezõbbé tegyék az ajánlataikat. A tárgyalások menetére vonatkozóan a Kbt. elõírásokat nem tartalmaz, így ajánlatkérõk maguk határozhatják meg annak kereteit oly módon, hogy ajánlattevõk esélyegyenlõsége biztosított legyen.<br>
Jelen közbeszerzési eljárásban ajánlatkérõ a tárgyalások lefolytatásáról úgy határozott, hogy a benyújtott ajánlatok ismertetését követõen tárgyalásokat biztosított, majd a tárgyalások lezárását követõen lehetõség volt a végsõ ajánlat megtételére és ezt követõen állt be az ajánlati kötöttség. A kérelmezõ a tárgyalások lehetõségével nem élt, ajánlatát nem módosította. A nyertes ajánlattevõ a tárgyalási fordulóban, majd a végsõ ajánlattételnél is élt a módosítás lehetõségével. A módosítások során az ajánlata tartalmi elemeit kedvezõbbé tette.<br>
A rendelkezésre álló iratokból olyan ajánlatkérõi elõírás nem volt megállapítható, hogy a végsõ ajánlat megtételekor a korábbi vállalásokat is meg kell ismételni, illetve azokat meg kell erõsíteni, hiszen a végsõ ajánlattételnek is az volt a célja, hogy az ajánlati tartalmi elemek esetlegesen módosításra kerüljenek.<br>
Ennek alapján a nyertes ajánlattevõ a végsõ ajánlattételi lapon azon ajánlati tartalmi elemeket közölte, melyeket módosítani kívánt. A kötbérvállalás tekintetében, figyelemmel arra, hogy az alapajánlatában e tekintetben a kötelezõen elõírt vállalást megtette, ezt tovább módosítani nem kívánta, így ezt külön nem is jelezte. A kérelmezõ lényegében ugyanilyen módon járt el a végsõ ajánlat tételekor, amikor az egyes tartalmi elemeket ugyan megismételte, azonban a garancia esetében csak visszautalt az alapajánlatára.<br>
Ennek alapján nem volt jogsértõ ajánlatkérõnek azon döntése, hogy a nyertes ajánlatát érvényesnek minõsítette arra tekintettel, hogy a végsõ ajánlatában az alapajánlatban tett kötbérvállalását nem ismételte meg.<br>
A nyertes ajánlattevõvel megkötött vállalkozási szerzõdés is alátámasztotta, hogy a nyertes az 500 E Ft/nap késedelmi kötbérvállalását fenntartotta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 20.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>