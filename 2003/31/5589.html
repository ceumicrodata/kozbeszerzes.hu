<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5589)
</b></h2><FONT size=3><i><u></i></u><br>
<br>
13.K.31.904/2002/7.<br>
<br>
A Fõvárosi Bíróság az Albók József polgármester által képviselt Nagyhalász Város Önkormányzata (4485 Nagyhalász, Arany János u. 50.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.253/19/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perben az alperes pernyertessége érdekében a dr. Marjai Péter ügyvéd (4400 Nyíregyháza, Szent István u. 5. I/2.) által képviselt Nyír-Flop Kft. (4400 Nyíregyháza, Derkovits u. 119/A.) beavatkozott - meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a 2002. március 13-án közzétett ajánlati felhívásával a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt közbeszerzési eljárást indított Nagyhalász, belterületi kerékpárút építése II. ütem tárgyában.<br>
A beszerzés megvalósításához a felperesi önkormányzat a Közlekedési és Vízügyi Minisztériumtól pályázati úton támogatást kapott. A pályázat elnyerésérõl szóló levélben foglaltak alapján az ajánlatkérõnek a támogatással érintett beruházás megvalósítása során (közbeszerzési eljárásban is) az Útgazdálkodási és Koordinációs Igazgatósággal (UKIG) kell együttmûködni, az eljárás eredménye az UKIG jóváhagyásával (írásbeli engedéllyel) hirdethetõ ki.<br>
A felperes 2002. január 14-én a fenti közbeszerzés lebonyolításával a Megyei Mérnöki Iroda Kft.-t megbízta, majd 2002. március 11-én aláírták a "Belsõ felelõsségi rend" megnevezésû okiratot. Ezen okirat 1.1. pontja szerint a létesítmény beruházói a Magyar Állam (UKIG ) és a felperes, a 2. pont szerint a lebonyolító a Megyei Mérnöki Iroda Kft. A 4.2. pont rögzítette, hogy a kivitelezõ kiválasztása a lebonyolító által a Kbt. és az UKIG által elõírtak szerint lefolytatott, feldolgozott és összegzett kivitelezõi ajánlatok közül az elbíráló bizottság hatásköre. Az elbíráló bizottságot az 1. pontban felsorolt intézmények (beruházók), illetve azok képviselõi alkotják. A beruházók és a lebonyolító a fenti feladatok végrehajtásért és intézkedésekért vállalják a teljes körû felelõsséget.<br>
Az ajánlatkérõ az ajánlati felhívás 7. a) pontjában az ajánlatok bontására meghívott személyként - többek között - az UKIG képviselõjét is megjelölte.<br>
A felhívás 13. a) pontja szerint az ajánlatok elbírálása az összességében legelõnyösebb ajánlat kiválasztásával történik a 13. b) pontban meghatározott alábbi részszempontok és súlyszámok alapján:<br>
részszempontok	súlyszámok<br>
- ajánlati ár	17<br>
- jótállás mértéke	2<br>
- kis- és középvállalkozások részvételi esélyének növelése	 1<br>
Az értékelés során adható pontszám részszempontonként: 0-100.<br>
A 13. b) pontban az ajánlatkérõ közölte, hogy a legkedvezõbb ajánlat a legmagasabb pontszámot, a legrosszabb a minimális pontszámot kapja, a közbensõk arányosságon alapuló pontokat kapnak. (A kis- és középvállalkozók értékpontja 100, a nagyvállalkozóké 0. Amennyiben az alvállalkozók kis- és középvállalkozók, a pontozás az általuk elvégzett munka értékével arányos.)<br>
Az ajánlatkérõ a felhívás 16. "Egyéb információk" pontja 3. francia bekezdésében rögzítette, hogy a Kbt. elõírása szerinti dokumentációk pótlását az ajánlatkérõ nem zárja ki, melynek határideje a kivitelezõi bontási eljárás során kerül meghatározásra. Az ajánlatkérõ részletes ajánlati felhívást biztosított az ajánlattevõk részére, amely tartalmazta a beruházás mûszaki tartalmát, méret és mennyiségszámítással, valamint a létesítményjegyzéket, vállalkozási szerzõdést és az ajánlati dokumentáció kötelezõ tartalmát.<br>
A 9. pont szerint az ajánlatnak tartalmazni kell egyebek között a pályázatba nem tartozó - a beruházás megvalósításához egyébként szükséges - létesítményekre vonatkozó külön ajánlatot is.<br>
A 2002. április 23-ig tartó ajánlattételi határidõben a Nyír-Flop Kft., a HÓDÚT Kft., a Mobil Aszfalt Rt., a GÁZ-MARKT Kft., a STRABAG Kft., a Mélyépítõ Budapest Kft. és a DEBMUT Rt. tett ajánlatot.<br>
Az ajánlatok bontásán az ajánlatkérõ a HÓDÚT Kft. ajánlatát érvénytelennek minõsítette, ezt követõen került sor az ajánlatok értékelésére. Az ajánlatkérõ által megbízott lebonyolító szervezet, a Megyei Mérnöki Iroda Kft. (továbbiakban: lebonyolító) a beérkezett ajánlatok értékelését elvégezte akként, hogy az ajánlatok felhívás szerinti pontozásos értékelése (kizárólag az eredeti felhívásban megadott tételek figyelembevétele) mellett a kiegészítõ tájékoztatóban szereplõ (eredeti pályázati anyagból hiányzó) tételekre adott ajánlatot külön szerepeltette (Kiegészítés borítékbontási jegyzõkönyvhöz elnevezésû irat). A lebonyolító által az eredeti kiírás alapján elvégzett pontozásos értékelésben a legmagasabb pontszámot a Nyír-Flop Kft. érte el. A lebonyolító ezen iratokat átadta az ajánlatkérõ polgármesterének, Albók Józsefnek, aki ezen iratokat kiegészítette az ajánlatkérõ nyilatkozatával. Az ajánlatkérõ e nyilatkozatában a lebonyolító táblázatában elsõ helyen megjelölt Nyír-Flop Kft.-vel kapcsolatos kifogásait ismertette, hivatkozva a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontjára és az 59. § (2) és (3) bekezdésére, és kérve a GÁZ-MARKT Kft. nyertesként való kihirdetését. Ezt követõen a közbeszerzés iratai, az ajánlattevõk ajánlatai a lebonyolító által elkészített iratokkal és az ajánlatkérõ nyilatkozatával együtt felterjesztésre kerültek az UKIG mint az eljárás eredményének jóváhagyására feljogosított szerv részére.<br>
Az UKIG a 2002. április 26. napján kelt levelében a nyertesként a Mobil Aszfalt Rt. ajánlattevõt hagyta jóvá.<br>
Az eljárásról szóló összegzés szerint a Mobil Aszfalt Kft. 1732 pontot, a GÁZ-MARKT Kft. 1609 pontot, a Strabag Kft. 285 pontot, a Nyír-Flop Kft. 2000 pontot, a Mélyépítõ Kft. 100 pontot, a DEBMUT Rt. 102 pontot ért el. A Mobil Aszfalt Kft. nyertesnek való kiválasztását azzal indokolták, hogy pályázatát a kiegészítõ munkák figyelembevételével készítette el és az elbírálási szempontok súlypontjai szerint számított pontszámok alapján az összességében és részszempontok szerinti második legkedvezõbb ajánlatot adta.<br>
A 2002. április 29-én megtartott eredményhirdetésen az UKIG által jóváhagyott MOBIL Aszfalt Rt. került nyertesként kihirdetésre.<br>
Az eljárásról készült összegzésben a lebonyolító által elkészített pontozásos táblázat mellett az UKIG által jóváhagyott nyertes ajánlattevõ került feltüntetésre.<br>
A Nyír-Flop Kft. (kérelmezõ) 2002. május 3-án jogorvoslati kérelmet nyújtott be az alpereshez, kérve ideiglenes intézkedésként a szerzõdéskötés megtiltását, az ajánlatkérõ eljárást lezáró döntésének megsemmisítését, a jogsértés megállapítását és a jogsértõ kötelezését az eljárási díj és költségek viselésére. Sérelmezte, hogy minden részszempont tekintetében a legjobb ajánlatot tették, így a maximális 2000 pontot megkapták, ennek ellenére az eljárás nyertese az 1732 pontot elért Mobil Aszfalt Rt. lett. Törvénysértõnek találta, hogy az ajánlatkérõ azzal indokolta a nyertes kiválasztását, hogy az ajánlatában a kiegészítõ munkákra is tett ajánlatot, és a részszempontok szerint a második legkedvezõbb ajánlatot adta. Megítélése szerint a felhívásban megadottaknak teljeskörûen eleget tett, a kiegészítõ munkák vonatkozásában csak akkor kellett ajánlatot tenni, ha szükségesnek látták. Minderre figyelemmel az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében és a Kbt. 59. § (1) bekezdésében foglaltakat.<br>
Kifogásolta továbbá, hogy az ajánlatkérõ részérõl nem került sor értékelõbizottság felállítására.<br>
Az ajánlatkérõ elõadta, hogy a belsõ felelõsségi rend szerint a két beruházó - az UKIG és az önkormányzat - alkotják az elbíráló bizottságot, amelynek hatáskörbe tartozik a kivitelezõ kiválasztása. Az önkormányzat elfogadta az UKIG által tett jóváhagyó nyilatkozatot tekintettel arra, hogy az nemcsak a támogatásra vonatkoztatott méret- és mennyiségszámításokon alapult, hanem figyelembe vette a megvalósításához nélkülözhetetlenül szükséges kiegészítõ munkákat is. Az elbíráló bizottság úgy döntött, hogy elsõbbségben részesíti azokat az ajánlatokat, amelyek elkülönítve a kiegészítõ munkákra is adtak árajánlatot. A jogorvoslati kérelem elutasítását kérte, mert álláspontja szerint a nyertes kiválasztása során nem sértették meg a Kbt. rendelkezéseit. Hivatkozott arra, hogy az engedélyes tervek kidolgozatlanságára vezethetõ vissza, hogy a létesítmény megvalósításához a kiírás alapját képezõ terveken felül további munkálatok elvégzése vált szükségessé (a Kiegészítõ tájékoztatónak megfelelõen), amelyre külön ajánlatot kértek. Elõadta, hogy a döntés jóváhagyására jogosult UKIG a részére felterjesztett anyagok alapján a kiegészítõ munkák figyelembevételével a Magyar Aszfalt Rt. ajánlatát hagyta jóvá mint legkedvezõbb ajánlatot, amellyel teljes mértékben egyetértettek és azt elfogadták.<br>
Az alperes a 2002. május 3-án kelt D.253/3/2002. számú határozatával a közbeszerzési eljárást lezáró szerzõdés megkötését megtiltotta.<br>
A jogorvoslati eljárásban tartott tárgyaláson került tisztázásra, hogy a Nyír-Flop Kft.-t és a GÁZ-MARKT Kft.-t nem vették figyelembe az értékelésnél, mivel ajánlatukban nem szerepelnek a kiegészítõ tételekre vonatkozó ajánlatok, és ennek eredményeképpen született meg a jóváhagyás.<br>
Az alperes a 2002. június 12-én kelt D.253/19/2002. számú határozatával a jogorvoslati kérelemnek helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdését, a Kbt. 55. § (6) bekezdését és a Kbt. 59. § (1) bekezdését.<br>
Ezért az ajánlatkérõ eljárást lezáró döntését megsemmisítette, és az ajánlatkérõt 1 000 000 Ft bírság, valamint a kérelmezõ részére 150 000 Ft igazgatási szolgáltatási díj megfizetésére kötelezte.<br>
Döntését azzal indokolta, hogy az eredményhirdetésen kihirdetett eljárást lezáró döntés több szempontból aggályos, ellentétes a Kbt. ajánlatok elbírálására vonatkozó rendelkezéseivel.<br>
Az alperes nem fogadta el az ajánlatkérõ azon érvelését, hogy az értékelõ bizottság létrehozását a felelõsségi rend megállapítására vonatkozó irat igazolja. Az alperes álláspontja szerint értékelõ bizottság létrehozása nem lehetséges a bizottságot alkotó tagok tényleges bevonása nélkül, az értékelõbizottság létrehozására ténylegesen nem került sor.<br>
Az alperes megállapította, hogy a közbeszerzési eljárásban közremûködõk (lebonyolító szervezet, jóváhagyó szerv, ajánlatkérõ) egymástól függetlenül, feladatuk teljesítése során, saját szempontrendszerük alapján végeztek bizonyos értékelõ tevékenységet, azonban az értékelések részlegesek voltak, az elõre megadott értékelési szempontokat figyelmen kívül hagyták, a Kbt. rendelkezésével ellentétesek voltak, az értékelést az ajánlatkérõ által érvényesnek minõsített ajánlatok figyelmen kívül hagyása mellett végezték el.<br>
Az alperes rámutatott arra, hogy a közbeszerzési eljárásban a törvény rendelkezéseinek megfelelõ jogszerû döntés meghozatala az ajánlatkérõ feladata és kötelezettsége, és e körben az eljárásba bevont közremûködõk csak segítik szakvéleményükkel az ajánlatkérõ jogszerû döntésének meghozatalát. Az a tény, hogy a beruházás támogatásból kerül megvalósításra, és a támogatás odaítélésének feltétele az UKIG jóváhagyása, nem mentesíti az ajánlatkérõt attól, hogy megalapozottan és a Kbt.-nek megfelelõen hozza meg a döntését. A döntés jóváhagyásának kötelezettsége nem jelenti a döntési jogkör elvonását, a döntés áthárítását, az továbbra is az ajánlatkérõt terheli. Az ajánlatkérõ elmulasztotta a Kbt. 31. § (3) bekezdésében elõírt értékelõ bizottság létrehozását, a felhívásban megfogalmazott szempontok és értékelési folyamat nélkül került sor a nyertes megjelölésére, nyomon követhetetlen az értékelési folyamat, az összességében meghatározott nyertes tekintetében hozott döntés jogszerûségét nem támasztják alá az összesítõben szereplõ értékelõ táblázatban foglalt adatok és indokok, az sem egyértelmû, hogy melyek az érvényes ajánlatok.<br>
Az alperes a rendelkezõ részben foglalt jogszabálysértések miatt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
Az alperes utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben köteles bírságot kiszabni, és a bírság összegének megállapításánál méltányosságból sem mehet a minimum összeg - 1 000 000 Ft - alá. A bírság összegét a minimumösszegben állapította meg, figyelembe véve az eset összes körülményét és annak lehetõségét, hogy a jogsértõ döntés megsemmisítésével az ajánlatkérõ a Kbt. 88. § (6) bekezdésében foglaltakkal élve újra értékelheti a döntés alapjául szolgáló tényezõket. Értékelte továbbá az eljárást segítõ együttmûködõk magatartását, különösen a döntés jóváhagyására jogosult UKIG eljárását, amely alapvetõen meghatározta az ajánlatkérõ döntését.<br>
A felperes a pontosított keresetében a határozatban megjelölt jogszabályi rendelkezések megsértését nem vitatta, de az alperesi határozat megváltoztatását kérte a bírságra vonatkozó kötelezés tekintetében. Elõbb a bírságfizetési kötelezettséget a felperes, az UKIG és a Megyei Mérnöki Iroda tekintetében egyetemlegesen kérte megállapítani, utóbb kizárólag a lebonyolítóra kérte a bírság áthárítását. Elõadta, hogy az ajánlatkérõ nevében és helyette megbízási szerzõdés alapján végig a Megyei Mérnöki Iroda Kft. járt el, a lebonyolító az UKIG (a lebonyolítóra nézve kötelezõ) utasítása szerint ún. belsõ felelõsségi rendet dolgozott ki, amely megjelölte a bírálóbizottság tagjait. Az UKIG faxon és levélben közölte jóváhagyását, ezt az ajánlatkérõ képviselõje tudomásul vette és hozzájárulásával a lebonyolító kihirdette, ezzel megvalósította a bírálóbizottsági döntést. Hivatkozott arra, hogy a végleges ajánlatkérõi döntéshez Nagyhalász Város Önkormányzat Képviselõ-testületének döntése volt szükséges, erre azonban mindeddig nem került sor, tekintettel arra, hogy az eredményhirdetést követõ napon az egyik ajánlattevõ már jogorvoslati kérelmet nyújtott be és egyúttal ideiglenes intézkedést is kért.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére és az 59. § (1) bekezdésére alapított határozatot a felperes arra hivatkozással találta aggályosnak, hogy a legelõnyösebb ajánlat kiválasztása a lebonyolító szakmai kompetenciájába tartozott, a lebonyolító pedig az UKIG által kötelezõen elõírt szempontok alapján értékelt, amely tényt a kizárólag az ajánlatkérõt marasztaló határozat figyelmen kívül hagyta. A felperes sérelmezte, hogy az alperes nem vizsgálta a felelõsség megosztásának kérdését, holott az eljárás során kiderült, hogy az ajánlatkérõnek felrótt magatartást a megbízási szerzõdés alapján eljáró lebonyolító és a döntés meghozatalakor megkerülhetetlen UKIG tanúsította. Hangsúlyozta, hogy a lebonyolítói szerzõdés alapján az ajánlatkérõt terhelõ feladatoknak az ajánlatkérõ maradéktalanul eleget tett.<br>
Az alperes és a pernyertessége érdekében beavatkozó Nyír-Flop Kft. a kereset elutasítását kérték.<br>
Az alperes fenntartotta a határozatában kifejtett azon álláspontját, hogy az ajánlatkérõ nem hozott létre a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(3) bekezdésének megfelelõ bizottságot, így a jogsértés megállapítása e körben jogszerû volt. Utalt arra, hogy a lebonyolítói szerzõdés alapján a lebonyolító esetleges szerzõdésszegése esetén a felperes az igényét külön polgári perben érvényesítheti. Leszögezte, hogy a lebonyolító felelõsségének megállapítására akkor van lehetõség, ha a Kbt. 31. § (6) bekezdésének megfelelõ irat a rendelkezésre áll, a jelen ügyben becsatolt felelõsségi rendre vonatkozó irat a lebonyolítóval szemben szankció alkalmazására nem alkalmas.<br>
Az alperes elõadta, hogy amennyiben az ajánlatkérõnél a döntésre jogosult személy vagy szervezet döntése nélkül került kihirdetésre az eljárást lezáró döntés, úgy abban az esetben az ajánlatkérõ jogszerû döntésérõl nem lehet szó, másrészt a hivatkozott <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) és 59. § (2), (3) bekezdései alkalmazásának - az értékelésnél figyelembe vett - szempontjai és indokai nem kerültek meghatározásra sem a közbeszerzési eljárásban keletkezett iratokban, sem pedig a jogorvoslati eljárásban. Jelen ügyben az ajánlatkérõvel jogviszonyban álló, jogsértésért felelõs személyekkel és szervezetekkel szemben bírság kiszabásának feltételei nem álltak fenn az azt kellõen alátámasztó dokumentumok hiánya miatt. A felperes az UKIG döntését elfogadta, a döntés az õ felelõssége volt, amelynek áthárítására a Kbt. 31. § (6) bekezdésének megfelelõ irat nem áll rendelkezésre.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek és a beavatkozó nyilatkozatai, valamint a becsatolt iratok alapján állapította meg.<br>
A pontosított kereseti kérelemre figyelemmel a bíróságnak arról kellett állást foglalnia, hogy jogszerû volt-e az alperes azon döntése, amely szerint a határozatában megállapított jogszabálysértések miatt a bírságot a felperessel szemben állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése értelmében az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásnak belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A bíróság leszögezi, hogy sem a 2002. január 14-én kötött lebonyolítói szerzõdés, sem a 2002. március 11-én aláírt, belsõ felelõsségi rendre vonatkozó irat nem tartalmaz arra vonatkozó kitételt, hogy a milyen eljárási szabálytalanság esetén mely szervezet felelõssége áll fenn.<br>
A bíróság a rendelkezésre álló adatok alapján megállapította, hogy a jelen közbeszerzési eljárás eredményének kihirdetése 2002. április 29-én megtörtént. A kihirdetett döntés szerint az eljárás nyertese az UKIG által nyertesnek megjelölt ajánlattevõ lett, amely döntéssel a felperes - a saját nyilatkozata szerint - egyetértett.<br>
A bíróság álláspontja szerint jelen esetben a felperes mint ajánlatkérõ tartozik felelõsséggel a határozatban megjelölt jogszabályi rendelkezések megsértéséért, mivel sem a lebonyolítói szerzõdés, sem a belsõ felelõsségi rendjérõl szóló okirat a felelõsség vállalásra vonatkozó konkrét rendelkezést nem tartalmaz.<br>
A bíróság megállapította, hogy a felperes a pontosított keresetében nem vitatta a határozatban foglalt jogszabályi rendelkezések megsértését, ezért a határozat jogszabálysértéseket megállapító rendelkezésére a bírósági felülvizsgálat nem terjedt ki. Jogsértés esetén a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében a bírság - minimumösszegben történõ - kiszabása kötelezõ, az alperes kizárólag a bírság mértéke tekintetében élhet mérlegelési jogával.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzési érték legfeljebb harminc százaléka, de legalább a jogsértõ cselekmény bekövetésének idõpontjában hatályos éves költségvetési törvényben meghatározott összeg, amely jelen esetben - szervezettel szemben - egymillió forint.<br>
A kifejtettek alapján a bíróság megállapította, hogy az alperes határozata az irányadó jogszabályi rendelkezéseknek megfelel, ezért a felperes keresetét elutasította.<br>
A felperes a Pp. 78. § (1) bekezdése értelmében köteles az alperes költségeit megfizetni. A beavatkozónak a perben igazolt perköltsége nem merült fel, ezért a bíróság a beavatkozói költségek megállapítását mellõzte.<br>
A kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2003. január 30.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>