<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5673)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.278/11/2003.<br>
<br>
Tárgy: a Pannónia Kht. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Pannónia Egyetemi Kutatási Koordinációs Központ Kht. (8360 Keszthely, Deák Ferenc utca 16., képviseli: dr. Pálinkó Sándor ügyvéd, 1053 Budapest, Múzeum krt. 13. II/2., a továbbiakban: kérelmezõ) által a Magyar Turizmus Rt. (1012 Budapest, Vérmezõ u. 4., képviseli: dr. Tasnádi Gábor ügyvéd, 1111 Budapest, Kende u. 18., a továbbiakban: ajánlatkérõ) "szúnyogirtáshoz kapcsolódó szakértõi feladatok ellátása" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2003. február 26-i számában megjelent ajánlati felhívással nyílt közbeszerzési eljárást kezdeményezett a rendelkezõ részben meghatározott tárgyban.<br>
Ajánlatkérõ 2003. április 28-án a beérkezett ajánlatok érvénytelenségére tekintettel a közbeszerzési eljárást eredménytelennek nyilvánította.<br>
Ajánlatkérõ a közbeszerzési eljárás eredménytelenségére tekintettel a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapítottan 2003. április 29-én hirdetmény közzététele nélküli tárgyalásos eljárást indított.<br>
Ajánlatkérõ a beszerzés tárgyát az ajánlati felhívás 3. a) pontjában az alábbiak szerint határozta meg:<br>
"A beszerzés tárgya és mennyisége: vegyszeres és biológiai, földi gépes és légi úton történõ szúnyoglárvairtás és -imágóirtás komplex elvégzéséhez kapcsolódó szakértõi feladatok ellátása 2003. évben. Az irtás területe 70 000 hektár + 5%."<br>
Ajánlatkérõ az ajánlati felhívást a kérelmezõnek, a Bio-Kalibra Környezetvédelmi és Szolgáltató Bt.-nek, a Klétus Számítástechnikai és Szolgáltató Kft.-nek és dr. Szitó András egyéni vállalkozónak küldte meg, vagyis azoknak, akik a 2003. április 28-án eredménytelennek nyilvánított közbeszerzési eljárás során ajánlatot nyújtottak be.<br>
Ajánlatkérõ a felhívás 7. pontjában a következõket határozta meg:<br>
"7. a) A részvételre jelentkezõk alkalmassága elbírálásának szempontjai:<br>
- az elõzõ 3 év legjelentõsebb szúnyoglárvairtás és imágóirtás tárgyhoz kapcsolódó szakértõi szolgáltatásairól szóló ismertetés,<br>
- az elmúlt három évrõl szóló igazolt referencialevél szúnyogirtás szakértése tárgyában,<br>
- legalább 10, teljesítésbe bevonni kívánt szakember bemutatása, akik rendelkeznek legalább 5-5 éves gyakorlattal szúnyogirtáshoz kapcsolódó szakértés tárgykörében,<br>
- mérleg,<br>
- a pénzintézet igazolása.<br>
<br>
7. b) A részvételre jelentkezõnek a szerzõdés teljesítésére alkalmatlanná minõsítésének szempontjai: az ajánlatkérõ alkalmatlannak minõsíti az ajánlattevõt, ha õ, vagy a közbeszerzési érték 10%-át meghaladó mértékben igénybe venni kívánt alvállalkozója:<br>
- az elõzõ 3 év legjelentõsebb szúnyoglárvairtás és imágóirtás tárgyhoz kapcsolódó szakértõi szolgáltatásairól szóló ismertetés szerint nem végzett szúnyoglárvairtás és imágóirtás tárgyhoz kapcsolódó szakértõi feladatot,<br>
- az elmúlt három évben nem rendelkezik igazolt referencialevéllel szúnyogirtás szakértése tárgyában,<br>
- nem tud bemutatni legalább 10, teljesítésbe bevonni kívánt szakembert, akik rendelkeznek legalább 5-5 éves gyakorlattal szúnyogirtáshoz kapcsolódó szakértés tárgykörében,<br>
- mérlege negatív,<br>
- a pénzintézet igazolása szerint fizetési kötelezettségének pontosan nem tesz eleget.<br>
Az ajánlattevõnek és a közbeszerzési érték 10%-át meghaladó mértékben igénybe venni kívánt alvállalkozójának a mûszaki feltételeknek együttesen, a pénzügyi feltételeknek külön-külön kell megfelelniük. Ugyanez igaz arra az esetre is, ha több ajánlattevõ közösen tesz ajánlatot."<br>
Ajánlatkérõ a felhívásban részajánlat és többváltozatú ajánlat tételét nem engedte meg.<br>
A teljesítés határideje (a szerzõdés idõtartama) a szerzõdéskötéstõl 2003. október 30-ig terjed.<br>
Az ajánlatok elbírálásának szempontja az ajánlati felhívás szerint a legalacsonyabb összegû ellenszolgáltatásban került meghatározásra.<br>
Ajánlatkérõ dokumentációt is készített, amely tartalmazta az ajánlatok elkészítéséhez szükséges információkat és a specifikációt.<br>
Az ajánlati dokumentáció szöveges részének 2. oldalán az ajánlati ár címû részben ajánlatkérõ az alábbiakat határozta meg:<br>
"Az ajánlattevõ a teljes megbízási díjat a fent felsorolt területeken elvégzendõ szakértõi munka egészére, de egy hektárra vetítve köteles megadni, a nettó díj és az áfa feltüntetésével. A megadott díj tartalmazza a teljesítés során felmerülõ valamennyi költséget. Érvénytelen azon ajánlat, mely az egy hektárra vetített szakértõi díjon felül egyéb költségeket is tartalmaz."<br>
Az ajánlattételi határidõig, 2003. május 16-ig a kérelmezõ, a Bio-Kalibra Bt., dr. Szitó András egyéni vállalkozó és a Klétus Kft. nyújtott be ajánlatot.<br>
Ajánlatkérõ az ajánlattevõkkel még ugyanezen a napon tárgyalást folytatott, az ajánlatokat megvizsgálta, értékelte, majd kihirdette, hogy a nyertes a Bio-Kalibra Bt., a második legjobb ajánlatot a kérelmezõ nyújtotta be, míg a további két ajánlattevõ alkalmatlan volt a szerzõdés teljesítésére.<br>
Ajánlatkérõ a Bio-Kalibra Bt.-vel a szerzõdést 2003. május 16-án megkötötte.<br>
Kérelmezõ 2003. május 30-án nyújtott be jogorvoslati kérelmet, melyet a jogorvoslati eljárás során tartott tárgyaláson pontosított. Kérelmezõ pontosított jogorvoslati kérelmében kérte, hogy a Döntõbizottság állapítsa meg a jogsértést, semmisítse meg az ajánlatkérõ eljárást lezáró döntését, és kötelezze ajánlatkérõt a költségek viselésére.<br>
Kérelme indokolásául elõadta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdését azzal, hogy ajánlati felhívást küldött ki a jelen közbeszerzési eljárásban, ugyanis ezen jogszabályi rendelkezés alapján rendkívüli sürgõsség esetén nincs helye ajánlati felhívásnak, illetve ebben az esetben a közbeszerzési eljárás nem ajánlati felhívással kezdõdik.<br>
Elõadta, hogy álláspontja szerint az ajánlatkérõ által kiküldött ajánlati felhívás nem tekinthetõ a Kbt. szerinti ajánlati felhívásnak, így az joghatásokat nem vált ki és ezzel egyidejûleg nem fûzõdik e "felhíváshoz" a Kbt. szabályai szerinti felhíváshoz való kötöttsége sem ajánlatkérõnek.<br>
Álláspontja szerint az ajánlati felhívás a Kbt. szabályai szerinti joghatással nem rendelkezett, így ajánlatkérõ az eljárás során az általa ajánlati felhívásként kiküldött iratban határozottaktól - így pl. a legalacsonyabb bírálati szempont alkalmazásától - is eltérhetett volna, hiszen a Kbt. rendelkezései alapján álláspontja szerint az ajánlati felhíváshoz való kötöttsége ajánlatkérõnek nem érvényesül a Kbt. 70. § (1) bekezdés c) pontja szerinti eljárás során.<br>
Sérelmezte továbbá a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (3) bekezdésének megsértését is, ugyanis álláspontja szerint ajánlatkérõ nem azzal a lehetséges ajánlattevõvel tárgyalt, aki a törvényes követelményeknek (a rendkívüli sürgõsségre tekintettel képes a tevékenység ellátására) megfelelõ ajánlattevõvel tárgyalt, hanem az elõzõ nyílt eljárásban alkalmazott alkalmassági feltételeket alkalmazta mechanikusan és ezen szûrõ mechanikus alkalmazása után nem alkalmazott egyéb olyan vizsgálatot, mely a rendkívüli sürgõsségnek megfelelõen a tevékenység rövid idõn belüli ellátására való képességet vizsgálta volna, így például nem vizsgálta az ÁNTSZ-alkalmazottak összeférhetetlenségre vonatkozó szabályok érvényesülését sem. Elõadta, hogy a nyertes ajánlattevõ ajánlatában ÁNTSZ-dolgozókat is megnevez szakértõként, azonban a személyek ilyen jellegû tevékenysége összeférhetetlen e személyek ÁNTSZ-alkalmazásával kapcsolatban, így a nyertes ajánlat érvénytelen.<br>
Sérelmezte továbbá a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésének megsértését is, ugyanis álláspontja szerint ajánlatkérõ egységesen az ajánlati árat vette figyelembe, és nem volt tekintettel az értékelés során az õt terhelõ korrekciós költségekre.<br>
Egyebekben elõadta, hogy álláspontja szerint az ajánlati felhívással kapcsolatos kérelmi eleme nem elkésett, tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésére és (8) bekezdés a) pontjára, hiszen az ajánlattételi határidõ 2003. május 16. volt, õk pedig jogorvoslati kérelmüket május 30-án benyújtották.<br>
Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy az ajánlati felhívással kapcsolatos kérelmi elem elkésett, hiszen kérelmezõ részére az ajánlati felhívást faxon és postai úton is megküldte, így arról már az ajánlattételi határidõt megelõzõen tudomással kellett bírnia, ezért a 15 napos jogvesztõ határidõ a kérelmezõ tekintetében már eltelt, és csak ezt követõen került benyújtásra a jogorvoslati kérelem. Egyebekben elõadta, hogy a Kbt. nem teszi kötelezõvé a hirdetmény közzététele nélküli tárgyalásos eljárásban rendkívüli sürgõsség esetén az ajánlati felhívás elkészítését és megküldését, azonban azt nem is tiltja, és ennek alapján az eljárást kezdeményezõ iratot valamennyi, a korábbi közbeszerzési eljárásban részt vevõ ajánlattevõnek megküldték és õket ajánlattételre felhívták.<br>
Az ajánlati felhívásban meghatározott elõírások ajánlatkérõ elvárásait tartalmazták a potenciális ajánlattevõkkel kapcsolatban. Álláspontja szerint ezek az elõírások, feltételek figyelemmel a 7. pontban meghatározott alkalmassági feltételekre is kellõ biztosítékot nyújtott arra, hogy a tevékenységet ellátni képest ajánlattevõ ajánlata kerüljön értékelésre. Álláspontja szerint bár ezek az alkalmassági feltételek voltak a korábbi közbeszerzési eljárásban is az alkalmassági, alkalmatlansági feltételek, azonban ezen túlmenõen nem volt szükség egyéb feltételek meghatározására, továbbá a Kbt. hirdetmény közzététele nélküli tárgyalásos eljárás esetében a rendkívül sürgõsségnél nem írja elõ egyéb külön alkalmassági, alkalmatlansági feltétel vizsgálatát. Elõadta, hogy az általa meghatározott feltételeket alkalmazni kívánta, mintegy a lehetséges ajánlattevõ kiválasztásánál figyelembe vehetõ feltételrendszert, továbbá álláspontja szerint az általa meghatározott feltételekhez az eljárás során - tekintettel arra, hogy ezek a feltételek a megfelelõ ajánlattevõk kiválasztására szolgáltak - kötve volt. E körben hivatkozott a Kbt. 55. § (6) bekezdésének azon rendelkezésére is, hogy az ajánlatkérõ az ajánlati felhívásban meghatározott értékelési szempont alapján bírálja el az ajánlatokat és õ a felhívásában a legalacsonyabb ajánlati ár bírálati részszempontot határozta meg, így ehhez kötve volt.<br>
Elõadta továbbá, hogy a két alkalmasnak tekintett ajánlattevõ esetén a benyújtott ajánlatok közül az elõzetesen ajánlatkérõ által meghatározott értékelési szempont alapján (legalacsonyabb ajánlati ár) döntött, álláspontja szerint, ha a tevékenység rendkívül sürgõs ellátására két lehetséges ajánlattevõ is alkalmas, akkor nincs jogszabályi akadálya annak, hogy az ajánlatkérõ által elõzetesen meghatározott értékelési szempontot érvényesítse, illetve annak megfelelõen válassza ki az eljárás nyertesét és azzal kössön szerzõdést a tevékenység ellátására.<br>
Elõadta, hogy az ajánlati árak összehasonlításakor az ajánlatokban szereplõ ajánlati árat vette figyelembe és e körben korrekciós tényezõk lehetõségét elõre kizárta az ajánlati dokumentáció ajánlati ár részében, melyben meghatározta, hogy az ajánlati ár mellett további korrekciós költségek érvényesítésére ajánlattevõknek nincs lehetõsége, és ennek megfelelõen kötötte meg a szerzõdést is. Az ÁNTSZ-alkalmazottak összeférhetetlenségével kapcsolatban elõadta, hogy a szakértõk felelõssége az, hogy esetükben az összeférhetetlenség fennáll-e vagy nem. A szakmai bizottság azt vizsgálta, hogy az ajánlatok az ajánlatkérõ által meghatározott feltételeknek (alkalmassági, alkalmatlansági) megfelelnek-e.<br>
A fentiek alapján kérte a jogorvoslati kérelem részben elkésettség, részben megalapozatlanság miatti elutasítását.<br>
Egyéb érdekeltként dr. Szító András egyéni vállalkozó és a Bio-Kalibra Bt. tett észrevételt.<br>
Dr. Szitó András elõadta, hogy álláspontja szerint jogsértõ volt ajánlatkérõ eljárása és eljárást lezáró döntése, egyetértett a kérelmezõ jogorvoslati kérelmével.<br>
A Bio-Kalibra Bt. elõadta, hogy álláspontja szerint ajánlatkérõ jogszerûen járt el és jogszerûen nyilvánította az õ ajánlatát nyertesnek. A cég képes a rendkívüli sürgõsségû feladat ellátására, továbbá korrekciós árat nem alkalmazott, illetve erre vonatkozó feltételt nem határozott meg. Kérte a jogorvoslati kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az alábbiak szerint megállapította, hogy a jogorvoslati kérelem az alábbiak szerint részben elkésett, részben megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése szerint a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.<br>
A Döntõbizottság elõször az ajánlati felhívással és az abban szereplõ elõírásokkal kapcsolatos kérelmi elemek elkésettségét vizsgálta meg.<br>
A Döntõbizottság megállapította - kérelmezõ által sem vitatottan -, hogy ajánlatkérõ a tárgyalásos közbeszerzési eljárás ajánlati felhívását és dokumentációját 2003. április 29-én a lehetséges ajánlattevõknek, így kérelmezõnek is faxon, majd ezt követõen postán is megküldte. Ennek alapján a jogvesztõ határidõ kezdõ napja az ajánlati felhívás tartalmával kapcsolatos kérelmi elemek tekintetében az ajánlati felhívás és dokumentáció átvételének idõpontja 2003. április 29. Az ettõl az idõponttól számított 15 napon belül nyújthatta volna be kérelmezõ jogszerûen a jogorvoslati kérelmét. Tehát legkésõbb 2003. május 14-én elõ kellett volna terjeszteni kérelmezõnek jogorvoslati kérelmét az ajánlati felhívás és a dokumentáció tartalmával kapcsolatosan.<br>
A kérelmezõ azon hivatkozását, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint az ajánlattételi határidõ lejártát, azaz 2003. május 16-át kellene az ajánlati felhívás, illetve a dokumentáció jogsértõ tartalmával kapcsolatos jogorvoslati kérelem elõterjesztésére nyitva álló határidõ kezdõ idõpontjának tekinteni, a Döntõbizottság nem fogadta el a szubjektív határidõ korábbi kezdetére tekintettel, hiszen kérelmezõ is elismerte, hogy az ajánlati felhívást és azzal együtt a dokumentációt 2003. április 29-én faxon megkapta, így annak tartalmáról e napon tudomást szerzett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerinti törvényi vélelem az objektív 90 napos határidõ számításának kezdõ napját határozza meg, mely abban az esetben irányadó, ha a kérelmezõ nem vett részt a közbeszerzési eljárásban, illetve arról információval e határidõ elõtt nem rendelkezik. A Döntõbizottság megítélése szerint a kérelmezõnek a Kbt. 79. § (8) bekezdés a) pontjára való hivatkozása azért sem fogadható el, mert a Kbt. 79. § (9) bekezdése lehetõvé teszi, hogy a kérelmezõk a Kbt. 79. § (8) bekezdésében meghatározott idõpont elõtt is kérelmezzék a jogorvoslati eljárást. E rendelkezés biztosítja, hogy megelõzhetõ legyen olyan visszás helyzetek kialakulása, hogy egy ajánlattevõ megtegye az ajánlatát az ajánlatkérõ felhívása alapján és csak késõbb hivatkozzon arra, hogy a felhívás vagy a dokumentáció valamely okból jogsértõ.<br>
Jelen esetben kérelmezõ részt vett a közbeszerzési eljárásban, abban ajánlatot nyújtott be, majd a közbeszerzési eljárás eredményének ismeretében - nem õ az eljárás nyertese - nyújtott be jogorvoslati kérelmet az ajánlati felhívás ellen.<br>
A Döntõbizottság álláspontja szerint a Kbt. alapelveivel nem összeegyeztethetõ az egyértelmûen megállapítható tudomásszerzési idõpont esetén a jogvesztõ határidõ meghosszabbítása, illetve egyértelmûen megállapítható tudomásszerzés idõpont esetén a törvényi vélelem által meghatározott idõpontok, mint objektív idõpontok alkalmazása.<br>
A Döntõbizottság álláspontja szerint a kérelmezõ esetében azzal, hogy a közbeszerzési eljárás során ajánlati felhívást kapott, melynek idõpontja egyértelmûen megállapítható, részérõl a vélelmezett jogsértésrõl való tudomásszerzés az ajánlati felhívás kézhezvételével 2003. április 29-én megtörtént, így a szubjektív határidõ kezdete ebben az idõpontban következett be. Jelen esetben ez a szubjektív határidõ éppen abból eredõen, hogy a kérelmezõ a közbeszerzési eljárásban részt vett, megelõzi a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontjában megjelölt objektív idõpont bekövetkezését, azonban a két idõpont közül kérelmezõ tekintetében - figyelemmel arra, hogy a szubjektív tudomásszerzés megállapítható - csupán a szubjektív határidõt lehet figyelembe venni, vagyis a tényleges tudomásszerzés idõpontját kell a jogvesztõ határidõ számításánál alkalmazni.<br>
A Döntõbizottság ennek alapján megállapította, hogy kérelmezõ 2003. április 29-én szerzett tudomást az általa a jogorvoslati kérelemben vitatott ajánlati felhívással kapcsolatos jogsértésekrõl, és ennek alapján ajánlati felhívással és annak feltételeivel kapcsolatban 2003. május 14-ig lett volna lehetõsége a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõn belül joghatályosan jogorvoslati kérelmet elõterjeszteni. Kérelmezõ azonban csak a jogvesztõ határidõ elteltét követõen 2003. május 30-án nyújtotta be jogorvoslati kérelmét. A fentiek alapján a jogorvoslati kérelem e részei elkésettek, így azok érdemi vizsgálatára nem kerülhet sor.<br>
A Döntõbizottság ezt követõen a nyertes ajánlattevõ ajánlatában megjelölt szakértõk ÁNTSZ-alkalmazotti mivoltával kapcsolatos kérelmi elem tekintetében elõször megvizsgálta, hogy e körben rendelkezik e hatáskörrel.<br>
Az Áe. 4. § (1) bekezdése és a 7. § (1) bekezdése alapján a Döntõbizottság csak a hatáskörébe és illetékességébe tartozó ügyekben járhat el.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szerint a közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése úgy rendelkezik, hogy ha a Kbt. másként nem szabályozza a Döntõbizottság eljárását, akkor arra az államigazgatási eljárás általános szabályairól szóló, módosított 1957. évi IV. törvény (a továbbiakban: Áe.) rendelkezéseit kell alkalmazni.<br>
A nyertes ajánlattevõ ajánlatában szereplõ szakértõk között vannak ÁNTSZ-alkalmazottak, akik ezt megelõzõen szakértõi tevékenységet az ÁNTSZ feladatainak ellátása során végeztek és végeznek. Jogállásukra és munkavégzésre irányuló egyéb jogviszonyaikra az ÁNTSZ-rõl szóló 1991. évi XI. törvény és más jogszabályok tartalmaznak rendelkezéseket. E jogszabályok a magánszemélyekre tartalmaznak elõírásokat, mely rendelkezések a magánszemélyeknek az ÁNTSZ-hez fûzõdõ jogviszonyát rendezik. E rendelkezések, illetve az ÁNTSZ és az alkalmazottai közötti jogviszony munkajogi jellegûek, melyek tekintetében e jogszabályokat kell alkalmazni.<br>
A Döntõbizottság hatáskörébe a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján csak a közbeszerzéssel kapcsolatos jogviták egy része tartozik, és e körbe nem tartozik a más szervezetekkel kapcsolatos munkajogi rendelkezések vizsgálata. Erre tekintettel a Döntõbizottság álláspontja szerint a hatásköre nem terjed ki a más állami szervek és a munkavállalóik közötti jogviszony vizsgálatára.<br>
A fentiek alapján a Döntõbizottság megállapította, hogy az ÁNTSZ-alkalmazottakkal kapcsolatos kérelmi elem tekintetében nincs hatásköre, ezért e jogorvoslati elemet érdemben nem vizsgálhatta.<br>
A Döntõbizottság ezt követõen az ajánlatok értékelésével kapcsolatos kérelmi elem megalapozottságát vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Azaz ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése szerint az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást.<br>
Ajánlatkérõ az ajánlati dokumentációban meghatározta, hogy a legalacsonyabb összegû ellenszolgáltatás szempontja alapján bírálja el az ajánlatokat. Ezzel kapcsolatban az ajánlati dokumentáció ajánlati ár címû részében ismételten megerõsítette, hogy egyéb korrekciós tényezõk, árelemek alkalmazására jelen közbeszerzési eljárással kapcsolatban az ajánlattevõknek nincs lehetõsége.<br>
A Bio-Kalitira Bt. ajánlati ára 370 Ft/hektár volt, mely mellett egyéb korrekciós tényezõk, egyéb költségelemek nem találhatók.<br>
A kérelmezõ ajánlati ára 400 Ft/hektár volt, melyek mellett egyéb korrekciós tényezõk, egyéb költségelemek nem találhatók.<br>
A Döntõbizottság a fentiek alapján megállapította, hogy az ajánlatkérõ által nyertesnek nyilvánított Bio-Kalitira Bt. ajánlati ára alacsonyabb volt, mint a kérelmezõ, vagyis a másik alkalmas ajánlattevõ ajánlati ára, így ajánlatkérõ az elõzetesen általa meghatározott feltétel, vagyis a legalacsonyabb ellenszolgáltatásnak megfelelõen választotta ki az alkalmas ajánlattevõk közül a nyertes ajánlatot benyújtót.<br>
A fentiek alapján a jogorvoslati kérelem e része is megalapozatlan.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis az elkésett kérelmi elemeket a Kbt. 80. § (4) bekezdése szerint, míg az alaptalan kérelmi elemeket a Kbt. 88. § (1) bekezdés a) pontja szerint elutasította, és a jogorvoslati eljárásban felmerült költségekrõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 30.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Csitkei Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>