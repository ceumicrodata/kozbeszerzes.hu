<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5663)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.221/12/2003.<br>
<br>
Tárgy: a Szemp Air Kft. és a Gergely Air Kft. jogorvoslati kérelme Szekszárd Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szemp Air Kft. (6726 Szeged, Ildikó u. 19., képviseli: dr. Kelemen Zoltán ügyvéd, 6725 Szeged, Tisza L. u. 26., a továbbiakban: I. sz. kérelmezõ) jogorvoslati kérelmének, melyet a Szekszárd Megyei Jogú Város Önkormányzata (7100 Szekszárd, Béla tér 8., képviseli: dr. Göttlinger János jogtanácsos, a továbbiakban: ajánlatkérõ) "vegyszeres földi gépes és légi úton történõ szúnyogimágó-irtás komplex elvégzése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését és a Kbt. 52. § d) pontjára tekintettel a Kbt. 52. § (1), valamint az 59. § (1) bekezdését, ezért ajánlatkérõ közbeszerzési eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki. Egyebekben a jogorvoslati kérelmet elutasítja.<br>
A Gergely Air Kft. (2481 Velence, Nyár u. 13., képviseli: dr. Sári Péter ügyvéd, 1136 Budapest, Pannónia u. 5., fsz. 2., a továbbiakban: II. sz. kérelmezõ) ugyanezen tárgyban benyújtott jogorvoslati kérelmét elutasítja.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy I. sz. kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg, egyebekben az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. február 26-án megjelent 9. számában tett közzé ajánlati felhívást nyílt eljárás megindítására. Ajánlatkérõ a beszerzés tárgyát és mennyiségét az alábbiak szerint határozta meg:<br>
Vegyszeres földi gépes és légi úton történõ szúnyogimágó-irtás komplex elvégzése Szekszárd város, valamint idegenforgalmi szempontból fontos Tolna megyei területek térségében, az ajánlatkérõ által felkért szakértõk által meghatározott idõpontokban, készítményekkel és helyeken: Szekszárd város, valamint idegenforgalmi szempontból fontos Tolna megyei területek térségében imágó irtás 1790 ha területen. A vállalkozó feladata továbbá a szúnyogirtás elvégzésével kapcsolatos hatósági engedélyek beszerzése, értesítések lebonyolítása a dokumentáció szerint.<br>
Ajánlatkérõ a teljesítés határidejét a szerzõdéskötéstõl 2003. szeptember 30-ig terjedõ idõszakra határozta meg.<br>
Az ajánlati felhívás 11. pontjában határozta meg az ajánlatkérõ az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. A pénzügyi, gazdasági alkalmasság igazolására elõírta az elõzõ két év (2000-2001.) éves beszámolójának (mérlegének, egyszerûsített mérlegének, vagy konszolidált mérlegének és eredménykimutatásának) a benyújtását. A mûszaki alkalmasság igazolása körében ajánlatkérõ többek között elõírta, hogy csatolni kell a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján az elõzõ 3 év legjelentõsebb szúnyogirtás tárgyú szolgáltatásairól rövid ismertetést (legalább a megrendelõ, tárgy, ellenszolgáltatás nagyságrendje), teljesítési idõ és hatékonyság megjelölésével. Az ajánlattevõnek külön ki kellett emelnie az ajánlattevõ régiójában végzett szolgáltatások teljesítését és hatékonyságát. A fentiekkel összefüggésben ajánlatkérõ az alkalmatlanná minõsítés szempontjaként meghatározta, hogy a szerzõdés teljesítésére alkalmatlan, akinek a mérleg szerinti eredménye 2000-2001. évek közötti idõszakban bármely évben negatív, aki az elmúlt 3 évben szúnyogirtás szolgáltatásával nem rendelkezik, évenként legalább öt referencialevéllel igazolt referenciával. Továbbá ajánlattevõknek ismertetniük kellett a mûszaki alkalmasság igazolásának körében a rendelkezésükre álló gépparkjukat és ezzel összefüggésben alkalmatlanná minõsítési szempont volt az ajánlatban szereplõ terület lefedésére alkalmas légi jármû hiánya.<br>
Az ajánlati felhívás 13. pontja alapján az ajánlatok elbírálásának szempontja az összességében legelõnyösebb ajánlat az alábbiak szerint:<br>
részszempontok	súlyszámok<br>
- kémiai irtás elvégzésére vonatkozó ellenszolgáltatás mértéke	60<br>
- az ajánlattevõ által megajánlott kedvezõbb szerzõdéses feltételek, ezen belül két alszempont:<br>
- hosszabb garanciavállalás	10<br>
- magasabb meghiúsulási kötbérvállalás	10<br>
- fizetési határidõ	20<br>
Az ajánlatok részszempontok szerinti tartalmi elemeinek értékelése során adható pontszám alsó határa 1, felsõ határa 10 pont. Ajánlatkérõ az ajánlatok értékelését oly módon kívánta elvégezni, hogy a legkedvezõbb ajánlati elem a maximális, a legkedvezõtlenebb, de még érvényes és elfogadható ajánlat minimális pontszámot kap, a többi ajánlatban szereplõ megoldás a tartalmi elbírálástól függõen a pontszámok lineáris arányosítással az aránypár számtani szabályai alapján kerülnek meghatározásra.<br>
Az ajánlatkérõ az egyéb információ 16. pontjában elõírta többek között, hogy az ajánlathoz csatolni kell a légi jármûre vonatkozó üzembentartói engedélyt.<br>
Az egyéb információk között ajánlatkérõ rögzítette azt is, hogy hiánypótlásra lehetõséget biztosít.<br>
Ajánlatkérõ az ajánlattevõk részére dokumentációt is biztosított, melyben részletezte a teljesítés helyét és mennyiségét. Meghatározta, hogy az ajánlati árat írásban kéri külön a földi vegyszeres irtásra és külön a légi vegyszeres irtásra vonatkozóan Ft/ha bontásban.<br>
A teljesítés határidejével kapcsolatosan ajánlatkérõ rögzítette, hogy az irtást a szakértõi bizottság által meghatározott idõpontokban 2003. május és szeptember közötti idõszakban kell végezni, a védekezési idõpontokat a kezelést megelõzõ négy nappal a vállalkozó írásban jelzi az engedélyezésben közremûködõ szakhatóságoknak és ajánlatkérõnek.<br>
A szerzõdéses feltételek között ajánlatkérõ elõírta, hogy a szerzõdés nem teljesítése, hibás vagy késedelmes teljesítése esetén ajánlattevõ kötbérfizetési kötelezettséggel tartozik. A kötbér mértéke nem teljesítése esetén a szerzõdés teljes összegének 20%-a, késedelmes teljesítés esetén napi 0,5%-a, hibás teljesítés esetén a hibás teljesítésre esõ vállalkozási díj 15%-a.<br>
A dokumentáció része volt egyebekben a szerzõdéstervezet is, melynek 2. f) pontjában rögzítésre került, hogy amennyiben a védekezés hatékonysága a vállalkozó hibájából nem éri el a vállalkozó által vállalt 80%-os szintet, akkor a területen a vállalkozó díjmentesen pótirtásokat végez a vállalt szint eléréséig.<br>
Ajánlatkérõ 2003. március 31-én egy kiegészítõ tájékoztatást is az ajánlattevõk rendelkezésére bocsátott, ebben pontosította, hogy a védekezési idõpontokat a kezelést megelõzõ 7 nappal kell az ajánlattevõnek írásban jeleznie a szakhatóságok és ajánlatkérõ felé.<br>
Az ajánlatok bontására 2003. április 8-án került sor, ajánlatot nyújtott be a kérelmezõkön kívül az Agro Aero 2000 Kft., a Kecskeméti Ejtõernyõs Egyesület, az RSZ-COOP Légi Szolgáltató és Kereskedelmi Kft. és a CORAX Környezetvédelmi Kft.<br>
Ajánlatkérõ 2003. április 22-én kelt levelében az RSZ-COOP Kft.-t hiánypótlásra hívta fel a tekintetben, hogy az elõzõ 3 év legjelentõsebb szúnyogirtás tárgyú szolgáltatásai kapcsán azok hatékonyságát jelölje meg, valamint felvilágosítást kért arra vonatkozóan, hogy az "egész szezonra" vonatkozó vállalás magyarázatát adja meg. A hiánypótlási felhívásról, valamint a tájékoztatás kérésérõl ajánlatkérõ valamennyi ajánlattevõt tájékoztatta. A II. sz. kérelmezõ még ugyanezen a napon kelt levelében ajánlatkérõt tájékoztatta, hogy álláspontja szerint a referenciakiegészítés vonatkozásában hiánypótlás nem kérhetõ, illetõleg az ügydöntõ garanciavállalás kérdésében sem élhet ajánlatkérõ a felvilágosításkérés jogával. A nem megfelelõ referencia álláspontja szerint kizáró okot jelent. Ajánlatkérõ jogszerûen az RSZ-COOP Kft. válaszát nem használhatja fel a pályázatok elbírálása során.<br>
Az RSZ-COOP Kft. szintén 2003. április 22-én kelt levelében tájékoztatta ajánlatkérõt, hogy a négy kiemelkedõ régióról szóló hatékonysági igazolást több helyrõl kellene beszereznie, ezért inkább a Johan Béla Országos Epidemiológiai Központtól kértek igazolást, ahová egyébként is jelentési kötelezettségük van a hatékonyság mérésével foglalkozó szakembereknek. A kiadott igazolás tartalmazta, hogy a szakértõi jelentések alapján az RSZ-COOP Kft. 2000., 2001. és 2002. években légi úton végzett csípõ szúnyog irtása mindenben kielégítette a hatékony csípõszúnyog-irtással szemben támasztott szakmai követelményeket. Az egész szezonra vonatkozó vállalással kapcsolatosan azt a magyarázatot adta, hogy "az egész szezonra vállaltunk garanciát" azt jelenti, hogy a szerzõdéskötéstõl 2003. szeptember 30-ig folyamatosan elviselhetõ szinten tartják a szúnyogsûrûséget, és szükség esetén a szakértõ által elrendelt két szúnyoggyérítés között igény esetén ingyen, bérmentve külön szúnyogirtás végzésére kerül sor, valamint rögzítette azt is, hogy a külön munkavégzés elrendeléséhez elegendõ az önkormányzatok illetékes szakemberének faxon történõ értesítése is.<br>
Ajánlatkérõ ezt követõen az ajánlatok értékelését elvégezte, majd 2003. április 28-án döntését nyilvános eredményhirdetésen kihirdette. Ennek alapján az eljárás nyertese az RSZ-COOP Légi Szolgáltató és Kereskedelmi Kft. lett. Az ajánlatok értékelésénél figyelembe vett fõbb tartalmi elemek a kémiai irtás ellenértéke (kémiai földi irtás ellenértéke 810 Ft + áfa, kémiai irtás ellenértéke légi 730 Ft + áfa), hosszabb garanciavállalás, teljes szezon, magasabb meghiúsulási kötbér összege: teljes összeg 100%-a, fizetési határidõ 120 nap). A nyertes ajánlatát követõ legkedvezõbb ajánlat az I. sz. kérelmezõ ajánlata lett.<br>
Az eredményhirdetési jegyzõkönyv tartalmazta továbbá, hogy az I. sz. kérelmezõ kérdést intézett ajánlatkérõhöz, hogy mit ért az egész szezonra vonatkozó garanciavállaláson, melyre ajánlatkérõ azt a választ adta, hogy a szakértõk által meghatározott két idõszak között végzi el a garanciális munkákat és ez a garanciális igény megfogalmazódhat az érintett települések önkormányzatai részérõl is, nem szükséges hozzá a szakértõk jelzése. Az RSZ-COOP Kft. képviselõje kérte a magyarázat bizalmas kezelését, a Szemp Air Kft. képviselõje pedig megjegyezte, hogy jogilag nem értelmezhetõ számára a garanciavállalás.<br>
Az ajánlati felhívás alapján a szerzõdéskötés idõpontja 2003. május 13.<br>
Az I. sz. kérelmezõ 2003. május 6-án nyújtott be jogorvoslati kérelmet a Döntõbizottsághoz, melyben kérte a jogsértés megállapítását, az eljárást lezáró döntés megsemmisítését, ideiglenes intézkedésként a közbeszerzési eljárás felfüggesztését, valamint ajánlatkérõ költségekben történõ marasztalását. Jogorvoslati kérelme indoklásában elõadta, hogy álláspontja szerint ajánlatkérõ jogsértõ módon döntött arról, hogy hiánypótlás keretében az RSZ-COOP Kft.-nek lehetõséget biztosít a referenciák kiegészítésére, illetõleg a garanciavállalás tartalmára vonatkozóan. Álláspontja szerint ajánlatkérõ az ajánlatokat jogsértõ módon értékelte a garanciavállalás, illetve a kötbérvállalás körében. Kérelmezõ jogorvoslati kérelmében hivatkozott továbbá arra is, hogy az RSZ-COOP Kft. az eredményhirdetésen arra kívánta rábírni ajánlatkérõt, hogy ne adjon ki információt olyan körben, amely az elbírálási szempontrendszert érinti, így nevezetesen a garanciavállalás értelmezése kérdésében, amely az eljárás tisztaságát sérti és veszélyezteti. Kérelmezõ jogorvoslati kérelméhez csatolt mellékletet is, amelyben számítást végzett arra vonatkozóan, hogy ha a garanciavállalása a nyertesnek valóban egész szezonra szól, úgy álláspontja szerint kötbérszámítás tekintetében az ajánlatát kedvezõbbnek kell tekinteni, mint a nyertesi ajánlatot. Az ár értékelése körében pedig a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdéseiben foglaltakat figyelembe kell venni.<br>
A II. sz. kérelmezõ 2003. május 12-én nyújtott be jogorvoslati kérelmet a Döntõbizottsághoz. Jogorvoslati kérelmében sérelmezte ajánlata érvénytelenné nyilvánító döntést. Nem felel meg a valóságnak, hogy a 2000. évben veszteséges gazdálkodás történt volna részérõl. Valóban történt önrevízió, azonban az ennek alátámasztását szolgáló dokumentumokat az ajánlathoz csatolta. Másik kizárási okként nevesítette ajánlatkérõ, hogy a légi jármû alkalmasságát igazoló érvényes üzembentartói engedéllyel az ajánlattételi határidõ idõpontjában nem rendelkezik. Álláspontja szerint ez sem felel meg a valóságnak, mivel a pályázat beadásakor még a vitatott gépekre érvényes légi alkalmassági bizonyítvánnyal rendelkeztek és már ekkor az engedély érvényességének meghosszabbítása iránti eljárás folyamatban volt, amely engedélyt végül is a légügyi hatóság meg is hosszabbított. Kérelmében hivatkozott arra is, hogy álláspontja szerint ajánlatkérõ nem jogszerûen biztosított hiánypótlást az RSZ-COOP Kft. részére.<br>
A Döntõbizottság a beérkezett két jogorvoslati kérelmet D.221/2003. sz. alatt 2003. május 14-én egyesítette. A Döntõbizottság még ezt megelõzõen 2003. május 8-án határozatában ideiglenes intézkedésként a szerzõdés megkötésének megtiltásáról döntött.<br>
Ajánlatkérõ érdemi észrevételében a megalapozatlan jogorvoslati kérelmek elutasítását kérte. Álláspontja szerint jogszerûen döntött a hiánypótlás elrendelésérõl, hiszen az ajánlati felhívásban felhívta az ajánlattevõk figyelmét arra, hogy a közbeszerzési eljárásban a hiánypótlás lehetõségét biztosítja. A hiánypótlásra a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 44-46.</a> § körében van lehetõség, a referenciák igazolása pedig a Kbt. 44. §-a körébe tartozik. A garanciavállalás vonatkozásában a Kbt. 57. § (1) bekezdésében foglalt felvilágosításkérés lehetõségével élt, álláspontja szerint ez is jogszerû volt. Álláspontja szerint az ajánlatok értékelését is a Kbt. szabályainak betartásával, illetve az ajánlati felhívásban meghatározottak alapján végezte el. Álláspontja szerint a Kbt. 59. § (2)-(5) bekezdései jelen esetben nem irányadók, hiszen az ott megjelölt szabályok árubeszerzésre, illetve építési beruházásra alkalmazhatók, jelen esetben pedig a beszerzés tárgya szolgáltatás volt. A nyertes ajánlattevõ és kérelmezõ is a meghiúsulási kötbér értékét a vállalási ár 100%-ában jelölte meg, ennek alapján történt az értékelés is. A kérelmezõ által alkalmazott számítási módszer nem értelmezhetõ. A garanciavállalás keretében figyelemmel, hogy a nyertes ajánlattevõ az egész szezonra vonatkozóan vállalta a garanciát, ennek alapján történt az értékelés is. A teljes szezont 150 nap alapulvételével számították ki. Az eredményhirdetésen a kérelmezõ által felvetett kérdésre ajánlatkérõ választ adott, így üzleti titok figyelembevétele az elbírálási szempontok értékelésénél nem történt.<br>
A II. sz. kérelmezõ jogorvoslati kérelmére ajánlatkérõ elõadta, hogy álláspontja szerint jogszerûen döntött az ajánlata érvénytelenné nyilvánításáról. Álláspontja szerint kérelmezõ a 2000. esztendõben negatív eredményt tüntetett fel és az ajánlattétel idõpontjában nem rendelkezett a munkák elvégzéséhez szükséges légi jármûvek alkalmasságát igazoló érvényes üzemben tartói engedéllyel. Kérelmezõ az ajánlatához 2 db egyszerûsített éves beszámolót, valamint könyvvizsgálói jelentést mellékelt. A 2001. január 1-jétõl 2001. december 31-ig terjedõ üzleti évrõl készített egyszerûsített éves beszámolóban a mérleg szerinti eredmény 2000-ben -545 E Ft negatív eredményt mutat, amely ajánlatkérõ álláspontja szerint kimeríti a veszteséges gazdálkodás fogalmát. Ugyan a 2000. január 1-jétõl 2000. december 31-ig terjedõ üzleti évrõl készített egyszerûsített éves beszámolóban ezen a soron +2 E Ft található, de jól látható az is, hogy a keltezésnél mindannyiszor javított dátum szerepel. Így a bírálóbizottság akként határozott, hogy a cég veszteségesen gazdálkodott 2000-ben, és mivel nem kötelessége az igazolások eredetiségét ellenõrizni, döntött az ajánlattevõ alkalmatlanná nyilvánításáról. Az ajánlatból kitûnt az is, hogy a légi úton történõ szúnyoggyérítést egy KA-26 típusú helikopterrel kívánta elvégezni. Ezen gépeknek az üzembentartási engedélye 2003. március 31-én járt le. Az ajánlati kiírás értelmében az ajánlatok beadásának határideje 2003. április 8-a volt, így ennek alapján is ajánlatkérõ helyesen döntött, hogy az ajánlattétel idõpontjában kérelmezõ nem rendelkezett üzembentartási engedéllyel. A hiánypótlással kapcsolatos kérelmezõi felvetésre fenntartotta az I. sz. kérelmezõ jogorvoslati kérelmére tett észrevételében foglaltakat.<br>
Az RSZ-COOP Kft. érdemi észrevételében hivatkozott arra, hogy jogszerûen vállalta a garanciát a teljes szezonra. A garanciát a szúnyogsûrûség elviselhetõ szinten tartására vállalta. A garanciavállalás nem szerepelt azon adatok között, melyek a bontáskor ismertetésre kerültek, így emiatt kérte a vállalása titkos kezelését.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy az I. sz. kérelmezõ jogorvoslati kérelme részben megalapozott, a II. sz. kérelmezõ jogorvoslati kérelme alaptalan.<br>
Az I. és a II. sz. kérelmezõ is kifogásolta, hogy ajánlatkérõ hiánypótlásra adott lehetõséget a becsatolt referenciaigazolások tekintetében.<br>
Az ajánlatkérõ hiánypótlási felhívását az RSZ-COOP Kft. részére 2003. április 22-én adta ki és egyidejûleg errõl tájékoztatta a többi ajánlattevõt is. A II. sz. kérelmezõ a hiánypótlásról kétségkívül még ezen a napon tudomást szerzett, hiszen ajánlatkérõt még ezen a napon tájékoztatta, mely szerint ez az eljárás jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A jogsértõ esemény és az arról történõ tudomásszerzés a fentiek alapján 2003. április 22-én következett be. Ettõl az idõponttól állt 15 nap rendelkezésre a jogorvoslati kérelem elõterjesztésére, mely 2003. május 7-én járt le.<br>
Az I. sz. kérelmezõ jogorvoslati kérelmét 2003. május 6-án terjesztette be, így az törvényes határidõben benyújtottnak minõsül, míg a II. sz. kérelmezõ 2003. május 12-én beterjesztett jogorvoslati kérelme e tekintetben elkésett.<br>
I. sz. kérelmezõ kérelme alapján e körben a Döntõbizottság érdemi vizsgálatot folytatott.<br>
Ajánlatkérõ elõírása a referenciák vonatkozásában az alábbi volt. Ajánlattevõknek csatolniuk kellett az elõzõ 3 év legjelentõsebb szúnyogirtás tárgyú szolgáltatásairól rövid ismertetést (legalább a megrendelõ, tárgy, ellenszolgáltatás nagyságrendje) teljesítési idõ és hatékonyság megjelölésével.<br>
Az RSZ-COOP Kft. 19 db referenciaigazolást csatolt be. A becsatolt referenciaigazolások közül csupán 2 db referenciaigazolás (Kunszentmárton Önkormányzat, Gyomaendrõd Önkormányzat) tartalmazott a területén elért hatékonysági szint nagyságáról adatot. Ajánlatkérõ e körben hiánypótlást biztosított a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A fenti jogszabályok elõírása szerint amennyiben az ajánlat nem tartalmazza a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § szerinti elõírásokat és nyilatkozatokat, azok hiánypótlás keretében utólag csatolhatók. Ugyanakkor a már becsatolt, adott tartalmú igazolások, nyilatkozatok tekintetében észlelhetõ hiányosság esetén e rendelkezés a hiánypótlás körét szûkíti és kizárólag azok formai hiányosságainak pótlására ad lehetõséget.<br>
Amennyiben a hiánypótlási lehetõség a tartalmi hiányosságokra is kiterjeszthetõ lenne, ennek jogszabályi szövegébõl egyértelmûen ki kellene tûnnie. A jogszabályi rendelkezés erre vonatkozóan azonban elõírást nem tartalmaz. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése formai hiányosságok közül kizárólag a nem megfelelõ aláírást és nem kellõ példányszámot nevesíti. A Döntõbizottság álláspontja szerint minden olyan hiány formainak minõsül, amely az adott tárgyban kiadott igazolás, nyilatkozat tárgy szerinti tartalmát nem változtatja meg. Jelen esetben az ajánlat részét képezõ hiányos tartalmú igazolás tartalmának (hatékonysági mutatók szerepeltetése) kiegészítésére hívta fel az RSZ-COOP Kft.-t, amelynek eredményeként a becsatolt referencia tartalmi elemei módosulnak, ez pedig nem felel meg a Kbt. 43. § (4) bekezdésében foglalt elõírásoknak, így ajánlatkérõ jogsértõ módon döntött a hiánypótlás biztosításáról.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõnek a fenti jogszabályhelyek figyelembevétele alapján hiánypótlás elrendelése helyett az RSZ-COOP Kft. ajánlata érvénytelenné nyilvánításáról kellett volna határoznia, hiszen a becsatolt referenciaigazolások nem feleltek meg az ajánlati felhívás elõírásának, a hatékonyságra vonatkozó adatokat nem tartalmazták. (A Döntõbizottság egyebekben megjegyzi, hogy a becsatolt referenciák az elõírással ellentétben az ellenszolgáltatás összegére nézve sem tartalmaznak információt.) Ennek alapján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Az ajánlatkérõ a fenti szakaszt megsértette azáltal, hogy az érvénytelen ajánlatot nyertesnek ki is hirdette.<br>
Az I. sz. kérelmezõ további kérelmi elemei megalapozatlanok.<br>
I. sz. kérelmezõ kifogásolta továbbá, hogy az RSZ-COOP Kft.-t a garanciavállalás körében az ajánlatkérõ hiánypótlásra hívta fel.<br>
A becsatolt iratok alapján megállapítást nyert, hogy a garanciavállalás körében nem hiánypótlás történt, hanem a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosító kérdést tett fel ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság e körben megállapította, hogy a hosszabb garanciavállalás értékelési szempont volt.<br>
Az RSZ-COOP Kft. ajánlatában a garanciavállalásra az alábbi nyilatkozatot tette:<br>
"Az Országos Epidemiológiai Központ állásfoglalása szerint a szúnyoggyérítésre 48 óra garancia vállalható. Az állásfoglalással szemben mi az egész szezonra garanciát vállalunk és panasz esetén földi módszerekkel a munkát megismételjük."<br>
Ezzel a vállalással kapcsolatosan ajánlatkérõ az "egész szezonra" kitételre vonatkozóan kért magyarázatot, melyrõl szabályszerûen értesítette az eljárásban részt vevõ ajánlattevõket is. A felhívott ajánlattevõ válaszában közölte, hogy 2003. szeptember 30-ig folyamatosan elviselhetõ szinten tartják a szúnyogsûrûséget és szükség esetén a szakértõ által elrendelt két szúnyoggyérítés között ingyen szúnyogirtást végeznek.<br>
Az ajánlatkérõ jogszerûen járt el a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése körében. A fenti jogszabályi rendelkezés olyan korlátozást nem tartalmaz, hogy az értékelés körébe esõ ajánlati tartalmi elemek körében e lehetõséggel nem lehet élni. Ajánlatkérõ tehát a garanciavállalás körében jogszerûen kért pontosító információt. Az ajánlattevõ válaszában is csak pontosította az "egész szezon" kitételt, amikor megerõsítette, hogy ezalatt a szerzõdés idõtartamát, a 2003. szeptember 30-ig terjedõ idõszakot érti.<br>
I. sz. kérelmezõ kifogásolta továbbá az ajánlatok értékelését, nevezetesen a nyertes ajánlat értékelését, a garanciavállalás és kötbérvállalás vonatkozásában. Figyelemmel arra, hogy a nyertes ajánlat érvénytelen és erre tekintettel a Döntõbizottság az eljárást lezáró döntést megsemmisítette, a jogorvoslati kérelem e körében tett felvetésekre a Döntõbizottság az alábbi megállapításokat teszi:<br>
A Döntõbizottság álláspontja szerint az egész szezonra vonatkozó garanciavállalás nem jogsértõ.<br>
Ajánlatkérõ e körben úgy nyilatkozott, hogy az egész szezon idõtartamát 150 nappal vette figyelembe és ennek alapján végezte el az ajánlat értékelését.<br>
A Döntõbizottság megjegyzi, hogy a felhívásban megjelölt szerzõdéskötési idõpont 2003. május 13-a volt, a szerzõdés idõtartama pedig 2003. szeptember 30-ig szólt. Ez pedig 140 napot jelent, így az értékelésnél jogszerûen csak a 140 nap volt figyelembe vehetõ.<br>
Az I. sz. kérelmezõ sérelmezte továbbá a magasabb meghiúsulási kötbérvállalás körében tett ajánlatkérõi értékelést. I. sz. kérelmezõ és nyertes ajánlattevõ is a vállalkozási díj 100%-ában jelölte meg a meghiúsulási kötbér mértékét. Ennek alapján ajánlatkérõ a vállalásokat azonos pontszámmal értékelte. Ajánlatkérõ értékelése e körben jogszerû volt.<br>
A Döntõbizottság kérelmezõnek azt az álláspontját nem osztotta, hogy mivel kérelmezõ vállalási ára magasabb, így a meghiúsulási kötbér értékét is magasabbnak kell tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontja alapján a részszempontok nem eredményezhetik ugyanazon ajánlati tartalmi elem többszöri értékelését, így az ajánlati ár az ajánlati ár értékelési részszempontnál vehetõ figyelembe, az egyéb értékelési szempontoknál nem. Kérelmezõ álláspontja esetén az ajánlati ár többszöri értékelésére kerülne sor, mely a fenti jogszabályi rendelkezés alapján tilos, így kérelmezõ ezen kérelmi eleme megalapozatlan.<br>
A Döntõbizottság nem osztotta kérelmezõ azon álláspontját sem, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdéseit jelen esetben irányadónak kellene tekinteni. A Kbt. 59. § (2) és (3) bekezdése kizárólag árubeszerzésre és építési beruházásra vonatkozóan ír elõ elõnyben részesítési szabályokat, jelen beszerzés tárgya pedig szolgáltatás volt.<br>
Az I. sz. kérelmezõ azon kérelmi eleme is alaptalan, melyben kifogásolta, hogy az RSZ-COOP Kft. az eredményhirdetésen üzleti titokra hivatkozással arra akarta rávenni ajánlatkérõt, hogy a garanciavállalásra vonatkozó információt titkosnak minõsítse.<br>
A <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(2) bekezdése szerint az (1) bekezdés értelmében üzleti titok az ajánlattal összefüggõ gazdasági tevékenységhez kapcsolódó minden olyan tény, megoldás vagy adat, amelynek nyilvánosságra hozatala, illetéktelenek által történõ megszerzése vagy felhasználása az ajánlattevõ jogszerû pénzügyi, gazdasági vagy piaci érdekeit sértené vagy veszélyeztetné, és amelynek titokban maradása érdekében az ajánlattevõ a szükséges intézkedéseket megtette.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(3) bekezdése szerint a döntés kihirdetésekor és azt követõen a 45. § (2) bekezdésében foglaltak nem alkalmazhatók azon tény, megoldás vagy adat tekintetében, melyet az ajánlat elbírálása során - döntése meghozatalával összefüggésben - az ajánlatkérõ figyelembe vett.<br>
A garanciavállalás értékelési szempont volt, így az e körben tett vállalások nyilvánosak, titkos adatnak nem minõsülnek. Ajánlatkérõ az eredményhirdetési jegyzõkönyv tanúsága szerint nem is tekintette ezen adatot titkosnak, tájékoztatást is adott róla. Az I. sz. kérelmezõt e körben jogsérelem nem is érte.<br>
A II. sz. kérelmezõ vonatkozásában a Döntõbizottság az alábbiakat állapította meg.<br>
Ajánlatkérõ a kérelmezõ alkalmatlanságát az alábbiakkal indokolta:<br>
Az ajánlattevõ alkalmatlan, mert<br>
- nem felelt meg az ajánlati kiírás 11. b) pontjában meghatározott, a szerzõdés teljesítésére alkalmatlanná minõsítés szempontjainak,<br>
- az eredménykimutatásban 2000-ben veszteséges gazdálkodást tüntetett fel, az ajánlattételi határidõ idõpontjában nem rendelkezett a munkák elvégzéséhez szükséges légi jármûvek alkalmasságát igazoló érvényes üzembentartói engedéllyel.<br>
Az ajánlattételi felhívás 11. b) pontja alapján a szerzõdés teljesítésére többek között alkalmatlan az az ajánlattevõ, akinek<br>
- mérleg szerinti eredménye a 2000-2001. évek közötti idõszakban bármely évben negatív,<br>
- nem rendelkezik a szúnyogirtáshoz az ajánlatban szereplõ terület lefedésére alkalmas légi jármûvel.<br>
Ezen túlmenõen az ajánlatkérõ az ajánlati felhívás 16. pontjában elõírta, hogy az ajánlathoz csatolni kell az üzembetartói engedélyt.<br>
A kérelmezõ ajánlatának átvizsgálása alapján a Döntõbizottság megállapította, hogy a 2000. üzleti évrõl készített egyszerûsített éves beszámoló, melynek kelte 2003. március 20-a volt, mérleg szerinti eredményként 2 E Ft-ot tüntet fel. A 2001. üzleti évrõl készített 2002. április 30-án kelt éves beszámoló alapján a mérleg szerinti eredmény a tárgyévet megelõzõen -545 E Ft-ban került feltüntetésre. Nem vitathatóan a becsatolt beszámolóban a 2000. üzleti évre vonatkozó mérleg szerinti eredményadat ellentmondó. Ajánlatkérõ az ellentmondás tisztázása nélkül a 2001. évi beszámolóban feltüntetett elõzõ évi negatív mérleg szerinti eredmény alapján döntött a szerzõdés teljesítésére való alkalmatlanságáról. A becsatolt 2000. évi beszámolóból megállapítható, hogy az késõbb készült, mint a 2001. évi, tehát nyilvánvaló, hogy a kérelmezõ korrigálta a korábbi beszámolóját, és ezt az okleveles könyvvizsgáló 2 E Ft mérleg szerinti eredménnyel fogadta el. Ajánlatkérõnek, amennyiben kétségei voltak a mérlegadatok valódiságát illetõen, úgy jogában állt volna azok tartalmát vizsgálni és az adatok valóságtartalmáról meggyõzõdni. A Döntõbizottság a becsatolt iratok alapján elfogadta azt a tényt, hogy a kérelmezõ 2003-ban korrigálta a 2000. évi üzleti évének mérleg szerinti eredményét, melynek eredményeként a mérleg szerinti eredmény 2 E Ft-ra alakult, ennek alapján pedig a kérelmezõ nem alkalmatlan a szerzõdés teljesítésére.<br>
A Döntõbizottság ezt követõen vizsgálta, hogy az üzembentartói engedély hiányára alapított alkalmatlanná nyilvánító ajánlatkérõi döntés jogszerû volt-e. E körben a Döntõbizottság az alábbiakat állapította meg:<br>
Kérelmezõ a légi jármû üzembentartási engedélyét csatolta, azonban az engedélybõl kitûnõen az 2003. március 31-ig volt érvényes. Tény, hogy az engedélyen kézírással, olvashatatlan aláírással 2003. április 3-i dátummal szerepel, hogy az érvényesség meghosszabbítása folyamatban van. Az ajánlattételi határidõ 2003. április 8-án járt le. Az ajánlat benyújtásakor kétségtelen, hogy a kérelmezõ ajánlatában olyan légijármû-üzemben tartási engedély nem volt fellelhetõ, amely érvényességgel bírt, ezen okból tehát II. sz. kérelmezõ ajánlata nem felelt meg az ajánlati felhívásban elõírt követelményeknek.<br>
A Döntõbizottság megállapította, hogy az ajánlatok beadásának pillanatától kezdõdõen meg kell felelni az ajánlatoknak az ajánlati felhívás és a dokumentáció elõírásainak. Kérelmezõ ajánlatában érvényes üzembentartási engedély nem volt fellelhetõ, tehát ez okból ajánlatkérõ jogszerûen döntött a kérelmezõ eljárásból történõ kizárásáról.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) d) pontja alapján a jogsértést megállapította, a c) pont alapján döntött az eljárást lezáró döntés megsemmisítésérõl, az f) pont alapján határozott a bírság kiszabásáról, az a) pont alapján a megalapozatlan kérelmi részek elutasításáról, és a h) pont alapján döntött a költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A bírság minimális mértékét a költségvetési törvény 2003-ban 1 000 000 Ft-ban állapította meg.<br>
A Döntõbizottság a bírság kiszabásánál figyelemmel volt arra, hogy az eljárást lezáró döntés megsemmisítésével a jogsértés reparálhatóvá vált. A Döntõbizottság a személyi felelõssel szemben bírság kiszabásától eltekintett figyelemmel arra, hogy az eljárást lezáró döntést a képviselõtestület hozta meg, így egyszemélyes felelõs nem volt megállapítható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 20.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>