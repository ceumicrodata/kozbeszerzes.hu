<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5606)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.313/5/2003.<br>
<br>
Tárgy: a DÉLVIÉP Rt. jogorvoslati kérelme Tamási Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DÉLVIÉP Dél-dunántúli Vízügyi Építõ Rt. (7400 Kaposvár, Raktár u. 13., képviseli: dr. Matarits Tamás ügyvéd, 1053 Budapest, Szép u. 4., a továbbiakban: kérelmezõ) által Tamási Város Önkormányzata (7090 Tamási, Szabadság u. 46-48., a továbbiakban ajánlatkérõ) "Tamási város területén szennyvízcsatorna hálózat építése" tárgyú közbeszerzési eljárása ellen kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ 2003. június 4-én, a Közbeszerzési Értesítõ 23. számában részvételi felhívást tett közzé elõminõsítési eljárás megindítására 3967/2003. sz. alatt a rendelkezõ részben megjelölt közbeszerzés tárgyában.<br>
Kérelmezõ 2003. június 20-án jogorvoslati kérelmet nyújtott be a Döntõbizottsághoz, melyben kérte, hogy a Döntõbizottság a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdés d) pontja alapján állapítson meg jogsértést, valamint az (1) bekezdés b) pontja alapján hívja fel a jogsértés okozóját a törvény szabályainak megfelelõ ajánlati dokumentáció elkészítésére.<br>
Indokolásként elõadta, hogy ajánlatkérõ a részvételi felhívás 10. b) pontjának 5. francia bekezdésében a szerzõdés teljesítésére alkalmatlanná minõsíti azt a jelentkezõt, akinek eszközhatékonysági mutatója az elõzõ 3 év bármelyikében külön-külön 0,06 értéknél (6%) kisebb. Álláspontjuk szerint ez a feltétel sérti 24. § (2) bekezdésében meghatározott esélyegyenlõség elvét azzal, hogy indokolatlan kizárási feltételt határoz meg.<br>
Kérelmezõ szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4)-(5) bekezdései mint kógens rendelkezések határozzák meg azt, hogy az ajánlatkérõ milyen feltételek mellett határozhatja meg - többek között - az alkalmatlansági szempontokat. Megítélésük szerint az általuk kifogásolt feltétel ellentétes az idézett törvényi rendelkezésekkel is, hiszen az a szerzõdés teljesítéséhez szükséges mértéknél jóval szigorúbb elõírást jelent.<br>
Ajánlatkérõ 2003. június 25-én a Döntõbizottságnak bejelentette, hogy a részvételi felhívását visszavonta, egyben mellékelte az ezt igazoló iratokat is.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti.<br>
Figyelemmel arra, hogy a jogorvoslati eljárással támadott közbeszerzési eljárás ajánlatkérõ azon döntésével, hogy a közbeszerzési eljárás lefolytatásának szándékától elállt, így közbeszerzési eljárás nincs folyamatban, a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. június 25.<br>
<br>
Dr. Szaller Ottó s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>