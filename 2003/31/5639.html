<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5639)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.284/15/2003.<br>
<br>
Tárgy: Nagy Levente, a Közbeszerzések Tanácsa tagja által hivatalból kezdeményezett és a KEVIÉP Kft. jogorvoslati kérelme alapján indult jogorvoslati eljárás Komádi Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Nagy Levente, a Közbeszerzések Tanácsának tagja (3300 Eger, Telekessy u. 2., a továbbiakban: a Tanács tagja) által a Komádi Város Önkormányzata (4138 Kornádi, Hõsök tere 4., nevében és képviseletében eljár: a Kõrösvidéki Vízgazdálkodási Társulati Egyesülés (KÖVITE) (5700 Gyula, Bocskai u. 18., a továbbiakban: ajánlatkérõ) "szennyvízközmû megvalósítása Komádi város szennyvízcsatorna-hálózat bõvítése II. ütem és szennyvíztisztító-telep építése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A Döntõbizottság a KEVIÉP Kft. (4025 Debrecen, Széchenyi u. 46., a továbbiakban: kérelmezõ) ajánlatkérõ ugyanezen tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság közbeszerzési eljárásban keletkezett iratok, a kezdeményezõ irat, a jogorvoslati kérelem és ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. április 9-én megjelent 15. számában tett közzé részvételi felhívást elõminõsítési eljárás megindítására.<br>
Ajánlatkérõ a részvételi felhívás 3. a) pontjában a beszerzés tárgyát és mennyiségét az alábbiak szerint részletezte:<br>
Szennyvízközmû megvalósítása az alábbiak szerint: Komádi város szennyvízcsatorna-hálózat bõvítése II. ütem és szennyvíztisztító telep építése az alábbi fõbb mutatókkal:<br>
Szennyvízcsatorna-hálózat: (vízjogi létesítési eng. sz.: 659/80/2002.)<br>
- gravitációs vezeték:	<br>
	NA 150 mûanyag csõ	31 553 m<br>
- nyomóvezeték:	<br>
	NA 40 mûanyag csõ	5 131 m<br>
	NA 50 mûanyag csõ	14 436 m<br>
	NA 80 mûanyag csõ	3 718 m<br>
	NA 100 mûanyag csõ	213 m<br>
	NA 150 mûanyag csõ	2 491 m<br>
- beemelõ szivattyúakna	284 db<br>
- hidegtartalék-szivattyú (4 aknánként 1 db)	71 db<br>
<br>
Szennyvíztisztító telep:<br>
(vízjogi létesítési eng. sz.: 659/75/2002.) mechanikai és biológiai tisztítással, iszapvonallal<br>
- szennyvíztisztítás központi üzemirányítással	560 m2<br>
- szippantott szennyvíz	40 m3<br>
- tisztított szennyvíz-elvezetés	1 350 m<br>
- meglévõ tisztítótelep felszámolása, rekultivációja<br>
A részvételi felhívás alapján részajánlat, illetve többváltozatú ajánlattétel nem volt megengedett. A részvételi felhívás egyebekben meghatározta a résztvevõktõl a pénzügyi, gazdasági, mûszaki alkalmasságuk elbírálására kért adatokat és tényeket, valamint a szerzõdés teljesítésére alkalmassá, illetve alkalmatlanná minõsítés szempontjait.<br>
A részvételi felhívás alapján az ajánlatok elbírálásának szempontja az összességében legelõnyösebb ajánlat, amelynek részletei az ajánlati felhívásban kerülnek meghatározásra.<br>
Az elõminõsítési szakaszban már ajánlatkérõ biztosított dokumentációt, azonban ez a dokumentáció nem utalt arra, hogy OMS-technológia alkalmazására kerül sor.<br>
A részvételi jelentkezés határidejéig - 2003. május 5-ig - részvételi jelentkezést nyújtott be kérelmezõ, a STRABAG Rt., a Caementárius Kft., az ERFOREX Rt., a KE-VÍZ 21 Rt., az ALTERRA Kft., a VAKOND Kft., a Swietelsky Kft., a Hídépítõ Rt. és az OMS Hungária Kft.<br>
Ajánlatkérõ valamennyi részvételi jelentkezést elfogadott, a jelentkezõket alkalmasnak minõsítette és az errõl szóló döntését 2003. május 15-én nyilvánosan ki is hirdette, majd az alkalmasnak minõsített jelentkezõk részére 2003. május 20-án az ajánlati felhívását megküldte.<br>
Az ajánlati felhívás tartalmazta a szükséges elõírásokat, a részvételi felhívással megegyezõen kizárta a rész-, illetve többváltozatú ajánlat tételét. A felhívás szerint 2003. június 16-án helyszíni konzultáció történik, az ajánlattételi határidõ 2003. június 30-a.<br>
Az ajánlati felhívásban ajánlatkérõ részletesen meghatározta az elbírálás szempontjait, megadta a részszempontokat, a részszempontok súlyszámát, illetõleg a részszempontok tartalmi elemeire adható pontszám alsó és felsõ határát, valamint azt a módszert, amely alapján a pontszám kiszámítása történik. Az egyéb információk között ajánlatkérõ rögzítette, hogy az ajánlatkérési dokumentáció megvásárlása az eljáráson való részvétel feltétele. A dokumentációt az ajánlati tervek és a részletes feltételek együtt alkotják.<br>
A dokumentáció részét képezõ Részletes Feltételek tartalmazzák az ajánlatkérõ szerzõdési, ajánlati és mûszaki feltételeit, utóbbit a mûszaki tervdokumentáció teszi teljessé. A Részvételi Feltételek 4. oldalának elsõ bekezdése az alábbiakat rögzíti:<br>
"Az ajánlati tervekben és a költségvetési kiírásában található anyagjelölések, típusok, megnevezések, márkajelölések stb. csupán hivatkozások, ezek leírásai csak a tárgy jellegének egyértelmû meghatározása érdekében történtek."<br>
A Részletes Feltételek 9. oldalán az ajánlatok összeállítása a D.1. pontjában ajánlatkérõ elõírta:<br>
"Nem minõsül más változatú ajánlatnak az, ha az ajánlati tervben szereplõ bármely ezekkel egyenértékû dolgot tartalmaznak, így pl. szerkezetek, anyagok, berendezések tekintetében olyan eltérések vannak, melyek<br>
- minõsége legalább a tervben szereplõjét eléri,<br>
- mûszaki értéke a tervezettével legalább megegyezõ,<br>
- kapacitása a tervezettnek megfelelõ,<br>
- üzemeltetési költség növekményt nem okoz.<br>
Ebben az esetben ezekkel az árakkal képzendõ az alapajánlat!"<br>
A dokumentáció része a szennyvíztisztítással összefüggésben az Aqua Vita Közmû Kft. által készített vízjogi engedélyezési terv, amelynek melléklete az elõzetesen kiadott elvi vízjogi engedély. Ez utóbbiban a vízügyi hatóság a OMS technológia mellett a Biogest technológia elfogadásáról is döntött, következtetésképpen az engedélyezési terv is ezen technológiák valamelyikével készült el. A vízjogi engedélyezési terv az elõzmények körében kitért arra, hogy a kétféle változat közül az OMS-technológia mellett döntöttek, így a tervdokumentációban már csak ez a változat lett részletesen kidolgozva. A tervek és a terviratok nem utalnak arra, hogy az OMS Kft. a tervezésbe bevonásra került volna.<br>
Kérelmezõ 2003. június 6-án nyújtott be jogorvoslati kérelmet a Döntõbizottsághoz, melyben kérte a jogsértés megállapítását, az ajánlatkérõnek a közbeszerzési eljárás során hozott döntései megsemmisítését figyelemmel arra, hogy ajánlatkérõ megsértette a közbeszerzésekrõl szóló - többször módosított - 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (5) bekezdésben foglaltakat. Indítványozta ideiglenes intézkedés alkalmazását. Jogorvoslati kérelme indoklásában elõadta, hogy álláspontja szerint ajánlatkérõ ajánlati felhívása a dokumentációban foglaltakra tekintettel jogsértõ. A részvételi felhívás szerint nem lehet többváltozatú ajánlatot tenni, ugyanígy az ajánlati felhívás szerint sem, ugyanakkor a vízjogi létesítési engedély 4. oldalán közöltek alapján a szennyvíztisztító telep építése az OMS tisztítási technológiát tartalmazza. A többváltozatú ajánlat kizárása azzal a következménnyel jár, hogy érvényes ajánlatot kizárólag az OMS szennyvíztisztítási technológiára vonatkozóan lehet tenni, ezzel pedig sérülnek a Kbt. 40. § (5) bekezdésében foglalt elõírások. A felhívás és a dokumentáció nem utal arra, hogy a technológia konkrét megnevezése csak a beszerzés tárgyának egyértelmû meghatározását szolgálná. A szennyvíztisztításra az OMS technológia mellett egyéb megfelelõ technológiák is alkalmasak, az OMS technológia kizárólagos elõírása azonban kizárja az eljárásból mindazon ajánlattevõket, akik egyéb technológiával képesek lennének a megfelelõ ajánlatot tenni, ez pedig sérti a Kbt. alapelveit. Az ajánlatkérõ egyebekben pedig ajánlattételre felhívta az OMS Hungária Kft.-t is, aki kidolgozta a tisztítás technológiáját. Kérelmezõ a tudomásszerzés idõpontjaként a 2003. május 30-át jelölte meg, mely napon vette kézhez a vízjogi engedélyezési terv mûszaki leírását, amelybõl tudomást szerzett a jogsértés megtörténtérõl.<br>
A Közbeszerzések Tanácsának tagja 2003. június 16-án kezdeményezett hivatalból történõ eljárást ajánlatkérõ közbeszerzési eljárása ellen. A kérelmezõvel egyezõen indítványozta a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése megsértésének a megállapítását, ideiglenes intézkedés alkalmazását. Indoklásában szintén hivatkozott arra, hogy ajánlatkérõ az OMS tisztítási technológia alkalmazását írta elõ, a többváltozatú ajánlattételt kizárta. Ugyanakkor a részvételre jelentkezõk között szerepel az OMS Hungária Kft. is, mely társaság dolgozta ki az OMS tisztítási technológiát. Ajánlatkérõ ezen eljárása sérti a verseny tisztaságát is.<br>
A Döntõbizottság a két ügyet D.284/2003. szám alatt egyesítette.<br>
Ajánlatkérõ érdemi észrevételében kérte a megalapozatlan jogorvoslati kérelem és az indítvány elutasítását. Indoklásként elõadta, hogy a beruházás terveinek elkészítése elõtt több hasonló létesítményt tekintett meg. A szennyvíztisztító telep vonatkozásában az Aqua-Vita Közmû Kft.-t bízta meg a tervek elkészítésével. Ezt követõen sikeresen pályázott céltámogatásért, majd a források megteremtése után a közbeszerzési eljárás lebonyolításával a KÖVITE Egyesülést bízta meg. A kérelem benyújtója és a hivatalból történõ kezdeményezõ is tévedésben vannak, amikor azt állítják, hogy a többváltozatú ajánlat kizárása azzal a következménnyel jár, hogy kizárólag az OMS technológiával lehet ajánlatot tenni. A részletes feltételek 4. oldalán ugyanis rögzítésre került, hogy az ajánlati tervben és a költségvetési kiírásban található anyagjelölések, típusok, megnevezések, márkajelzések csupán a tárgy jellegének egyértelmû meghatározását szolgálják. Továbbá a részletes feltételek 9. oldalán a D.1. pontban az ajánlatkérõ kifejtette, hogy nem minõsül más változatú ajánlatnak, ha az ajánlati tervben szereplõ bármely, ezekkel egyenértékû dolgokat, szerkezeteket, anyagokat tartalmaznak, ha ezek minõsége, mûszaki jellemzõi és üzemeltetési vonzatai egyenértékûek a tervezettel. Ezek az elõírások pedig megfelelnek a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésében foglaltaknak.<br>
Az ajánlatkérõ megbízottjaként eljáró KÖVITE Egyesülés érdemi észrevételében szintén hivatkozott arra, hogy az ajánlattevõk számára jelezték, hogy a dokumentációt az ajánlati tervek és a részletes feltételek együttesen alkotják, a részletes feltételek 4. és 9. oldalán elõírtak pedig nem sértik a Kbt. szellemét és a 40. § (5) bekezdésében foglaltakat.<br>
A Döntõbizottság a közbeszerzési eljárásban keletkezett iratok, a felek jogorvoslati eljárásban tett beadványai alapján megállapította, hogy ajánlatkérõ közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. (1</a>) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
A Döntõbizottság ezt követõen vizsgálta, hogy az ajánlatkérõ eljárása jelen közbeszerzési eljárásban megfelel-e a fenti elõírásoknak. Ennek során megállapította, hogy ajánlatkérõ az ajánlati felhívás részét képezõ dokumentációban a részletes feltételek között az alábbi elõírásokat tette.<br>
A dokumentáció részét képezõ részletes feltételek 4. oldalának elsõ bekezdése az alábbiakat rögzíti:<br>
"Az ajánlati tervekben és a költségvetési kiírásában található anyagjelölések, típusok, megnevezések, márkajelölések stb. csupán hivatkozások, ezek leírásai csak a tárgy jellegének egyértelmû meghatározása érdekében történtek."<br>
Továbbá a részletes feltételek 9. oldalán az ajánlatok összeállítása a D.1. pontja körében ajánlatkérõ elõírta:<br>
"Nem minõsül más változatú ajánlatnak az, ha az ajánlati tervben szereplõ bármely ezekkel egyenértékû dolgot tartalmaznak, így pl. szerkezetek, anyagok, berendezések tekintetében olyan eltérések vannak, melyek<br>
- minõsége legalább a tervben szereplõjét eléri,<br>
- mûszaki értéke a tervezettével legalább megegyezõ,<br>
- kapacitása a tervezettnek megfelelõ,<br>
- üzemeltetési növekményt nem okoz.<br>
Ebben az esetben ezekkel az árakkal képzendõ az alapajánlat!"<br>
Ajánlatkérõ fentiekben közölt elõírásai maradéktalanul megfelelnek a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésben foglalt követelményeknek, hiszen egyértelmûen rögzítették, hogy az ajánlati tervekben és költségvetési kiírásban található anyagjelölések, típusok a tárgy jellegének egyértelmû meghatározására érdekében történtek. Ennek alapján ajánlatkérõ a részletes feltételek 9. oldalán a D.1, pontban egyértelmûen tájékoztatta az ajánlattevõket, hogy a tervben rögzítettektõl eltérõ szerkezetekkel, anyagokkal, berendezésekkel is ajánlat tehetõ, amennyiben azok mûszaki paraméterei kielégítik a tervben elõírtakat. Ebbõl következõen ajánlatkérõ az OMS technológiát nem részesítette elõnyben, hiszen azzal egyenértékû technológiával is ajánlatot lehet benyújtani. Ajánlatkérõ az eltérõ technológiával történõ ajánlattételt alapajánlat szinten biztosította, tehát még az sem volt elvárása, hogy az OMS technológiára vonatkozóan alapajánlatot kért és az egyéb technológiai megoldásra többváltozatú ajánlat lehetõségét biztosítsa.<br>
Ebbõl következõen ajánlatkérõ azzal jogszabályt nem sértett, hogy jelen közbeszerzési eljárásban a többváltozatú ajánlattétel lehetõségét kizárta. Ajánlatkérõ jelen közbeszerzési eljárásban az esélyegyenlõség alapelvi sérelmét sem követte el, hiszen a tervben szereplõ mûszaki követelményeket kielégítõ bármilyen mûszaki megoldást biztosítani tudó ajánlattevõ részére az eljáráson való részvételt biztosította.<br>
Nem sérült a verseny tisztasága sem, ugyanis e közbeszerzési eljárás elõkészítésében tervezõként nem vett részt az OMS Hungária Kft.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti.<br>
A fenti jogszabályra hivatkozással a Döntõbizottság a hivatalból történõ eljárás kezdeményezés alapján megindított jogorvoslati eljárást megszüntette.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 23.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>