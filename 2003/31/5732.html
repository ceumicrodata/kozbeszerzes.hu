<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5732)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.255/10/2003.<br>
<br>
Tárgy: a SUMMIT Motors Hungary Rt. jogorvoslati kérelme az MKGI közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SUMMIT Motors Hungary Rt. (1095 Budapest, Máriássy u. 5., képviseli: dr. Bihary Tibor ügyvéd, 1026 Budapest, Harangvirág u. 5., a továbbiakban: kérelmezõ) jogorvoslati kérelme alapján indult jogorvoslati eljárásban, melyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4., képviseli: dr. Gáspár Emõke jogtanácsos, a továbbiakban: ajánlatkérõ) "a 125/1996. (VII. 24.) Korm. rendelet személyi hatály alá tartozó intézmények személygépkocsi- és áruszállító tehergépkocsi-igényeinek teljesítése a 1054/2000. (VI. 30.) Korm. határozat mellékletét képezõ F-01-00. sz. állami normatíva 1., 2., 3., 4., 5. és 6. kategóriára, valamint az F-05-00. sz. állami normatíva 2. kategóriájára meghatározott paraméterek alapján, ezen belül a 2. a) részteljesítés (F-01-00/3-as kategória), a 2.6. résztejesítés (F-01-00/3-as kategória) és a 4. a) részteljesítés (F-01-00/5-ös kategória) beszerzése" tárgyú közbeszerzési eljárása ellen nyújtott be megállapítja, hogy a közbeszerzési eljárásban sérült a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdése, ezért ajánlatkérõnek 2.a. részteljesítés (F-01-00/3-as kategória), a 2. b) részteljesítés (F-01-00/3-as kategória) és a 4. a) részteljesítés (F-01-00/5-ös kategória) körében hozott kérelmezõ ajánlatát érvénytelenné nyilvánító és az eljárást lezáró döntését megsemmisíti, egyben felhívja ajánlatkérõt, hogy kérelmezõ részére a gépkocsik bemutatására biztosítson lehetõséget.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a jogorvoslati kérelem, az érdemi észrevétel és a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. március 19-én megjelent 12. számában tett közzé ajánlati felhívást nyílt eljárás megindítására. Ajánlatkérõ a beszerzés tárgyát és mennyiségét az alábbiak szerint határozta meg:<br>
A 125/1996. (VII. 24.) Korm. rendelet személyi hatály alá tartozó intézmények személygépkocsi- és áruszállító tehergépkocsi-igényeinek teljesítése a 1054/2000. (VI. 30.) Korm. határozat mellékletét képezõ F-01-00. sz. állami normatíva 1., 2., 3., 4., 5. és 6. kategóriára, valamint az F-05-00. sz. állami normatíva 2. kategóriájára meghatározott paraméterek alapján, valamint a dokumentációban meghatározott mûszaki követelmények alapján az alábbi részteljesítések szerint:<br>
<br>
1. részteljesítés: F-01-00/1. kategória	180 db<br>
<br>
2. a) részteljesítés: F-01-00/3. kategória	300 db<br>
<br>
2. b) részteljesítés: F-01-00/3. kategória	100 db<br>
<br>
3. részteljesítés: F-01-00/4. kategória	240 db<br>
<br>
4. a) részteljesítés: F-01-00/5. kategória	200 db<br>
<br>
4. b) részteljesítés: F-01-00/5. kategória	100 db<br>
<br>
5. részteljesítés: F-01-00/6. kategória	300 db<br>
<br>
6. részteljesítés: F-05-00/2. kategória	90 db<br>
Az ajánlati felhívás szerint a részajánlattétel megengedett volt, részajánlatot lehetett benyújtani az 1., 2. a), 2. b), 3., 4. a), 4. b), 5. és 6. részteljesítésekre külön-külön is, ezen belül azonban további mennyiségi bontás nem volt megengedett. Az ajánlati felhívás szerint többváltozatú ajánlattételre lehetõség volt.<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait.<br>
Az ajánlati felhívás 13. pontja alapján az ajánlatok elbírálásának szempontja az összességében legelõnyösebb ajánlat szempontja volt.<br>
Ajánlatkérõ az ajánlati felhívás 16. pontjában az egyéb információk között a 16.18. pontjában rögzítette, hogy "az ajánlattevõknek a megajánlott gépkocsikat a dokumentációban meghatározottak szerint be kell mutatniuk az ajánlatkérõ számára". A 16.21. pontban ajánlatkérõ tájékoztatta az ajánlattevõket, hogy a közbeszerzési eljárásban hiánypótlásra lehetõséget nem biztosít.<br>
Ajánlatkérõ dokumentációt is biztosított az ajánlattevõk részére, melynek részei voltak többek között a részletes mûszaki leírás, a szállítási szerzõdéstervezet.<br>
A dokumentációban ajánlatkérõ az ajánlati felhívás 16.18. pontjára vonatkozóan a dokumentáció 24. oldalán az alábbi elõírást tette. "Az ajánlati felhívás 16.18. pontja alapján az ajánlatkérõ a bírálati szakaszban bekéri a megajánlott gépkocsik bemutatását. A bemutatott gépkocsiknak legalább karosszéria kivitelben és belsõ kialakításban (ülések formája, kialakítása, mûszerfal anyaga, utastér-burkolatok stb.) azonosnak kell lennie a megajánlott gépkocsival. A bemutatásra az ajánlattevõnek a telefax-értesítés megküldésének idõpontját követõ második munkanapon 10 óráig készen kell állnia az ajánlatkérõ által meghatározott helyszínen. A megküldés idõpontja az ajánlatkérõ telefaxgépe által kinyomtatott igazolólapon feltüntetett idõpont".<br>
Az ajánlattételi határidõig, 2003. április 29-éig 11 ajánlattevõ nyújtott be ajánlatot a különbözõ részteljesítésekre, illetõleg egy vagy több változatban. A kérelmezõ ajánlatot nyújtott be a 2. a), 2. b) és a 4. a) részteljesítés körében egy változatban.<br>
A közbeszerzési eljárásban ajánlattevõ volt továbbá ugyanezen érintett kategóriákban a Strasszer Auto System Kft., a Ford Motor Hungária Értékesítõ Kft., az Opel Southeast Europe Autóforgalmazó Kft., a Citroën Hungária Kft., a Békési-fót Kft., a Porsche Hungária Kereskedelmi Kft., a Molnár + Molnár Kft. és a Wallis Motor Kft. Az SPQR Hungária Jármûkereskedelmi Kft. és a Benkõ Kft. a kérelmezõ által érintett kategóriákra nem nyújtott be ajánlatot.<br>
Ajánlatkérõ ezt követõen fax útján tájékoztatta az ajánlattevõket, hogy az ajánlati felhívás 16.18. pontjában, valamint a dokumentáció 24. oldal utolsó bekezdésében meghatározottaknak megfelelõen bekéri a megajánlott gépkocsikat bemutatásra. A bemutatás idõpontja 2003. május 7. délelõtt 10.00 óra, helyszíne a Fóti Cora Bevásárló Központ B1. és B5. számú parkolója. Kérelmezõ részére ez a tájékoztatás 2003. május 5-én megküldésre került a 455-1199-es telefonszámra 9 óra 2 perckor. Az ajánlatkérõ faxgépe 9 óra 03 perckor az átvételt igazolta is. 2003. május 7-én sor került a jármûvek bemutatására.<br>
A gépjármûvek bemutatásról készült jegyzõkönyvben ajánlatkérõ már rögzítette, hogy a Nissan Summit Hungary Rt. a megadott határidõre a bemutatáson nem jelent meg, ezzel nem felelt meg az ajánlati felhívásban, valamint a dokumentációban meghatározott követelményeknek, ennek megfelelõen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlata érvénytelen.<br>
Az ajánlatkérõ az ajánlatok érvényességének vizsgálata tárgyában hozott döntésérõl 2003. május 15-én kelt levelében tájékoztatta az ajánlattevõket. Ezen döntés értelmében a Ford Motor Hungária Értékesítõ Kft. ajánlata a 2. b) részteljesítés vonatkozásában érvénytelen, valamint a kérelmezõ ajánlatát az általa benyújtott valamennyi részteljesítés körében ajánlatkérõ teljeskörûen érvénytelennek minõsítette, mert a gépjármûvek bemutatására megjelölt idõpontban nem jelent meg.<br>
Kérelmezõ az ajánlatkérõi döntésrõl történõ tudomásszerzést követõen 2003. május 16-án levéllel fordult ajánlatkérõhöz, melyben közölte, hogy a bemutatás idõpontjáról tájékoztatást nem kapott. Egyben bizonyítékként csatolta ajánlatkérõ részére a 2003. május 5-i 7 óra 28 perctõl 23 óra 37 percig a faxgépérõl kezdeményezett és fogadott hívásokat tartalmazó gépi listáját, melyben a kérdéses faxüzenet nem szerepelt. Ajánlatkérõ 2003. május 19-én kelt levelében tájékoztatta kérelmezõt, hogy az õ faxgépük alapján bizonyított, hogy a faxüzenet a 455-1199-es számra 2003. május 5-én 9 óra 2 perckor megfelelõen továbbításra került, így az érvénytelenné nyilvánító döntését nem változtatja meg.<br>
Ajánlatkérõ a közbeszerzési eljárást lezáró döntését 2003. május 20-án nyilvánosan kihirdette.<br>
Kérelmezõ 2003. május 22-én nyújtott be jogorvoslati kérelmet a Döntõbizottsághoz, melyben kérte a jogsértés megállapítását, ajánlatkérõ felhívását a közbeszerzési törvény szabályainak betartására, az eljárást lezáró döntés megsemmisítését, ideiglenes intézkedésként a közbeszerzési eljárás felfüggesztését, illetve az eljárást lezáró szerzõdés megkötésének a megtiltását. Indoklásként elõadta, hogy álláspontja szerint ajánlatkérõ ajánlata érvénytelenné nyilvánító döntése jogsértõ, kérelmezõ ugyanis nem kapta meg a 2003. május 5-én küldött értesítést.<br>
Ajánlatkérõ 2003. május 19-i levelével megküldte a kérelmezõ részére azt a faxigazoló jelentést, mely szerint 2003. május 5-én 9 óra 3 perckor a kérelmezõ 455-1199-es telefonszámára a kérdéses telefaxot az ajánlatkérõ továbbította. A kérelmezõ telefax készülékének hasonló visszaigazoló jelentése ugyanakkor azt bizonyítja, hogy 2003. május 5-én 9.00 óra körüli idõpontban a kérelmezõ semmiféle telefaxküldeményt nem kapott. Álláspontja szerint egy technikai átviteli hiba történhetett az ajánlatkérõnél, melynek következtében a kérelmezõ nem kapott meg ajánlatkérõtõl az eljárás továbbfolytatása szempontjából alapvetõ fontosságú nyilatkozatot. Az ajánlatkérõ nem hivatkozhat arra, hogy a saját telefaxgépe által kinyomtatott igazolólapon sikeres továbbításként jelent meg a meghívó elküldése, ha ez nem felel meg a valóságnak. Az ajánlati felhívásnak az a rendelkezése, mely az értesítés, illetve a megküldés idõpontjaként az igazolólapon feltüntetett idõpontot rögzíti, csak akkor alkalmazható, ha a telefaxtovábbítás technikailag le is bonyolódott. Ha bármilyen okból a továbbítás meghiúsult, úgy sérült az az alapvetõ jogelv, hogy az írásbeli nyilatkozatok hatályosságához az is szükséges, hogy a másik fél megkapja, a másik félhez megérkezzék. Álláspontja szerint ez sérti a Kbt. alapelveit is, a verseny tisztaságához fûzõdõ elvet, illetve az esélyegyenlõség elvét. Ajánlatkérõ akkor járt volna el jogszerûen, ha e-mail címre is megküldi a meghívót, illetõleg, ha postai úton is megtörténik a meghívó megküldése. Kérelmezõ hivatkozott arra is, hogy a Kbt. 52. § (2) bekezdés d) pontja az ajánlatok felbontásáva1 kapcsolatban rögzíti az ajánlatok érvénytelensége megállapításának feltételeit. A bemutató idõpontjának elmulasztása azonban nem hozható összefüggésbe az ajánlat érvényességével, ahhoz ugyanis semmi köze. A jogorvoslati eljárásban az ajánlatkérõ által csatolt szakvéleménnyel kapcsolatosan kifejtette, hogy álláspontja szerint az mûszaki szempontból nem ad választ arra a kérdésre, mi okozhatta a kommunikációs hibát, ajánlatkér<br>
õ faxkészüléke a kérelmezõ faxkészülékének hibája, esetleg a két készülék közötti egyéb átviteli probléma.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte.<br>
Ajánlatkérõ hivatkozott arra, hogy az ajánlati felhívásban és a dokumentációban rögzítettek szerint a megküldés idõpontjának az ajánlatkérõ telefaxgépe által kinyomtatott igazolólapon feltüntetett idõpontot kell tekinteni. Az ajánlatkérõ a telefaxértesítéseket 2003. május 5-én minden ajánlattevõ részére megküldte. A visszaigazoló lapból egyértelmûen kitûnik, hogy a faxkészülék ECM, azaz hibajavító üzemmódban mûködik. Ez azt jelenti, hogy a készülék addig próbálkozik a hálózaton, míg le nem tudja adni az üzenetet. Ha nem sikerül, akkor a fogadó készülék visszajelez, megjelölve a hibakódot is. A küldõ készülék által kinyomtatott visszaigazoló lap pedig tartalmazza mind a telefonszámot, mind pedig az üzenet státuszát. A kérelmezõ által becsatolt faxlista alapján nem állapítható meg, hogy milyen faxszámokról érkeztek üzenetek, a faxszámok a listán egyáltalán nincsenek feltüntetve, a küldõ cégek megnevezése pedig csak néhány helyen szerepel, ezért ezt bizonyítékként nem lehet elfogadni, ajánlatkérõ eljárása pedig megfelel a Kbt. szabályainak. Ajánlatkérõ a bontáskor a benyújtott ajánlatokat csak olyan szempontból vizsgálta meg, hogy azok megfeleltek-e a formai követelményeknek, tartalmi vizsgálatra csak ezt követõen került sor, melynek része volt a gépjármûvek bemutatása is, így ezzel kapcsolatban jogszerûen döntött az érvénytelenné nyilvánításról. Ajánlatkérõ jogorvoslati eljárásban becsatolta a MATÁV Rt. hívásrészletezõ számláját, mely igazolja, hogy a kérdéses idõpontban a hívás megtörtént és a hívás díja leszámlázásra került. Ajánlatkérõ továbbá becsatolt egy szakértõi véleményt, mely alátámasztja az általa elõadottakat, nevezetesen, hogy a kérdéses faxot elküldte, és nem állapítható meg olyan figyelmen kívül hagyott hibaüzenet, amely indukálhatta volna az ellenállomás sikertelen vételét.<br>
A Döntõbizottság a kérelmezõ által sem vitatottan tényként állapította meg, hogy ajánlatkérõ az ajánlati felhívás 16.18. pontjában foglaltaknak, valamint ezzel összefüggésben a dokumentáció 24. oldalán elõírtaknak megfelelõen a bemutatás idõpontjáról fax útján 2003. május 5-én 9 óra 2 perckor kérelmezõt tájékoztatta. Az üzenet megküldésének megtörténtét az ajánlatkérõ faxgépe vissza is igazolta.<br>
Ajánlatkérõ a jogorvoslati eljárás során a MATÁV Rt. részletezõ számlájával, illetve szakértõi vélemény becsatolásával is a fax megküldése megtörténtét alátámasztotta és igazolta.<br>
Ajánlatkérõ eljárása tehát megfelelt az ajánlati felhívásban és a dokumentációban támasztott követelményeknek.<br>
A kérelmezõ állítása szerint azonban a kérdéses faxüzenet részére nem érkezett meg, így a közbeszerzési eljárásban fontos eljárási cselekményt önhibáján kívül nem tudott elvégezni. Ennek alátámasztásával becsatolta a saját faxgépére a kérdéses napon érkezett és kimenõ faxüzenetek listáját, amin valóban nem szerepelt az ajánlatkérõ faxüzenetének a vétele.<br>
Nem vitathatóan kérelmezõ akkor tud egy eljárási cselekménynek eleget tenni, ha arról elõzetesen értesült.<br>
A jogorvoslati eljárásban arra a kérdésre kellett egyértelmû és bizonyított választ adni, hogy a kérelmezõ kétséget kizáró módon tudomással bírt-e a bemutatás idõpontjáról és mulasztó magatartására vezethetõ-e vissza a bemutatáson történõ távolmaradásra. A jogorvoslati eljárásban erre egyértelmû választ adni nem lehetett.<br>
Az ajánlatkérõ által becsatolt bizonyítékok csak arra adnak egyértelmû választ, hogy ajánlatkérõ részérõl a faxüzenet továbbítása szabályszerûen megtörtént. A becsatolt szakértõi vélemény is azt támasztotta alá, hogy a fax továbbításra került és ajánlatkérõ részérõl nem állapítható meg a faxgéphez kapcsolódó olyan figyelmen kívül hagyott hibaüzenet, amely indukálhatta volna az ellenállomás sikertelen vételét. A szakértõi vélemény azonban olyan megállapítást nem tett, amely egyértelmûen igazolja, hogy a fogadó készüléken az üzenet vétele megtörtént.<br>
A kérelmezõ által becsatolt faxüzeneteket részletezõ gépi lista a kérdéses üzenet érkezését nem tartalmazta. Az ajánlatkérõ által elvárt eljárási cselekmény végzéséhez pedig nem elegendõ, hogy ajánlatkérõ részérõl az értesítés szabályszerûen megtörténjen, hanem ahhoz az is szükséges, hogy az eljárási cselekményre kötelezett arról pedig értesüljön. Az értesülés megtörténte pedig az eljárás során nem nyert bizonyítást.<br>
A Döntõbizottság álláspontja szerint jelen eljárásban egyik fél részére sem felróható mulasztás a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség alapelvi rendelkezésének sérelméhez vezetett azzal, hogy kérelmezõ ajánlatát ajánlatkérõ kérelmezõ terhére nem róható mulasztó magatartása miatt érvénytelennek minõsítette és kizárta a versenybõl, ez pedig ellentétes a közbeszerzési eljárások egyik alapvetõ céljával a verseny megvalósulásával.<br>
A Döntõbizottság a jogkövetkezményeik alkalmazásakor szem elõtt tartotta a reparáció elvét, amelynek eredményeként az esélyegyenlõség elve biztosított lett jelen közbeszerzési eljárásban.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt esélyegyenlõség alapelve sérült.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján megállapította a rendelkezõ részben meghatározott jogsértés megtörténtét, a c) pont alapján határozott az ajánlatkérõi döntés megsemmisítésérõl. A fenti jogszabályhely b) pontja alapján döntött az eljárás további folytatásához szükséges eljárási cselekmény elrendelésérõl.<br>
A Döntõbizottság az ajánlatkérõ terhére jogsértést nem állapított meg, emiatt az igazgatási szolgáltatási díj megfizetésére - figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára - nem kötelezte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 17.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>