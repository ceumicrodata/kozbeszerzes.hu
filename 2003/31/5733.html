<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5733)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.229/4/2003.<br>
<br>
Tárgy: Szilágyi József jogorvoslati kérelme a Magyar Állami Operaház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szilágyi József (1035 Budapest, Vihar u. 36., a továbbiakban: kérelmezõ) által a Magyar Állami Operaház (1061 Budapest, Andrássy út 22., a továbbiakban: ajánlatkérõ) "Erkel Színház, valamint az Operaház Üzemháza Szervezési Osztálya és Próbatermének: 1. mûszaki üzemeltetése és gondnoksági, 2. takarítási feladatainak ellátása" tárgyú közbeszerzési eljárása ellen benyújtott jogorvoslati kérelmét elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A kérelmezõ 2003. május 8-án jogorvoslati kérelmet nyújtott be a Döntõbizottsághoz, melyben sérelmezte, a fenti tárgyú közbeszerzési eljárás vonatkozásában, hogy az ajánlatkérõ a MEDLINES Orvostechnikai Kereskedelmi és Szolgáltató Kft.-t bízta meg közbeszerzési eljárás lebonyolításával.<br>
Elõadta, hogy a cég tevékenységi körében nem szerepel a mûszaki lebonyolításra vonatkozó tevékenység.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (1) bekezdése tartalmazza a kérelemben kötelezõen megjelölendõ adatokat, valamint a 80. § (2) bekezdése elõírja, hogy a Bizottság kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni.<br>
A Döntõbizottság a kérelmezõt 2003. május 8-i felhívásában hiánypótlásra hívta fel a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdés szerinti körülményekre és a Kbt. 80. § (2) bekezdése szerinti igazgatási szolgáltatási díjra vonatkozóan azzal, hogy amennyiben a Kbt. 80. § (4) bekezdése alapján a hiánypótlásnak 5 napon belül nem tesz eleget, úgy a Döntõbizottság a jogorvoslati kérelmet elutasítja.<br>
A tértivevény szerint a hiánypótlásra történõ felhívás 2003. május 12-én átvételre került a megjelölt címen, azonban a kérelmezõ hiánypótlási kötelezettségének mind a mai napig nem tett eleget a fent megjelölt körülményekkel kapcsolatban.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Bizottság megállapítja, hogy a (3) bekezdés szerinti hiánypótlást nem teljesítették, a jogorvoslati kérelmet elutasítja.<br>
A fentiekre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján, figyelemmel a Kbt. 80. § (2) bekezdésére elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 22.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>