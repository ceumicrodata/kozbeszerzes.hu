<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5734)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.271/7/2003.<br>
<br>
Tárgy: Morvayné dr. Vígh Katalin, a Közbeszerzések Tanácsa tagja által hivatalból kezdeményezett jogorvoslati eljárás a Miniszterelnöki Hivatal Miniszteri Kabinet Nemzetközi Titkársága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Morvayné dr. Vígh Katalin, a Gazdasági Versenyhivatal részérõl a Közbeszerzések Tanácsába delegált tagja (1054 Budapest, Alkotmány u. 5., a továbbiakban: indítványozó) által a Miniszterelnöki Hivatal Miniszteri Kabinet Nemzetközi Titkársága, 1055 Budapest, Kossuth tér 2-4., akinek megbízásából eljár a Miniszterelnökség Közbeszerzési és Gazdasági Igazgatósága, 1055 Budapest, Kossuth tér 2-4., a továbbiakban: ajánlatkérõ) "a Nemzeti Fejlesztési Terv és az Operatív Programok anyagainak magyarról angol, francia, illetve német nyelvre, valamint angol, francia, német nyelvrõl magyarra fordítása és lektorálása" tárgyú közbeszerzési eljárása ellen hivatalból kezdeményezett jogorvoslati eljárás során a Döntõbizottság megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, ezért a Döntõbizottság az ajánlatkérõvel szemben. 1 000 000 Ft, azaz egymillió forint bírságot szab ki. Egyebekben a Döntõbizottság az indítványt elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2003. február 28-án A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja alapján hirdetmény közzététele nélküli tárgyalásos közbeszerzési eljárást kezdeményezett a rendelkezõ részben írt tárgyban. Még e napon értesítette a Döntõbizottság elnökét is írásban a Kbt.-ben elõírt szabályoknak megfelelõen.<br>
A Döntõbizottság elnöke a részére megküldött tájékoztató alapján a <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(5) bekezdésére tekintettel nem látta indokoltnak jogorvoslati eljárás hivatalból történõ megindítását.<br>
A beszerzés tárgyában ajánlatkérõ vállalkozási szerzõdést kívánt kötni és ennek érdekében kívánt tárgyalni a meghívott ajánlattevõkkel. A felhívása 4. pontjában teljesítési határidõként megjelölte, hogy a teljesítés a 1218/2002. (XII. 29.) Korm. határozat alapján történik. Itt jelölte meg azt is, hogy a 2003. március 14-i kormányülésre beterjesztett Nemzeti Fejlesztési Terv és az Operatív Programok fordítását 2003. március 31-ig - az Európai Bizottságnak történõ benyújtás céljából - kell leadni. A felhívás 6. a) pontjában ajánlattételi határidõként ajánlatkérõ 2003. március 7-e (pénteki) 10.00 órát jelölte meg. Ugyanezen pont d) alpontja alapján ajánlatkérõ az elsõ tárgyalás idõpontjaként a bontást követõ elsõ munkanap 9 óráját írta elõ.<br>
A felhívás 8. pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, a 9. pont pedig az ajánlattevõk alkalmassága elbírálásának, valamint a szerzõdés teljesítésére alkalmatlanná minõsítésének szempontjait. Ugyanitt a c) pontban kötötte ki ajánlatkérõ, hogy az ajánlatok elbírálásának szempontja a legalacsonyabb összegû ellenszolgáltatás a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdésének a) pontja szerint.<br>
A 10. pontban az ajánlattevõk meghívni kívánt keretszámát ajánlatkérõ négyben jelölte meg. A 12. pont tartalmazta az ajánlatkérõ által már kiválasztottak nevét és címét az alábbiak szerint:<br>
- Bereczky, Paller és Társai Bt. (1137 Budapest, Pozsonyi út 12.)<br>
- Forzom Bt. (1016 Budapest, Zsolt u. 11.)<br>
- Gombos és Társa Bt. (7150 Bonyhád, Perczel kert 13.)<br>
- Sabio Bt. (7100 Szekszárd, Vincellér u. 28.)<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjára alapított eljárásfajta választását ajánlatkérõ azzal indokolta, hogy az átdolgozott és véglegesített Nemzeti Fejlesztési Terv Kormány elé terjesztésére 2003. március 14-i, míg a Nemzeti Fejlesztési Terv Európai Bizottságának való hivatalos átadására 2003. március 31-i határidõt szabott meg a Kormányhatározat.<br>
Az Európai Bizottság 2003. január 17-én kelt levelében a magyar kormányt arra kötelezte, hogy az esetleg március 31-re tervezett operatív programok szövegét együtt nyújtsa be a Nemzeti Fejlesztési Terv szövegével, így mind az NFT, mind az operatív programok fordításának teljesítési határideje 2003. március 31.<br>
Az ajánlati felhívás 13. pontja Egyéb információk címszó alatt tizenhét alpontban tartalmazta ajánlatkérõ további elvárásait. Ezek közül a 13.9. pontban az szerepel, hogy a cégjelzésre jogosult személyek eredeti, vagy közjegyzõ által hitelesített aláírás címpéldányát az ajánlathoz csatolni kell. A 13.15. pont azt tartalmazta, hogy a Magyarországi Fordítóirodák Egyesületi tagságára vonatkozó igazolást az ajánlattevõ szerepeltesse ajánlatában.<br>
A 2003. március 7-i (péntek) ajánlattételi határidõig az ajánlattételre felhívottak közül a Sabio Bt. kivételével a másik három kiválasztott ajánlattevõ nyújtott be ajánlatot.<br>
A Sabio Bt. az ajánlatkérõhöz a 2003. március 3-án keltezett levélben olyan értesítést küldött, miszerint tájékoztatta ajánlatkérõt, hogy cégük elsõsorban kapacitáshiány miatt nem tud maradéktalanul eleget tenni az ajánlati felhívásban meghatározott feltételeknek, ezért kénytelenek elállni ajánlattételi szándékuktól.<br>
A 2003. március 7-i ajánlatbontási eljárás alkalmával - ahol az ajánlattevõk nem képviseltették magukat - felvett jegyzõkönyvet ajánlatkérõ 2003. március 11-én kelt kísérõlevéllel küldte meg ajánlattevõknek.<br>
A bontási eljárás alkalmával a jegyzõkönyv tanúsága szerint ajánlatkérõ közölte, hogy az ajánlattételi határidõig 3 db ajánlat érkezett, majd ismertették az ajánlattevõk nevét, székhelyét, a vállalt határidõt, valamint az ajánlattevõ által kért ellenszolgáltatást a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésének megfelelõen. A jegyzõkönyv azt is tartalmazta, hogy ajánlatkérõ képviselõje ismertette azt is, hogy a Kbt. 43. § (4) bekezdése alapján hiánypótlásra lehetõséget adnak a Kbt. 44. és 46. § szerinti igazolások, vagy nyilatkozatok utólagos csatolására, formai hiányosságok pótlására. A hiánypótlás idejérõl ajánlatkérõ 5 munkanapon belül küld értesítést az ajánlattevõknek. Azt is rögzítették a jegyzõkönyvben, hogy az elsõ tárgyalási fordulóra 2003. március 10-én, az ajánlattevõk ábécésorrendjében 9.00-12.00 óráig kerül sor. A jegyzõkönyv lezárásaként az szerepel, hogy a bontáson megjelentek észrevételt nem tettek. A jegyzõkönyvhöz csatolt jelenléti ív szerint a bontási eljáráson az ajánlatkérõ és a bonyolító képviselõi 6 fõvel vettek részt, ajánlattevõi aláírás azon nem szerepel.<br>
Ajánlatkérõ szintén 2003. március 11-én kelt levelével értesítette a Gombos és Társa Bt.-t, valamint a Forzom Bt.-t, hogy az ajánlatuk érvénytelen, ezért egyben arról is tájékoztatta õket ajánlatkérõ, hogy a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értemében nem vehetnek részt az eljárás további szakaszában. A Gombos és társa Bt.-nél e levélben ajánlatkérõ azt közölte, hogy a beadott ajánlat érvénytelenségének oka az, hogy az ajánlati felhívás 13.15. pontjában elõírt Magyarországi Fordítóirodák Egyesületének tagságára vonatkozó igazolást nem nyújtotta be ajánlattevõ, valamint az aláírási címpéldány nem az ajánlati felhívás 13.9. pontjában elõírtak szerint került becsatolásra és ezek a dokumentumok a Kbt. 43. §-ának (4) és (5) bekezdései alapján nem pótolhatóak.<br>
A Forzom Bt. érvénytelensége kapcsán ajánlatkérõ a levélben azt rögzítette, hogy a beadott ajánlat az ajánlati felhívás 13.15. pontjában elõírt Magyarországi Fordítóirodák Egyesületének tagságára vonatkozó igazolást nem tartalmazza és ez a dokumentum a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. §-</a>ának (4) és (5) bekezdései alapján nem pótolható.<br>
Ajánlatkérõ a Bereczky, Paller és Társa Bt. részére szintén 2003. március 11-én egy értesítést továbbított, melyben arról tájékoztatta címzettet, hogy az ajánlatok áttanulmányozását követõen hiányosságot állapított meg, aminek pótlására lehetõség van. E hiányokat az alábbiakban jelölte meg:<br>
<br>
1. A tartalomjegyzéket oldalszámokkal kell ellátni.<br>
<br>
2. A megadott referencialevélben ki kell egészíteni a teljesítés mennyiségét a karakterszámokkal.<br>
<br>
3. A hiányzó két referencialevelet pótolni kell a felhívásban meghatározottak szerint.<br>
A hiánypótlás határidejeként ajánlatkérõ a szerzõdéskötést követõ 10. napot jelölte meg.<br>
Ajánlatkérõ a fentieket megelõzõen 2003. március 7-én kelt levelében - melyet faxon is eljuttatott az ajánlattevõkhöz - közölte a felhívásának megfelelõen kitûzött tárgyalások idõpontját, miszerint a Bereczky, Paller és Társa Bt.-vel 10-én 9.00-10.00 óráig, a Forzom Bt.-vel ugyanezen napon 10.00-11.00 óráig és a Gombos és Társa Bt.-vel pedig 11.00-12.00 óráig kíván tárgyalásokat folytatni.<br>
A jelzett idõpontokban a tárgyalásokat ajánlatkérõ az ütemezésnek megfelelõen lefolytatta és arról jegyzõkönyveket vett fel.<br>
A Bereczky, Paller és Társa Bt. képviselõjével 9.00 órakor lefolytatott tárgyalás jegyzõkönyvében ajánlatkérõ rögzítette a tárgyalás menetét és az ajánlattevõ által vállalt, az alapajánlatban benyújtott árhoz viszonyított újabb árengedményeket is. A jegyzõkönyv mellékletét képezõ jelenléti ív szerint az ajánlatkérõ és bonyolítója részérõl 6 fõ volt jelen, míg ajánlattevõt 1 fõ képviselte. A 10 órakor felvett tárgyalási jegyzõkönyvben az szerepelt - többek között -, hogy a Forzom Bt. képviselõje átiratában jelezte, hogy családi okok miatt nem áll módjában részt venni a tárgyaláson. A jegyzõkönyv egyben tartalmazta azt is, hogy az ajánlattevõ ajánlata miért volt érvénytelen.<br>
Ugyanígy tartalmazta a Gombos Bt. ajánlatának érvénytelenségét a 11.00 órakor felvett jegyzõkönyv is, valamint azt a megállapítást is rögzítette ajánlattevõ, hogy a Gombos Bt. képviselõje nem jelent meg a tárgyaláson. A tárgyalásokat követõen még azon a napon a felelõsségi rendnek megfelelõ bírálóbizottság is megtartotta ülését, ahol szintén rögzítésre került a tárgyalások eredménye azaz, hogy a Bereczky, Paller és Társa Bt. milyen árengedményt tett a tárgyalás alkalmával, és hogy a Forzom Bt., valamint a Gombos és Társa Bt. a tárgyalásokról távol maradt, valamint hogy ajánlatuk miért volt érvénytelen.<br>
A bírálóbizottság a megállapított tények alapján elkészítette javaslatát, mely szerint a közbeszerzési eljárás nyertese a Bereczky, Paller és Társa Bt. kihirdetése, mint az eljárás nyertese, indokolt. Indoklásként a Bizottság azt is rögzítette, hogy ajánlattevõ szakmailag megalapozott ajánlatot nyújtott be. A tárgyalás során megbizonyosodott a Bizottság arról, hogy a feladatot az ajánlattevõ képes sikeresen megoldani. Az is rögzítésre került, hogy a legalacsonyabb vállalási ár alapján hozták meg a javaslatukat a Bizottság tagjai.<br>
Ajánlatkérõ a 2003. március 14-én kelt levelével értesítette ajánlattevõket az eredményhirdetés és az azzal egybeesõ szerzõdéskötés idõpontjáról, illetve helyérõl. Ezt követõen 2003. március 17-én küldte meg a felek részére az eredményhirdetésrõl készült jegyzõkönyvet és a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének megfelelõ összegzést az eljárásról.<br>
Ajánlatkérõ a nyertesnek kihirdetett ajánlattevõvel a szerzõdést - a tervezetteknek megfelelõen - 2003. március 17-én megkötötte.<br>
Az ügyben érintett ajánlattevõk részére idõben megküldött tájékoztatók és értesítések kézhezvételét követõen a közbeszerzési eljárás résztvevõi jogorvoslati eljárást nem kezdeményeztek a Döntõbizottságnál.<br>
Ajánlatkérõ 2003. március 20-án kelt levelével megküldte a Közbeszerzési Értesítõ Szerkesztõsége részére a tájékoztatót az eljárás eredményérõl, indítványozva egyben azt, hogy a hirdetmény a Közbeszerzési Értesítõ következõ számában kerüljön közzétételre.<br>
A Közbeszerzési Értesítõben az ajánlatkérõ által idõben megküldött tájékoztató 2003. április 2-án került közzétételre.<br>
Indítványozó 2003. május 28-án kezdeményezte a Döntõbizottság elnökénél a hivatalból indítandó jogorvoslati eljárás lefolytatását az ajánlatkérõ tárgyi közbeszerzési eljárása ellen a 2003. április 2-án, a Közbeszerzési Értesítõben (2332/2003 szám alatt) - a beszerzési eljárás eredményérõl közzétett - tájékoztató nyomán. Az indítványozó beadványában azt közölte, hogy a közbeszerzési eljárás, kapcsán feltehetõen e jogsértésrõl a sajtó bõven írt, de arról a tényrõl, hogy az ügyben eddig nem indult jogorvoslati eljárás; 2003. május 14-én értesült dr. Németh Anita a Közbeszerzések Tanácsa tagjának levelébõl és dr. Répássy Róbert országgyûlési képviselõ 2003. április 29-én kelt bejelentésébõl, mely iratokat egyben a beadványához csatolva megküldött a Döntõbizottság részére. Az indítványhoz csatolt levelek, melyre az indítványozó alapította a beadványát az alábbiakat tartalmazzák:<br>
Dr. Németh Anita az indítványozó részére megküldött levelében az alábbiakat közölte:<br>
"Dr. Répássy Róbert országgyûlési képviselõ a mellékelt levéllel kereste meg az igazságügy-minisztert, mint a Közbeszerzések Tanácsának tagját (tagot jelölõ személyt), hogy a hivatkozott ügyben (a Nemzeti Fejlesztési Terv és az Operatív Programok anyagainak fordítása és lektorálása tárgykörében indított hirdetmény közzététele nélküli tárgyalásos eljárás kapcsán) kezdeményezze a Közbeszerzési Döntõbizottság hivatalból történõ eljárását. Tekintettel arra, hogy a hivatkozott ügyben a verseny és az esélyegyenlõség elve érintett és a Gazdasági Versenyhivatal ezen alapelvek érvényesítésében különös szereppel bír, továbbá figyelemmel a Döntõbizottság hivatalból való eljárása kezdeményezésében a GVH képviselõjeként eddig betöltött szerepedre és tapasztalatodra, azzal fordulok Hozzád, mint Tanácstaghoz, hogy a hivatkozott ügyet tekintsd át a jogorvoslati eljárás kezdeményezése szempontjából."<br>
Dr. Répássy Róbert levele pedig az alábbiakat tartalmazta:<br>
"Országgyûlési képviselõi minõségemben több, a közbeszerzési eljárásban érdekelt választópolgár keresett abból a célból, hogy az alábbi közbeszerzési ügyben fordulja a Közbeszerzési Döntõbizottsághoz. Egyéb törvényes lehetõségem hiányában, a közbeszerzésekrõl szóló 1995. évi XL. törvény 79. § (4) alapján fordulok Önhöz, és kérem, hogy mint a Közbeszerzések Tanácsának tagja hivatalból indítson jogorvoslati eljárást a következõk miatt:<br>
Az érdekeltek a Közbeszerzései Értesítõ 2003. IV. 2-i számában, a Miniszteri Kabinet Nemzetközi Titkársága 2332/2003 számú tájékoztatóból hirdetmény közzététele nélkül indított tárgyalásos eljárásról szereztek tudomást. A beszerzés tárgya a Nemzeti Fejlesztési Terv és az Operatív Programok anyagainak magyarról angol, francia, illetve német nyelvre, valamint angol, francia, német nyelvrõl magyarra fordítása és lektorálása volt. A jogsértõ esemény az eredményhirdetés idõpontja: 2003. március 17. 15.00 óra, a tudomásszerzés idõpontja az érdekeltek tudomásszerzésének napja: 2003. április 2. (a Közbeszerzési Értesítõ megjelenésének idõpontja) volt. A hozzám forduló érdekeltek álláspontja szerint az ajánlatkérõ megsértette a közbeszerzési eljárás alapelveit [1995. évi XL. törvény 24. § (1)-(2) bekezdései], mivel nem biztosította a verseny tisztaságát, illetve nem biztosított esélyegyenlõséget az ajánlattevõk számára. Az ajánlatkérõ a tájékoztató 12. pontja szerint a nyertes ajánlattevõn kívüli ajánlattevõk ajánlatát azért nyilvánította érvénytelenné, mert azok nem felelnek meg "az ajánlati felhívásban, illetõleg a dokumentációban meghatározott feltételeknek. A tájékoztató rögzíti, hogy "az ajánlati felhívás 13.15. pontjában elõírt Magyarországi Fordítóirodák Egyesületének tagságára vonatkozó igazolást nem nyújtotta be és ez nem pótolható". Azaz az ajánlatkérõ egy olyan feltételhez - a Magyarországi Fordítóirodák Egyesületének tagságához - kötötte a megbízás elnyerését, amely kizárja a Magyarországon jogszerûen mûködõ fordítóirodák jelentõs részét a versenybõl. A nevezett egyesülethez való tartozás mint referencia szakmai szempontból sem igazolható. Az ajánlatkérõ rosszhiszemûsége azért is nyilvánvaló, mert az ajánlattételre felkért, az egyesülethez nem tartozó fordítóirodákat, maga az ajánlatkérõ hívta meg a közbeszerzési eljárásban való részvételre. A Magyarországi Fordítóirodák Egyesületének tagszervezetei egyébként egyszerûen ellenõrizhetõk az egyesület internetes honlapja segítségével (www.mfe.hu). A hozzám fordul<br>
ó választópolgárok álláspontját magam is osztom, ezért kérem, hogy mint a Közbeszerzések Tanácsának tagja hivatalból indítson jogorvoslati eljárást, a Bizottság vizsgálja meg a fenti közbeszerzési ügy jogszerûségét, és hozza meg a szükségesnek ítélt döntéseket."<br>
Indítványozó a beadványában úgy nyilatkozott, hogy a hivatkozott képviselõi levélben található megállapítások - a feltehetõ jogsértés mibenlétére vonatkozóan - nagy valószínûséggel helytállóak, azokat az alábbiakkal kívánja kiegészíteni:<br>
"A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint az ajánlatkérõ az ajánlati felhívásban kizárólag a törvényben meghatározott módon írhatja elõ az ajánlattevõk pénzügyi, gazdasági és mûszaki alkalmasságának igazolását. A törvény 44. §-a részletezi az ajánlattevõkkel szemben támasztható alkalmassági követelményeket, mely felsorolásba nem illeszthetõ be semmilyen szakmai szervezetben való tagság megléte, amely egyébként sem piacra lépési feltétel, azaz nem kötelezõ eleme a fordítás-tolmácsolás, mint szolgáltatási tevékenység végzésének. Amennyiben az ajánlatkérõ mégis - sajátos feltételként - mintegy minõségi garanciát várt volna a Magyarországi Fordítóirodák Egyesületében való tagság tényétõl, a tárgyalásra felkért összes fordítóirodát az interneten is hozzáférhetõ listán szereplõ 26 vállalkozás közül kellett volna kiválasztania annak érdekében, hogy az ajánlattételre felkért vállalkozások esélyegyenlõségét biztosítsa. Tárgyalásos eljárás esetén a tárgyalásra felkértek személyérõl az ajánlatkérõ szabadon, minden korlátozás nélkül dönthet. Miután az ajánlattételre felkértek közül kizárólag a gyõztes pályázó - Bereczky, Paller és Társai Bt. - rendelkezett a megkívánt tagsági feltétellel, a tárgyalásra hívott és ajánlatot beadó versenytársak (Forzom Bt., Gombos és Társa Bt.) bármilyen egyébként értékelhetõ ajánlattal jelentkezhettek, kizárásuk<br>
- ajánlataik érvénytelenségére való hivatkozással - eleve nyilvánvaló lehetett. Ennek alapján az egyesületi tagság, mint elõírás, testre szabott volta alaposan feltételezhetõ. A fent leírtak tényszerû igazolhatósága esetén az ajánlatkérõ megsértette a közbeszerzésekrõl szóló 1995. évi XL. törvény 24. § (2) bekezdésében a közbeszerzési eljárás alapelveit rögzítõ szabályt, miszerint az ajánlatkérõnek biztosítania kell az esélyegyenlõséget az ajánlattevõk számára. Ezt az alapelvet - nézetem szerint - nemcsak a leginkább átlátható nyílt eljárás során kell érvényesíteni, hanem adott esetben a tárgyalásos eljárásban részt vevõ piaci szereplõk számára is. Ezen túlmenõen felmerülhet a 33. § (5) bekezdésének megsértése is. A fentiek szerint kérem T. Döntõbizottság hivatalból való eljárását, az ügy kivizsgálását, és amennyiben jogorvoslati kezdeményezésem alaposnak bizonyul, a jogsértés megállapítását, valamint bírság kiszabását. Az ügyben nem kérek tárgyalást."<br>
Az indítvány érkezése napján a Döntõbizottság a jogorvoslati eljárást megindította, és arról a Kbt.-ben elõírtak szerint értesítette az ajánlatkérõt és az általa megbízottat, valamint az indítványozót és az ügyben érintett ajánlattételre felkért négy ajánlattevõt mellékelve egyben az értesítéshez az indítványként kézhez vett iratokat is.<br>
Ezt követõen ajánlatkérõ 2003. június 2-án megküldte a Döntõbizottság részére a közbeszerzési eljárás során keletkezett iratanyagokat, majd 2003. június 4-én írásban az alábbi észrevételt terjesztette elõ a közbeszerzési eljárás lefolytatásával megbízott jogtanácsosa útján:<br>
"Kérjük a T. Döntõbizottságot, hogy a kérelmet elutasítani szíveskedjék a leírt indokok alapján azzal, hogy nem kérjük tárgyalás tartását a jogorvoslati eljárásban.<br>
<br>
1. Ajánlatkérõ a beadott kérelmet elkésettnek javasolja tekinteni a következõk miatt:<br>
Tárgyi eljárás megindulásáról 2003. február 28-án faxon tájékoztatta ajánlatkérõ a Közbeszerzési Döntõbizottság elnökét, mellékelve az ajánlati felhívást is. Az ajánlati felhívás már tartalmazta a Magyarországi Fordítóirodák Egyesületének tagságára vonatkozó igazolás becsatolását, továbbá a felkért cégek megjelölését is. A Közbeszerzési Döntõbizottság elnöke a felhívást az elküldéstõl számított 15 napon belül - Kbt. 79. §<br>
(8) bekezdés a) pontja szerint - nem támadta meg.<br>
Az eljárás eredményérõl szóló tájékoztató 2003. április 2-án jelent meg a Közbeszerzési Értesítõben, mely tartalmazta a<br>
"12. Egyéb információk" pontban azt az adatot, hogy 2 ajánlattevõ (a Forzom Bt. és a Gombos és a Társa Bt.) érvénytelen ajánlatot tett, mivel nem csatolta be a Magyarországi Fordítóirodák Egyesületének tagságára vonatkozó igazolást.<br>
A kérelmezõ 2003. május 14-ét, mint arról a tényrõl való tudomásszerzést jelöli meg, hogy tárgyi beszerzésben nem indult jogorvoslati eljárás. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a megtámadási határidõ a sértõ cselekmény tudomására jutásától számított 15 napon belül áll nyitva. Az a tény, hogy jogorvoslati eljárás indult-e vagy sem, és errõl kérelmezõ tudott-e vagy sem, illetve mikor tudta meg, a határidõ-számítás szempontjából irreleváns. Kérelmezõ kérelmében maga is elõadja, hogy a sértõ cselekmény már korábban, a sajtóból tudomására jutott, tehát mindenképpen korábbi a tudomásszerzés idõpontja.<br>
Azt figyelembe véve pedig, hogy a Közbeszerzések Tanácsának hivatalos lapja a Közbeszerzési Értesítõ, melyben 2003. április 2-án ajánlatkérõ megjelentette - az érvénytelen ajánlatot tevõ cégek nevét és érvénytelenségük indokát is tartalmazó - tájékoztatót az eljárás eredményérõl, még kevésbé valószínû, hogy a tudomásra jutás dátuma 2003. május 14., és nem korábbi idõpont.<br>
<br>
2. Ajánlatkérõ a beadott kérelmet érdemben is elutasítani javasolja az alábbiak alapján:<br>
A kérelmezõ a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdésének, továbbá a Kbt. 24. § (2) bekezdésének megsértése miatt kérelmezte a jogorvoslati eljárás megindítását.<br>
<br>
2. a) A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése esetében - azaz ajánlatkérõ az ajánlati felhívásban kizárólag a Kbt.-ben megadott módon írhatja elõ az ajánlattevõ pénzügyi, gazdasági és mûszaki alkalmasságának igazolását - jogsértés nem történt, hiszen ajánlatkérõ sem az ajánlati felhívás 8. pontjában, sem a 9. a), illetve b) pontjában nem szerepelteti a Magyarországi Fordítóirodák Egyesületének tagságát, mint alkalmassági feltételt. Felsorolt pontokban ajánlatkérõ kizárólag a Kbt. által meghatározott alkalmassági szempontokat ír elõ. A tagságra vonatkozó igazolás kizárólag az ajánlati felhívás "13. Egyéb információk" pontjában szerepel, és úgy mint érvényességi, nem pedig mint alkalmassági feltétel. Fentiek alapján megállapítható, hogy a Kbt. 33. § (5) bekezdése nem sérült.<br>
<br>
2. b) A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) pontja szerinti alapelvet, azaz az ajánlattevõk esélyegyenlõségének biztosítását szintén nem sértette meg ajánlatkérõ. Ajánlatkérõnek nem volt hivatalos információja arról, hogy a felkért cégek közül mely cégek azok, amelyek tagjai az MFE-nek és melyek nem. Az interneten fellelhetõ tagjegyzéket ajánlattevõ nem tekintette naprakésznek tekintettel arra, hogy nem kezeli az új tagok felvétele és a weboldal frissítése között eltelt idõszakot. A Magyarországi Fordítóirodák Egyesületétõl kapott tájékoztatás szerint a tagfelvétel az elnökség hatáskörébe tartozik, de nem mérlegelési kérdés, azaz minden jelentkezõt felvesznek tagjai közé a szükséges adatok szolgáltatása után. A tagfelvételt tehát már az arra vonatkozó kérelem is megfelelõen igazolta volna ajánlatkérõ számára, amely az ajánlati felhívás megküldése (2003. február 28.) és az ajánlati határidõ letelte (2003. március 7.) között az azt igénylõ ajánlattevõk által probléma nélkül megszerezhetõ, azaz minden ajánlattevõ eséllyel indult érvényes ajánlat benyújtására.<br>
Tekintettel arra, hogy a Nemzeti Fejlesztési Terv és az Operatív Programok elkészítése, a lefordítása, valamint Európai Bizottságnak való hivatalos átadása kiemelt fontosságú a Magyar Köztársaság Európai Unióhoz való csatlakozása során, így ajánlattevõ - tekintettel a munka elvégzésének rendkívül szoros határidejére is - biztos kívánt lenni abban, hogy csak az ilyen volumenû és emelt minõségû fordítást elvégezni képes ajánlattevõk tesznek ajánlatot. Ajánlatkérõ a szakmai színvonal biztosítása céljából írta elõ a Magyarországi Fordítóirodák Egyesületének tagságát (egyéni fordító a munka mennyiségébõl és jellegébõl és határidejébõl következõen nyilvánvalóan nem tudott volna teljesíteni, ezért csak fordítóirodák kerültek felkérésre) Az MFE olyan önszabályozó és minõségbiztosítási szervezet, amely tagja a Fordítóirodák Nemzeti Egyesületei Európai Uniója (EUTAC) elnevezésû szervezetnek is. Az EUTAC feladata többek közt az Európai Unióban a fordításra, lektorálásra vonatkozó etikai kódex és minõségügyi szabvány kidolgozása. Utóbbi elkészítésében az MFE is aktívan részt vett, és ezt a szabványt vette alapul saját minõségügyi szabványának kidolgozásánál. Tekintettel a tárgyi beszerzés európai uniós vonatkozására, ajánlatkérõ különösen fontosnak tartotta az EU által meghatározott minõségi követelmények ismeretét, a teljesítésnek ehhez történõ igazítását. Ajánlatkérõ további garanciát a felkért cégek referenciájában látott, hivatkozva a KIG-10-7/12/2003. számon a Döntõbizottságnak is becsatolt levélre.<br>
A beszerzési eljárás lebonyolításával kapcsolatosan nem elhanyagolható az a szempont sem, hogy tárgyi feltétel kiírása nem volt kihatással az eljárás eredményére, hiszen az ajánlatkérõ által nyertesnek kihirdetett ajánlattevõ tette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>a) pontja, azaz a legalacsonyabb összegû ellenszolgáltatás szempontja alapján a legjobb ajánlatot. Az alkalmassági, illetve érvényességi szempontok viszonylag szigorú megadása tette lehetõvé ajánlatkérõ számára azt, hogy minõségi teljesítést nyújtani tudó ajánlattevõk közül már kizárólag az ellenszolgáltatás összege válassza ki a nyertes ajánlattevõt."<br>
A Döntõbizottság a tényállás tisztázása érdekében hivatalból tárgyalást tartott a jogorvoslati eljárás keretében 2003. június 19-én, melyrõl a közbeszerzési ügy résztvevõit és az indítványozót írásban szabályszerûen értesítette.<br>
Az idõben kikézbesített értesítés ellenére a tárgyaláson csak indítványozó, valamint az ajánlatkérõ képviselõje jelent meg. Az ügyben érdekelt felek (ajánlattevõk) sem írásban, sem - a tárgyalásról történõ távollétükre tekintettel - szóban nyilatkozatot a jogorvoslati eljárás során a jogvitához nem terjesztettek be a Döntõbizottsághoz.<br>
Indítványozó a fenti tárgyaláson az ajánlatkérõ írásos észrevételét megismerve nyilatkozott, hogy álláspontja szerint az indítványa benyújtásával nem késett el, azt a törvényes határidõn belül terjesztette elõ a Döntõbizottsághoz. Azt is nyilatkozta, hogy álláspontja szerint az április 2-án a Közbeszerzési Értesítõben megjelent tájékoztatóból nem volt megállapítható, illetve vélelmezhetõ a jogsértés. Annak lehetõsége akkor vált nyilvánvalóvá számára, amikor kézhez vette a beadványához mellékelt két levelet és miután azok ismeretében az interneten megvizsgálta a Magyar Fordítóirodák Egyesületének a taglistáját. Ezen internetes információ alapján észlelte azt, hogy az ajánlattételre felhívottak közül csak egy volt tagja az Egyesületnek, a többi kizárt, illetve felhívott ajánlattévõ nem.<br>
Álláspontja szerint a tárgyalásos eljárásnak - amit ajánlatkérõ folytatott - jogalapja megválasztása jogszerû volt az eset összes körülményének figyelembevételével. Hangsúlyozta azt az álláspontját, hogy ajánlatkérõ amikor az eljárását elõkészítette, körültekintõen eljárva meggyõzõdhetett volna, hogy kik azok a fordítói szervezetek, akik megfelelõ referenciával és egyesületi tagsággal is rendelkeznek. Véleménye szerint ajánlatkérõ megfelelõ gondossággal eljárva nem sértette volna meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség alapelvét, különösen nem akkor, ha az interneten is fellelhetõ 26 egyesületi tag közül választotta volna ki az ajánlattételre felkért szervezeteket.<br>
Ajánlatkérõ írásos észrevételét változatlanul fenntartva és az indítványozó tárgyaláson elõterjesztett nyilatkozatait megismerve elõadta az elkésettséggel kapcsolatosan, hogy az április 2-án közzétett tájékoztatóban már megjelölték az egyesületi tagság igazolásának a hiányát, amibõl már megfelelõ információhoz juthatott mindenki az érvénytelenség megállapításának okairól. Azt is nyilatkozta ajánlatkérõ, hogy valójában a referenciák voltak az ár mellett azok a szempontok, amik nyomatékkal bírtak a tárgyi közbeszerzési eljárás során, hisz azok jelentettek garanciális szabályokat ajánlatkérõ számára. A fordítóirodák egyesületi tagságával kapcsolatosan elõadta, hogy álláspontjuk szerint az is elegendõ lett volna, ha ajánlattevõk az ajánlatukhoz olyan csatolást igazolnak, amivel a belepési szándékukat kinyilatkoztatták.<br>
Erre tekintettel elfogadható lett volna ezen igazolás csatolása az egyesületi tagságra való utalásként. Ennek kapcsán azt is nyilatkozta, hogy az igazolás módját nem jelölték meg, hogy azt milyen módon kérik. Nem kötötték ki az elnökség igazolását, vagy az elnökségi jegyzõkönyv csatolását, mert már elegendõ lett volna maga a kérelem benyújtása is az ajánlathoz.<br>
Döntõbizottsági kérdésre ajánlatkérõ azt is nyilatkozta, hogy a közbeszerzési eljárás során felhívott négy ajánlattevõ kiválasztásánál a fõ szempont az volt, hogy azok tevékenységével kapcsolatosan referenciával rendelkezõnek ismerik õket, ezért hívták meg õket a közbeszerzési eljárásra. Azt is nyilatkozta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti jogszerûen kiválasztott közbeszerzési eljárásban azért hívtak fel négy ajánlattevõt, hogy ezzel is a versenyt biztosítsák annak ellenére, hogy a törvény hivatkozott rendelkezése alapján adott esetben elegendõ lett volna csak egy ajánlattevõ felhívása is. Az indítványozó elkésettségével kapcsolatosan elõadta azt is, hogy indítványozó a sajtón túlmenõen megfelelõ információt szerezhetett volna április 14-én is, hisz a Parlamentben az azonnali kérdések körében a kérdéses közbeszerzési eljárásról részletes információk kerültek nyilvánosságra. Ajánlatkérõ az indítvány megalapozatlanságára utalva azt is nyilatkozta az esélyegyenlõség biztosítása kapcsán, hogy a tárgyalásos eljárás során ajánlatkérõ szabadon választhatja meg az általa kikötött feltételeket, így a szabadság arra is vonatkozik, hogy õ döntse el, hogy kiket hív fel ajánlattételre.<br>
A Döntõbizottságnak a jogorvoslati eljárás keretében alapvetõen két kérdést kellett vizsgálnia. Elsõdlegesen annak a tisztázása volt indokolt, hogy az indítványozó a jogorvoslati eljárás kezdeményezésére vonatkozó beadványát jogvesztõ határidõben, vagy a törvényi jogvesztõ határidõkre is tekintettel elkésve csatolta-e be a Döntõbizottsághoz.<br>
A Döntõbizottság megállapította, hogy az indítvány a jogvesztõ határidõn belül került becsatolásra az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A fenti rendelkezésben megjelölt 15 napos jogvesztõ szubjektív határidõt az indítványozó azért nem lépte túl a beadványa benyújtásakor, mert a jogorvoslati eljárás során a vélelmezett jogsértés idõpontjának tudomásszerzésérõl az indítványban megjelölt idõponton túl további olyan bizonyított idõpontot nem lehetett megállapítani, illetve arra a felek nyilatkozata alapján nem lehetett következtetnie a Döntõbizottságnak, ami azt bizonyította volna, hogy az indítványozó 2003. május 28-át megelõzõen 15 napon túl már kétséget kizáróan információval rendelkezett volna annak vonatkozásában, hogy ajánlatkérõ esetleg megsértette az esélyegyenlõség alapelvét a közbeszerzési eljárása során.<br>
A fentebb hivatkozott jogszabályi helyben megfogalmazott 90 napos objektív határidõ vizsgálata során kétséget kizáróan megállapítható - kiszámítható -, hogy az ajánlati felhívás február 28-i megküldésére tekintettel az indítványozó által 2003. május 28-án történõ iratbecsatolás a 89. napon, azaz a törvényben megjelölt 90 napos jogvesztõ határidõn belül került elõterjesztésre a Döntõbizottsághoz.<br>
Fentiekre tekintettel nem helytálló ajánlatkérõ azon hivatkozása, hogy a jogorvoslati eljárás a jogvesztõ határidõn túl került volna megindításra.<br>
Ezen álláspontját kialakítva a Döntõbizottságnak ezután azt kellett megvizsgálnia, hogy az indítványban megjelölt jogsértéseket, nevezetesen a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdését, valamint a 24. § (2) bekezdését ajánlatkérõ a közbeszerzési eljárás során tanúsított magatartásával megvalósította-e, vagy sem.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése úgy rendelkezik, hogy az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A fenti rendelkezést megvizsgálva megállapítható, hogy e szabályt azért nem sértette meg ajánlatkérõ, mert a szakmai szervezetbe való tagság meglétét - ahogy azt indítványozó írja - ajánlatkérõ nem a gazdasági, pénzügyi, mûszaki alkalmasság körének igazolása közt írta elõ, mert azon követelmények a felhívás 9. pontjában kerültek meghatározásra, míg ajánlattevõ az egyesületi tagsággal kapcsolatos elõírását a felhívása 13. pontjában az egyéb információk között a 15. alpontban írta elõ, mint érvényességi kelléket.<br>
E tényekre tekintettel a Döntõbizottság arra az álláspontra jutott, hogy az indítványnak az a része, mely a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdésének megsértésére utal nem helytálló, azaz megalapozatlan.<br>
A Döntõbizottság az eset összes körülményét, a felek nyilatkozatait és a rendelkezésére álló dokumentumokat megvizsgálva megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott alapelv megsértése megvalósult az ajánlatkérõ magatartása során az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdés szerint e törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a úgy rendelkezik, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A fent idézett rendelkezések szerint ajánlatkérõnek a hirdetmény közzététele nélkül induló tárgyalásos eljárásban a nyílt eljárás szabályait annyiban kell megfelelõen alkalmazni, amennyiben a törvény eltérõen nem rendelkezik.<br>
Ajánlatkérõnek tehát a tárgyalásos eljárás lefolytatása körében a közbeszerzési eljárás alapelveit az eljárásfajtára tekintet nélkül biztosítani kell.<br>
Jelen ügyben ajánlatkérõ úgy döntött, hogy a beszerzése körében kialakult rendkívüli helyzet és az ennek alapján hirdetmény közzététele nélküli tárgyalásos eljárás keretében több lehetséges és a szerzõdést teljesíteni képes ajánlattevõt hívott meg és kért tõlük írásbeli ajánlatot.<br>
Ajánlatkérõ az ajánlat összeállításával kapcsolatban felhívásban rögzítette tartalmi és formai elvárásait és igényeit.<br>
Ajánlatkérõnek akkor, amikor az általa választott eljárásfajta körében megfogalmazta követelményeit és az egyes eljárási cselekményeit megvalósítja, a fent idézett alapelvi rendelkezésre figyelemmel kell lennie. Ezen kötelezettségétõl akkor sem tekinthet el, ha például a kiválasztott eljárásforma speciális jellegébõl adódóan egyes szabályok lényegesen szûkebben értelmezhetõek és alkalmazhatóak.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (3) bekezdése kimondja, hogy a 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni. Ebben az esetben a köztartozások hiányáról [46. § (1) bekezdésének b) pontja, (3) bekezdése] az ajánlattevõnek nyilatkoznia kell, és az ezekkel kapcsolatos igazolásokat legkésõbb a szerzõdéskötést követõ tizenöt napon belül kell csatolni. Az eljárás megkezdésérõl telefaxon tájékoztatni kell a Bizottságot, megjelölve a 71. § (4) bekezdésében és az (1)-(2) bekezdésben foglalt adatokat.<br>
A hirdetmény közzététele nélküli tárgyalásos eljárásban is meg kell ajánlatkérõnek fogalmaznia többek között a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésében foglalt következõ adatokat is:<br>
a) az ajánlatkérõ nevét, címét, telefon- és telefaxszámát;<br>
b) szükség esetén a dokumentáció beszerzési helyét, megkérésének határidejét és pénzügyi feltételeit;<br>
c) a beadandó iratok megjelölését;<br>
d) az ajánlatkérõ pénzügyi ellenszolgáltatásának feltételeit;<br>
e) a 34. § (3) bekezdésében foglaltakat, ha azok a részvételi felhívásban nem szerepeltek;<br>
f) az eljárás lefolytatásának menetét és az ajánlatkérõ által elõírt különös szabályait;<br>
g) az elsõ tárgyalás idõpontját.<br>
Ajánlatkérõ a tárgyalásos eljárásban a felkért ajánlattevõk által csatolandó iratok között elõírta, hogy ajánlattevõk rendelkezzenek a Magyar Fordítóirodák Egyesületi tagságával és az igazolás keretében nem engedett hiánypótlást.<br>
E körben a Döntõbizottság nem tudott egyetérteni ajánlatkérõ okfejtésével, hogy a tagfelvétel kezdeményezését igazoló iratot is elfogadta volna, hiszen az általa rögzített követelmény egyértelmûen tagsági viszony igazolását kérte, a felvétel iránti kérelem pedig még nem igazolhat tagságot. Azért sem fogadható el ajánlatkérõ azon védekezése, hogy elegendõ lett volna az egyesületi tagság igazolása a felvételre vonatkozó kérelem beadásával, mert ezt a lehetõséget az elõre meghívott ajánlattevõkkel nem közölte.<br>
Megjegyzi a Döntõbizottság, hogy az egyesületi tagság igazolása körében tett ajánlatkérõi nyilatkozat ellentmondó abban, hogy míg ajánlatkérõ fontos minõségi garanciát lát a tagságban, ugyanakkor állítása szerint elfogadta volna csupán a tagsági viszony létesítésére vonatkozó ajánlatkérõi szándékot.<br>
Ajánlattevõk a tagsággal kapcsolatos ajánlatkérõi elvárásnak az ajánlat beadásáig tehetnek eleget. A választott eljárásfajta speciális jellegébõl adódóan igen rövid határidõk alkalmazhatók, sõt a Kbt. egyes rendelkezései szerint a törvény által meghatározott legrövidebb határidõk sem kötik ajánlatkérõt. A Kbt. 71/B. § (3) bekezdésében foglaltak még arra is lehetõséget adnak, hogy ajánlattevõk a köztartozásokról csak nyilatkozzanak, míg az igazolásokat elegendõ a szerzõdés megkötését követõen csatolni.<br>
Jelen ügyben is az ajánlati felhívásnak a meghívottak részére történõ megküldése és az ajánlattételi határidõ, valamint a tárgyalások lefolytatása között igen rövid idõtartam került meghatározásra.<br>
Megállapítható az is, hogy ajánlatkérõ az általa választott tárgyalásos eljárásban figyelmen kívül hagyva ezen speciális eljárási szabályokat, azt a követelményt állította a meghívottak elé, hogy az ajánlat részeként, ajánlattételi határidõre - amely nem volt több 5 munkanapnál - igazoljanak tagságot a Magyar Fordítóirodák Egyesületénél.<br>
Ajánlatkérõ az ajánlati felhívásban rögzített - elõbb ismertetett - követelmény felállításával a Döntõbizottság megítélése szerint olyan helyzetet teremtett, amelyben a meghívott ajánlattevõk - figyelemmel a követelményrendszer megismerése és annak való megfelelés közötti igen rövid idõtartamra -, hogy ha ajánlattevõk a felhívás kézhezvételének idõpontjában nem voltak tagjai (egy önkéntesen szervezõdõ) egyesületnek, objektíve el voltak zárva attól, hogy eredményesen részt vehessenek az ajánlatkérõ által megindított eljárásban. A Döntõbizottság álláspontja szerint ajánlatkérõ ezen eljárásával olyan helyzetet idézett elõ, hogy nem tudta teljesíteni a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében rögzített alapelvet, azaz nem biztosította az ajánlattételre felhívottak számára az esélyegyenlõséget.<br>
Nem elhanyagolható az a tény sem, hogy ajánlatkérõ vitatott követelménye nem volt összefüggésben a meghívottaknak a szerzõdés teljesítésére való képességére, hiszen olyan követelményrõl volt szó, amit kizárólag érvényességi körben kívánt ajánlatkérõ vizsgálni.<br>
A Döntõbizottság a fent leírt indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének a) pontja szerint az indítvány megalapozatlan részét elutasította, míg a megállapított jogsértésre tekintettel a Kbt. 88. § (1) bekezdés d) és f) pontja szerinti jogkövetkezményeket alkalmazta ajánlatkérõvel szemben figyelemmel a Kbt. 88. § (5) bekezdésére is.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni és a bírság összegének megállapításánál méltányosságból sem mehet a minimum összeg alá, így a Döntõbizottság a bírság összegét a törvényi minimum összegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõ a Kbt. 70. § (1) bekezdésének c) pontja, valamint a 71/B. § (3) bekezdésében írtak alapján jogszerûen választotta a tárgyalásos eljárás fenti formáját és ennek keretében lehetõsége lett volna az idézett rendelkezések figyelembevételével - a sürgõsségre tekintettel - egyetlenegy ajánlattevõ meghívása útján is lefolytatni a közbeszerzési eljárást. A kiszabott bírságot a fentiekre tekintettel szükségesnek, de egyben elegendõnek ítélte a Döntõbizottság.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 27.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>