<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5557)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.264/10/2003.<br>
<br>
Tárgy: a KONTROLL ÉP Kft. jogorvoslati kérelme a Budapest Fõváros XIII. Kerület Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KONTROLL ÉP Kft. (1133 Budapest, Tutaj u. 1. g/g I. em. 1., a továbbiakban: kérelmezõ) jogorvoslati kérelmét, melyet a Budapest Fõváros XIII. Kerületi Önkormányzat (1139 Budapest, Béke tér 1.) nevében eljár: Angyalföld-Újlipótváros-Vizafogó Vagyonkezelõ Rt., 1131 Budapest, Béke u. 65., a továbbiakban: ajánlatkérõ) "1139 Bp., Jász u. 3. sz. alatti 13 lakásos, egyemeletes lakóépület felújítása, lakások korszerûsítése, 12 db lakás kialakítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Budapest Fõváros XIII. Kerület Önkormányzata mint ajánlatkérõ 2001. február 21-én ajánlati felhívást tett közzé nyílt eljárás megindítására "a Budapest XIII., Hajdú u. 3. szám alatti kiürített 32 lakás és pince, plusz 3 lakószintes épület belsõ átalakítása, a lakások korszerûsítése és az épület teljes felújítása" tárgyában.<br>
Az eljárást lezáró döntését meghozva ajánlatkérõ a 2001. április 2-án kelt levelével tájékoztatta kérelmezõt az eljárás eredményérõl oly módon, hogy megküldte részére az összegzést az eljárásról. Eszerint a közbeszerzési eljárás nyertese a Construm Kft. lett, õt követte másodikként a Kontrollép Kft., azaz kérelmezõ, a 13 érvényes pályázatot benyújtó közül. Az eredményhirdetés során nyertesként kihirdetett ajánlatkérõ, nevezetesen a Construm Kft. 2001. április 4-én vállalkozási szerzõdést kötött kérelmezõvel a XIII. kerületi Hajdú u. 3. szám alatti épület átalakításának, felújításának kivitelezésére bruttó 100 985 030 Ft összegben. E szerzõdés szerint a kivitelezés kezdési idõpontja 2001. április 13., befejezési idõpontja 2001. augusztus 30., azaz 140 naptári nap. Ezt követõen az ajánlatkérõ által a közbeszerzési eljárás lebonyolításával megbízott, illetve nevében eljáró Angyalföld-Újlipótváros-Vizafogó Vagyonkezelõ Rt., mint megbízó, illetve megrendelõ 2001. április 17-én fentivel azonos tárgyban vállalkozási szerzõdést kötött a Construm Kft.-vel oly módon, hogy a szerzõdés 2. pontjában a szerzõdés összegeként bruttó 115 630 745 Ft-ot jelöltek meg a felek, míg a kivitelezés kezdési idõpontjaként 2001. április 18-át, befejezésének pedig 2001. szeptember 6-át kötötték ki. A Construm Kft. és kérelmezõ között létrejött szerzõdés 4.1. pontja szerint az építési engedély száma V-3777-3/2000., míg ugyanazon tárgyban kötött szerzõdésben a bonyolító és s Construm Kft. közötti megállapodás 4.1. pontjában az építési engedély száma 8/14.831/2001. számon volt megjelölve. A szerzõdés alapján kérelmezõ a munkákat határidõre elvégezte a szerzõdésben megjelölt díj ellenében. Ezt követõen az ajánlatkérõ megbízásából eljáró bonyolítóval kötött szerzõdés alapján a Construm Kft. részére is kifizetésre került a fentebb említett szerzõdési összeg az ütemezésnek megfelelõen, a szerzõdésben megjelölt vállalási, teljesítési határidõ leteltét követõen.<br>
Megjegyzendõ, hogy a 2001. február 21-i ajánlati felhívás (0881/2001) címében ajánlatkérõnek Angyalföld-Újlipótváros-Vizafogó Vagyonkezelõ Rt. lett megjelölve, míg annak 1. pontjában ajánlatkérõként Budapest Fõváros XIII. Kerület Önkormányzata került feltüntetésre, akinek megbízásából járt el a fent nevezett szervezet.<br>
Ezt követõen 2003. március 26-án Budapest Fõváros XIII. Kerületi Önkormányzat tette közzé ajánlati felhívását nyílt eljárás megindítására a Közbeszerzési Értesítõ 13. számában (1815/2003.) "a 1139 Budapest, Jász u. 3. szám alatti 13. lakásos 1 emeletes lakóépület felújítása, lakások korszerûsítése, 12 db lakás kialakítása" tárgyában. E felhívás 1. pontjában megjelölésre került, hogy ajánlatkérõ megbízásából az Angyalföld-Újlipótváros-Vizafogó Vagyonkezelõ Rt. (1131 Budapest, Béke u. 65.) jár el.<br>
Az ajánlati felhívás 11. pontjában a pénzügyi, gazdasági és mûszaki alkalmasság elbírálására kért adatok és tények között a mûszaki alkalmasság igazolására ajánlatkérõ többek között elõírta, hogy:<br>
"- az elmúlt 3 évben végzett hasonló munkák ismertetése (az ajánlat tárgyával legalább azonos költségû lakóház-felújítás, lakások korszerûsítésével)."<br>
A 11. b) pontjában a szerzõdés teljesítésére alkalmatlanná minõsítés szempontjait határozta meg ajánlatkérõ, ezek között szerepelt:<br>
"- legalább 2 azonos vagy nagyobb lakásszámú és költségû épület felújításának referenciájával nem rendelkezik az ajánlattevõ."<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat azok súlyszámával, az adható pontszámokat és az értékelés módszerét.<br>
A 16. pontban az egyéb információk között hiánypótlásra biztosított lehetõséget. Helyszíni konzultációra nem került sor.<br>
A felhívásban megjelölt 2003. március 6-i ajánlattételi határidõig 11 db ajánlat érkezett ajánlatkérõhöz, a Qualiti Bau Kft.-tõl, a Fõvárosi 2. Sz. Építõipari Rt.-tõl, a Construm Kft.-tõl, a MÁVÉPSZER Kft.-tõl, a QLIEEN-Bau Kft.-tõl, a Fõvárosi Építõ Rt.-tõl, a KRABER Kft.-tõl, a 3. T. Fõépítõ Kft.-tõl, a Lavina Rt.-tõl, a Gész Holding Kft.-tõl és kérelmezõtõl.<br>
A 2003. május 19-i eredményhirdetés alkalmával kihirdetett ajánlatkérõi döntés alapján az eljárás nyertese a Construm Kft. lett, míg ezen összegzés megállapítása szerint a 3. T. Fõépítõ Kft., a Lavina Rt. és a Gész Holding Kft. ajánlata érvénytelen, ezért ajánlatkérõ a további eljárásból kizárta õket.<br>
Ajánlatkérõ a Construm Kft.-vel a szerzõdést 2003. május 30-án írásban megkötötte vállalkozói szerzõdés formájában. A szerzõdés 10.17. pontja szerint a vállalkozó a bevonni kívánt alvállalkozóiról a cégadatokat (cég neve, címe, telefon és fax száma, vezetõjének neve) a szerzõdéssel egy idõben megrendelõnek átadja.<br>
Kérelmezõ 2003. május 26-án jogorvoslati kérelemmel fordult a Döntõbizottsághoz. Ebben kérte a jogsértés megállapítása mellett az ajánlatkérõ eljárást lezáró döntésének megsemmisítését, valamint ideiglenes intézkedésként a szerzõdéskötés megtiltását. Kérte továbbá az ügyben tárgyalás tartását is, valamint a jogorvoslati eljárással kapcsolatosan a költségei viselésére kötelezését is ajánlatkérõnek. Írásos kérelmét a tárgyaláson pontosítva azzal indokolta, hogy álláspontja szerint a nyertesnek kihirdetett ajánlattevõ ajánlatát érvénytelennek kellett volna minõsíteni, mert a Construm Kft. nem rendelkezik a felhívásban meghatározott számú és minõségû referenciával. Ennek alátámasztására elõadta, hogy kérelmezõ már évtizednél is több ideje dolgozik az építõiparban, számos hasonló tárgyú és nagyságrendû közbeszerzésben vett részt. Ezen idõ alatt bõséges információt szerzett más ajánlattevõk mûszaki-technikai hátterérõl, munkavégzési módszerérõl és a korábbi munkáiról, ezért tudja, hogy a nyertes ajánlattevõ maradéktalanul nem elégíti ki a szigorúan kötelezõ elõírásokat, melyeket az eljárásban ajánlatkérõ az ajánlattevõkkel szemben támasztott. A referencia vonatkozásában határozottan állította, hogy nyertes az elvárásoknak e vonatkozásban nem felelt meg. Ennek alátámasztására a jogorvoslati ügy tárgyalásán becsatolta a Döntõbizottság részére a nyertes ajánlatában referenciaként megjelölt és ajánlatkérõ által is elfogadott 2001-es közbeszerzési eljárás keretében lebonyolított Budapest XIII. kerület, Hajdú u. 3. sz. alatti épület átalakításának, felújításának kivitelezését tanúsító vállalkozási szerzõdést, melyet a kérelmezõ kötött a Construm Építõipari Fõvállalkozó Kft.-vel. Ennek kapcsán azt is nyilatkozta, hogy ezt a munkát a kérelmezõ bruttó 100 985 030 Ft összegben végezte el a Construm Kft., mint megrendelõ részére. A jelen eljárásban szembesült azzal, hogy a munkát a Construm Kft. referenciaként mutatta be ajánlatkérõ számára a jelen közbeszerzési eljárásban és ezt a referenciát ajánlatkérõ megfelelõként el is fog<br>
adta.<br>
A tárgyaláson azt is nyilatkozta, hogy a Construm Kft.-vel szemben hamis adatszolgáltatás miatt nem kíván jogorvoslati eljárást kezdeményezni. Kérelme kimondottan az ajánlatkérõ magatartása miatt került benyújtásra, különös tekintettel arra, hogy álláspontja szerint ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján a nyertesnek kihirdetett ajánlattevõ ajánlatát érvénytelenné kellett volna nyilvánítania, hisz az ténylegesen nem felelt meg az ajánlati felhívás 11. b) pontja szerinti nagyságrendû és költségû épület felújításra vonatkozó referenciáknak.<br>
Álláspontja szerint érvénytelennek tekintendõ ajánlat nyertes ajánlattevõként kihirdetése jogellenes.<br>
A Döntõbizottság a kért ideiglenes intézkedést nem alkalmazta, mert a felhívás szerinti szerzõdéskötési idõpontig rendelkezésre álló iratok alapján a törvényi feltételek megléte nem volt megállapítható.<br>
Ajánlatkérõ (a Budapest XIII. Kerület Önkormányzat polgármestere által írásban meghatalmazott jogi képviselõ és a közbeszerzési eljárást lebonyolító Angyalföld-Újlipótváros-Vizafogó Vagyonkezelõ Rt.) képviselõje írásos észrevételt nyújtott be a Döntõbizottsághoz, amit a tárgyaláson változatlanul fenntartott. Ebben elõadta, hogy az alkalmatlanná minõsítés szempontjait vizsgálva a vizsgált ajánlatban két referenciaként a nyertesnek kihirdetett ajánlattevõnél megjelölt beruházást elsõként megfelelõnek minõsítették. Azok megfeleltek a kiírásban foglaltaknak, nevezetesen a Budapest XIII. kerület, Hajdú u. 3. sz. alatti lakóépület felújítása, valamint másodikként a Budapest V., Király Pál u. 18. tömbrehabilitáció. Ezen kívül számos további referenciát is megjelölt a nyertes ajánlattevõ.<br>
Elõadta azt is, hogy a XIII. kerületi, 2001-ben készült felújítási munkáról saját tapasztalattal rendelkezik. Bár a munkát alvállalkozó bevonásával készítette el az akkori nyertes az akkor legkedvezõbb ajánlattevõ Construm Kft., az ajánlatának és igényeiknek megfelelõen jó színvonalon teljesítette a szerzõdéses kötelezettségét. A másik általuk kiemelt referenciával kapcsolatosan érdeklõdtek a beruházónál és hasonló véleményt hallottak a nagyságrenddel nagyobb beruházás lebonyolítására vonatkozóan. Ismereteik szerint a Construm Építõ és Fõvállalkozó Kft. általában alvállalkozók bevonásával teljesíti vállalásait.<br>
Ajánlati felhívásukban nem írtak elõ az ajánlattevõknek a beszerzés értékének 10%-át meghaladó mértékben igénybe venni kívánt alvállalkozók vagy egyéb résztvevõk megjelölését. Azt is nyilatkozta, hogy a nyertes ajánlattevõ ajánlatában mellékelte a mûszaki alkalmassági igazolásként a rendelkezésére álló technikai hátterét és a minõségért felelõs személyek megnevezését. Ezt megnyugtatónak találták. További garanciaként vették figyelembe az ajánlattevõ 2002. évben megszerzett EN ISO 9001:2000. elõírásainak megfelelõ tanúsítványát.<br>
Összességében elõadta, hogy a nyertesnek kihirdetett ajánlattevõ a részszempontokban és összességében is a legkedvezõbb ajánlatot tette. Ezen kívül az eddigi referenciái is biztosítékul szolgálnak a tárgyi beruházás sikeres megvalósítása érdekében. Álláspontja szerint a jogorvoslati jogával élõ Kontroll Kft. aggodalmaiban osztozni nem tudnak és az indokul felhozott észrevételei részükrõl nem elfogadhatóak.<br>
A fentebb leírt szempontjaikat fenntartva kérte, hogy a közbeszerzési Döntõbizottság az észrevételeiket fogadja el a jogorvoslati eljárás során.<br>
Az ügyben érdekelt felek a szabályszerû értesítés ellenére sem írásban, sem a jogorvoslati ügy tárgyalásán szóban érdemi nyilatkozatot nem terjesztettek elõ.<br>
A Döntõbizottság a rendelkezésére álló iratok, dokumentumok, valamint a felek által írásban és a tárgyaláson szóban tett nyilatkozatok alapján megállapította, hogy a kérelem megalapozatlan az alábbiak miatt.<br>
A Döntõbizottságnak a jogvita elbírálása során elsõdlegesen azt kellett vizsgálnia, hogy az ajánlatkérõ által nyertesnek kihirdetett ajánlattevõ ajánlata érvényes volt-e, illetve az ajánlattevõ a felhívásnak megfelelõen igazolta-e a mûszaki alkalmassága körében a megfelelõ referenciákat, azaz nem kellett-e volna-e nevezett ajánlattevõt alkalmatlanná nyilvánítani a szerzõdés teljesítésére és ennek következtében kizárni a további közbeszerzési eljárásból a kérelemben írtak szerint.<br>
A jogorvoslati eljárás során a kérelmezõ egyértelmû nyilatkozatot tett arra vonatkozóan, hogy nem kíván hamis adatszolgáltatás címén jogorvoslati eljárást kezdeményezni a nyertes ajánlattevõvel szemben, annak ellenére hogy az az ajánlatában olyan referenciát adott meg a Hattyú u. 3. sz. alatti ingatlan felújítása kapcsán, mely vonatkozásában a munkát ténylegesen nem a nyertes végezte el, hanem kérelmezõ.<br>
A Döntõbizottsághoz becsatolt iratokból kétséget kizáróan megállapítható, hogy a fenti vitatott referencia vonatkozásában a 2001-ben lefolytatott közbeszerzési eljárás alapján a Construm Kft.-t hirdette ki ajánlatkérõ a közbeszerzési eljárás nyerteseként és vele kötötte meg a vállalkozói szerzõdést. Az is megállapítható e közbeszerzési eljárás iratainak vizsgálatából, hogy az alvállalkozók megjelölését a felhívásban az ajánlatkérõ nem írta elõ. A szerzõdésben az alvállalkozókra vonatkozóan annyi szerepelt, hogy a szerzõdés aláírásával egy idõben az alvállalkozókat meg kell neveznie nyertes ajánlattevõnek.<br>
Az is megállapítást nyert, hogy a Construm Kft. szintén szerzõdést kötött a kérelmezõvel a Hattyú utcai objektumban elvégzendõ feladatok kivitelezésére, amelynek következtében a kérelmezõ nem állt szerzõdéses jogviszonyban az ajánlatkérõvel az adott közbeszerzési eljárás során. Az ajánlatkérõ és a nyertesnek kihirdetett ajánlattevõvel kötött szerzõdés alapján az is megállapítható, hogy minden kötelezettség a nyertesnek kihirdetett ajánlattevõt terhelt és az esetleges szerzõdésszegés esetén is neki kellett volna helyt állnia ajánlatkérõvel szemben.<br>
Fenti indokok alapján megállapítható, hogy a nyertesnek kihirdetett ajánlattevõ, mint az ajánlatkérõvel korábban szerzõdést kötõ fél megjelölhette referenciaként ajánlatában a Hattyú u. 3. szám alatti ingatlan kapcsán végzett felújítási tevékenységet, ezzel pedig a mûszaki alkalmasságát igazolta.<br>
Tekintettel arra, hogy kérelmezõ csak ezen referencia jogszerû feltüntetését vitatta a jogorvoslati eljárás során, illetve ennek kapcsán helyezkedett arra az álláspontra, hogy ajánlatkérõ erre tekintettel ki kellett volna, hogy zárja a Construm Kft.-t a közbeszerzési eljárásból, megállapítható, hogy a kérelem megalapozatlan.<br>
A Döntõbizottság itt tartja szükségesnek megjegyezni azt, hogy a 2001. elején lefolytatott közbeszerzési eljárás kapcsán létrejött szerzõdés és annak teljesítése vonatkozásában különös tekintettel a hatáskörének hiányára, nincs lehetõsége vizsgálódnia még abban az esetben sem, ha esetleg élni kívánna a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében biztosított lehetõséggel.<br>
Fent leírt indokok alapján a Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 23.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>