<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5607)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.292/3/2003.<br>
<br>
Tárgy: a Kiss Textil Kft. jogorvoslati kérelme Kaposvár Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kiss Textil Kft. (2100 Gödöllõ, Ifjúság u. 10., a továbbiakban: kérelmezõ) által a Kaposvár Megyei Jogú Város Önkormányzata (7400 Kaposvár, Kossuth tér 1., a továbbiakban: ajánlatkérõ) "Kaposvár 450 férõhelyes kollégium berendezéseinek, felszereléseinek beszerzése" tárgyú közbeszerzési eljárása ellen benyújtott jogorvoslati kérelmet érdemi vizsgálat nélkül elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság megállapította, hogy kérelmezõ 2003. június 13-án jogorvoslati kérelmet nyújtott be a rendelkezõ részben meghatározott tárgyú közbeszerzési eljárás ellen, melyben nem igazolta a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) bekezdése szerinti igazgatási szolgáltatási díj megfizetését, valamint beadványa nem tartalmazta teljes körûen a Kbt. 80. § (1) bekezdésében foglalt valamennyi adatot.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése alapján 2003. június 13-án hiánypótlásra hívta fel kérelmezõt. Tájékoztatva õt arról is, hogy amennyiben a kézhezvételtõl számított 5 napon belül azt nem teljesíti, akkor jogorvoslati kérelme érdemi vizsgálat nélkül elutasításra kerül.<br>
A visszaérkezett tértivevény tanúsága szerint kérelmezõ a felhívást 2003. június 17-én átvette, de a jelzett hiányt 2003. június 27-ig nem pótolta. Erre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a kérelmet a Kbt. 80. § (4) bekezdése alapján érdemi vizsgálat nélkül elutasította, mivel a hivatkozott jogszabályhely úgy rendelkezik, hogy ha a Bizottság megállapítja, hogy a Kbt. 80. § (3) bekezdés szerinti hiánypótlást nem teljesítették, illetõleg a kérelem nem felel meg a Kbt. 79. § (3) vagy (7) bekezdése szerinti feltételeknek, a kérelmet elutasítja.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 27.<br>
<br>
Dr. Nagy László Gábor s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>