<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7029)
</b></h2><FONT size=3><i><u></i></u><br>
25.K.33.409/2002/8.<br>
<br>
A Fõvárosi Bíróság a dr. Katona Miklós ügyvéd (1054 Budapest, Alkotmány út 27.) által képviselt Országos Egészségbiztosítási Pénztár (1139 Budapest, Váci út 73/A.) felperesnek, a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott (hiv. sz.: D.515/18/2002) - közigazgatási határozat felülvizsgálata iránti perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A kereseti illetéket az állam viseli.<br>
Kötelezi továbbá a bíróság a felperest, hogy 15 nap alatt fizessen meg az alperesnek 20 000 (azaz húszezer) Ft perköltséget.<br>
Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál lehet a Magyar Köztársaság Legfelsõbb Bíróságához elõterjeszteni.<br>
<br>
INDOKOLÁS<br>
<br>
Felperes ajánlatkérõként 5197/2002 szám alatt ajánlati felhívást tett közzé a Közbeszerzési Értesítõ 2002. július 10. napján megjelent 28. számában, nyílt közbeszerzési eljárás megindítására élõerõs õrzés-védelem az OEP épületeiben tárgyban.<br>
Felperes dokumentációt is készített, amelynek II. fejezete tartalmazza a szakmai követelményeket. Ezek szerint a szolgáltatás során az ajánlattevõ a hatályos jogszabályoknak megfelelõen, illetve a MABISZ betörés-, rablásbiztosítási szabályzatában foglaltak betartásával köteles a feladatot ellátni. A hatályos jogszabályok között felsorolták a vállalkozás keretében végzett személy- és vagyonvédelmi, valamint a magánnyomozói tevékenység szabályairól szóló 1998. évi IV. törvényt is.<br>
Az ajánlattételi határidõre - mások mellett - a Colonel Vagyonvédelmi és Mûszaki Üzemeltetõ Kft. (Colonel Kft.) is nyújtott be ajánlatot. Ebben megtalálható a Személy-, Vagyonvédelmi és Magánnyomozói Szakmai Kamara fõtitkára által "igazolás kiadása pályázat céljából" tárgyú 00/E/00563/2002. ügyiratszámú, 2002. július 31. napján kiállított okirata. Az igazolás tartalmazza, hogy a Colonel Vagyonvédelmi és Mûszaki Üzemeltetõ Kft. kamarai tagsági viszonyának kezdete: 1999. március 23., továbbá hogy a gazdálkodószervezetnek a szakmai kamarába való bejelentkezés napjára visszaható hatállyal az igazolás kiállításáig a kamara felé fennálló tartozása nincs, etikai eljárás a vállalkozással szemben nem volt. A kiadástól számított 30 napig érvényes igazolás kitér arra is, hogy azt - többek között - a Személy-, Vagyonvédelmi és Magánnyomozói Szakmai Kamaráról szóló 1998. évi IV. tv. 24. §-a alapján adták ki.<br>
Az ajánlatok bontását követõen felperes valamennyi ajánlattevõ vonatkozásában tájékoztatást kért a Személy-, Vagyonvédelmi és Magánnyomozói Szakmai Kamara Országos Szervezetétõl arról, hogy az ajánlattevõk érvényes szakmai kamarai tagsággal rendelkeznek-e. A kamara fõtitkára a 2002. augusztus 9. napján kelt 00/E/00572/2002. számú átiratában - többek között - azt a tájékoztatást adta, hogy a Colonel Vagyonvédelmi Kft. a szakmai kamarának tagja, tagsági viszonya 1999. március 23-án keletkezett. Etikai eljárás a vállalkozással szemben nem volt. Tagdíjhátraléka 2002. évre 269 200 Ft. Érvényes kamarai tagsági igazolással 2002. évre nem rendelkezik.<br>
Felperes az ajánlatokat értékelte, majd kihirdette a nyertest. Az eljárásról szóló összegzés 3. pontja egyebek mellett azt is tartalmazza, hogy a Személy-, Vagyonvédelmi és Magánnyomozói Szakmai Kamara tájékoztatása alapján a Colonel Kft. ajánlattevõ 2002. évre érvényes kamarai tagsági igazolással nem rendelkezik, így nem felel meg az ajánlati dokumentációban foglalt feltételeknek, mert mûködése az 1998. évi IV. tv. 1. § (3) bekezdésében foglalt kritériumba ütközik. Erre tekintettel az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja alapján érvénytelen, mert az ajánlat nem felel meg a dokumentációban meghatározott feltételeknek.<br>
A Colonel Kft. jogorvoslati kérelmére eljárva az alperes a 2002. október 21. napján kelt D.515/18/2002. számú határozatában megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontjára tekintettel az 52. § (1) bekezdését. Ezért a felperesnek a vonatkozó, eljárást lezáró döntését megsemmisítette, továbbá kötelezte 1 M Ft bírság megfizetésére. Az indokolásban az alperes hivatkozott a dokumentációban is felhívott 1998. évi IV. tv. 25. §-ában foglaltakra, amely a kamarai tagság megszûnésének eseteit határozza meg. A Colonel Kft. ajánlatában szereplõ igazolás tartalmát csak az itt felsorolt esetkör valamelyikének fennállása cáfolhatta volna meg, a kamara azonban a felperesnek írt levélben sem a tagsági igazolvány visszavonásáról, sem a kamarából való kizárás tényérõl nem nyilatkozott. Erre tekintettel az alperes megállapította, hogy a Colonel Kft. a kamarai tagságot illetõen megfelelt az ajánlati dokumentáció II. pontjában foglalt követelményeknek, így felperes jogszerûtlenül nyilvánította ajánlatát érvénytelennek.<br>
Felperes keresetében jogszabálysértésre hivatkozással kérte a közigazgatási határozat felülvizsgálatát. Kérte a határozat megváltoztatását annak megállapításával, hogy az eljárás során a rendelkezésére álló adatok alapján hozta meg döntését, nem szegte meg a Kbt. rendelkezéseit, nem felelõs a határozatban terhére rótt sérelemért, továbbá, hogy a bírság kiszabása vele szemben nem indokolt. Perköltségigénye nem volt. Arra hivatkozott, hogy a Colonel Kft. által becsatolt irat, a jogszabály által támasztott feltételrõl (tagsági viszony léte) nem adott tájékoztatást, míg a szakmai kamarától hivatalosan bekért tájékoztatásból az derült ki, hogy a tagsági viszonyt az ajánlattevõ igazolni nem tudja, hiszen "érvényes kamarai tagsági igazolással 2002. évre nem rendelkezik". Felperes úgy járt el, ahogy az az adott helyzetben elvárható, döntéseit az ajánlattevõ által beadott ajánlat tartalma, valamint az eljárás során beszerzett egyéb iratok adatai alapján hozta meg, és ezekbõl következõen okkal zárta ki a Colonel Kft.-t az eljárásból. Azzal is érvelt, hogy a jogorvoslati eljárás megindulását követõen értelmezõ tájékoztatást kért a kamarától arról, hogy miként értelmezendõ az "érvényes kamarai tagsági igazolással 2002. évre nem rendelkezik" válasz, milyen következmények fûzõdnek az érvényes kamarai tagsági igazolás hiányához, továbbá, hogy érvényes kamarai tagsági igazolás hiányában, vállalkozás keretében végezhetõ-e vagyonvédelmi tevékenység, és, hogy a 9 nap különbséggel kiadott iratok ellentétes adatai mibõl adódhatnak.<br>
A kamara válasza szerint az érvényes kamarai tagsági igazolás arra szolgál, hogy a vállalkozások hatósági ellenõrzése esetén az ellenõrzött helyben és azonnal képes legyen igazolni, hogy a szakmai kamara tagja. Az ellenõrzés során az igazolás hiányának következménye a rendõrség által kezdeményezett szabálysértési vagy államigazgatási eljárás.<br>
Az alperes nyilatkozatában fenntartotta határozatban foglalt indokait. Kiemelte, hogy a kiírásban nem szerepelt, hogy az ajánlattevõnek 2002. évre kamarai tagsági igazolással kell rendelkeznie, hanem csak azt, hogy az ajánlattevõnek kamarai tagsággal kell rendelkeznie. A kamarai tagsági igazolás hiánya a hatósági ellenõrzés esetén szabálysértési eljárást vonhat maga után, ám miután ez a kérdés már a teljesítés idõszakára vonatkozik, nem tartozik az alperes által a jogorvoslati eljárásban vizsgálható tények körébe. Hivatkozott még arra is, hogy a bírság jogkövetkezményének alkalmazása alól az alperes akkor sem tekinthetett volna el, ha a felperes úgy járt volna el, ahogy az az adott helyzetben elvárható. Mindezekre tekintettel kérte a kereset elutasítását és felperes perköltségben való marasztalását.<br>
Felperes keresete nem alapos.<br>
A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. tv. (Áe.) 72. § (1) bekezdése alapján, a Polgári perrendtartásról szóló, többször módosított 1952. évi III. tv. (Pp.) 324. § (1) bekezdése szerint lefolytatott eljárásban a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.<br>
A bíróságnak a perben azt kellett megítélnie, hogy a Colonel Vagyonvédelmi és Mûszaki Üzemeltetõ Kft. (ajánlattevõ) ajánlata érvénytelen-e, mert a kamarai tagság vonatkozásában nem felel meg a dokumentációban meghatározott feltételeknek, és mindezekre tekintettel jogszabálysértõ-e az alperes határozata.<br>
A bíróság a keresetlevél, az alperes nyilatkozata, a felek elõadásai, valamint a közigazgatási iratok alapján megállapított tényállásból kiindulva a következõkre alapozta döntését.<br>
A közbeszerzésekrõl szóló, többször módosított 1995. évi XL. tv. (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A Kbt. 52. § (2) bekezdés d) pontja szerint akkor érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A bíróság kétséget kizáróan megállapította, hogy a perrel érintett közbeszerzési eljárásban a kamarai tagság vonatkozásában csupán az ajánlati dokumentáció II. fejezet szakmai követelmények cím alatt tartalmaz - a tényállási részben utaltak szerint - elõírást. Az itt megfogalmazottak alapján a nyertes ajánlattevõnek a teljesítés idõszakában tagja kell hogy legyen a Személy-, Vagyonvédelmi és Magánnyomozói Szakmai Kamarának.<br>
A bíróság megállapította azt is, hogy sem az ajánlati felhívás, sem pedig az ajánlati dokumentáció egyéb rendelkezései között nem írta elõ, hogy az ajánlattevõknek az ajánlathoz csatolniuk kell a kamarai tagsági igazolást. Az ajánlattevõk pénzügyi, gazdasági és mûszaki alkalmassága igazolására kért adatok és tények között ilyen kötelezettség nem szerepel, az ajánlattevõnek a szerzõdés teljesítésére alkalmatlanná minõsítésének szempontjai között a kamarai tagsági igazolás hiánya nem szerepel.<br>
A Colonel Kft. ajánlatának részét képezõ kamarai igazolás alapján nem lehet arra következtetni, hogy az ajánlattevõ ne lenne a kamarának tagja, a felperes által bekért tájékoztatás pedig egyértelmûen rögzíti, hogy az ajánlattevõ a szakmai kamarának tagja. A Kbt. sehol nem teszi az ajánlatkérõ számára kötelezõvé, hogy az ajánlattevõk által becsatolt igazolások valóságtartalmáról az ajánlatok elbírálása során meg kellene gyõzõdni. Arról viszont kifejezetten rendelkezik, hogy melyek a hiánypótlás szabályai [Kbt. 43. § (4) bekezdés], továbbá, hogy az ajánlattevõnek lehetõsége van az ajánlattal kapcsolatos, nem egyértelmû kijelentések tartalmának tisztázása érdekében az ajánlattevõtõl felvilágosítást kérni [Kbt. 57. § (1) bekezdés].<br>
A bíróság megítélése szerint abban az esetben, ha a felperesi ajánlatkérõ az ajánlatokkal kapcsolatban mástól kért tájékoztatás alapján ellentmondást vél az ajánlat tartalma és a kapott tájékoztatás között, hiánypótlás vagy felvilágosításkérés keretében lehetõsége van a kétségek eloszlatására a nem egyértelmû igazolások tartalmával kapcsolatban, így a jogorvoslati eljárás során is kért tisztázó, értelmezõ információ kérésére. Ezek megtétele a felperesi ajánlatkérõ számára mint lehetõségek állnak rendelkezésre, nem kötelezõ teendõk. E lehetõségek elmulasztása azonban nem járhatnak azzal a következménnyel, hogy az eredeti ajánlathoz benyújtott igazolás tartalmából olyan következtetést vonjon le a felperesi ajánlatkérõ, amely abból nem következik.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint az ajánlat akkor érvénytelen, ha az nem felel meg az ajánlati felhívásban, illetõleg a dokumentációban meghatározott feltételeknek. A kiírás szerint az ajánlatkérõ a szakmai kamarának tagja kell hogy legyen, az errõl szóló igazolás meglétét, illetve az ajánlathoz való csatolását a felperes sem a felhívásban, sem pedig a dokumentációban nem tette kötelezõvé. Jogsértõ tehát a felperes azon eljárása, amely a kamarai tagsági igazolás hiányának okán állapította meg, hogy a Colonel Kft. ajánlata nem felel meg a dokumentációban meghatározott feltételeknek és erre tekintettel minõsítette az ajánlatot érvénytelennek. E körben a Colonel Kft. ajánlata a kiírásban foglaltaknak megfelel, amely tényt az alperes határozatában helyesen állapított meg.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos 88. § (1) bekezdés f) pontja szerint az alperes köteles bírságot kiszabni a Kbt. szabályait megszegõvel szemben. Tekintettel arra, hogy a felperes megsértette a Kbt. 52. § (1) bekezdés d) pontjára tekintettel az 52. § (1) bekezdését, bírságot volt köteles vele szemben az alperes kiszabni, a törvény szerint kiszabható legkisebb összegû bírság alkalmazása ezáltal nem tekinthetõ jogszabálysértõnek.<br>
A kifejtettek szerint a bíróság az alperes határozatát a felperes által vitatott részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, a határozat jogszerû rendelkezéseket tartalmaz. A határozat nem jogszabálysértõ a felperes által kifogásolt körben, ezért a bíróság a felperes keresetét mint alaptalant elutasította.<br>
A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.<br>
A tárgyi illetékfeljegyzési jog folytán le nem rótt kereseti illeték viselésérõl a bíróság - figyelemmel a felperes személyes költségmentességére - a költségmentesség alkalmazásáról szóló 6/1986. (VI. 26.) IM rendelet 14. §-a alapján határozott.<br>
Az ítélet elleni fellebbezés lehetõségét a <a href="http://net.jogtar.hu/jr/gen/getdoc.cgi?docid=99500040.tv#92">Kbt. 92. §-</a>a biztosítja.<br>
<br>
Budapest, 2003. május 27.<br>
<br>
Dr. Vitál-Eigner Beáta s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>