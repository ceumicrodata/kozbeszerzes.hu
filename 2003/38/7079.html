<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7079)
</b></h2><FONT size=3><i><u></i></u><br>
Kf.VI.37.710/2001/7.<br>
<br>
A Magyar Köztársaság Legfelsõbb Bírósága a dr. Torda Csabáné ügyvéd (Tata, József A. u. 1.) által képviselt Kardirex Rendelõintézet és Egészségügyi Központ Betéti Társaság (Gyõr, Táncsics M. u. 43.) felperesnek a dr. Deli Betty jogtanácsos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közbeszerzési határozat felülvizsgálata iránt a Fõvárosi Bíróság elõtt indított perében a 2001. május 8. napján meghozott 3.K.35.831/2000/3. számú ítélet ellen a felperes részérõl 4. sorszámon benyújtott fellebbezés folytán az alulírott napon megtartott tárgyaláson meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy 15 nap alatt fizessen meg az alperesnek 20 000 (húszezer) forint másodfokú eljárási költséget, és az államnak - az illetékhivatal külön felhívására - 13 500 (tizenháromezer-ötszáz) forint fellebbezési eljárási illetéket.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
Gyõr Megyei Jogú Város Önkormányzata - mint ajánlatkérõ - az önkormányzat és a polgármesteri hivatal köztisztviselõinek és közalkalmazottainak foglalkozás-egészségügyi ellátására nyílt közbeszerzési eljárás megindítására szóló ajánlati felhívást tett közzé a Közbeszerzési Értesítõ 2000. július 26-i számában. Az ajánlattételi határidõben három ajánlat érkezett, közte a felperesé. A másik két ajánlattevõ ajánlatát eljárási okból az ajánlatkérõ érvénytelennek nyilvánította, míg a felperes ajánlata alapján az eljárást az erre feljogosított polgármester azért nyilvánította eredménytelennek, mert az ajánlatban szereplõ vállalási ár magas volt az ajánlatkérõ rendelkezésére álló pénzösszeghez képest; jóllehet az ajánlatkérõ erre a célra rendelkezésre álló pénzkeretének felemelése esetében a döntést elõkészítõ "javaslattevõ bizottság" a felperes ajánlatát tartotta alkalmasnak a nyertesként való kihirdetésre. A döntés ellen a felperes nyújtott be jogorvoslati kérelmet, melyben annak megsemmisítését, továbbá az ajánlatkérõnek a költségek viselésére való kötelezését kérte. Elõadta, hogy ajánlata a kiírásnak mindenben megfelelõ volt, árai a foglalkozás-egészségügyi szolgáltatások áráról kiadott 89/1995. (VII. 14.) Korm. rendelet 1. számú mellékletében megállapított díjtételeknek megfeleltek, ezért az ármegkötés nélküli kiírásra tett ajánlat eredménytelenségét megállapító döntés törvénysértõ.<br>
Az alperes D.456/9/2000. számú határozatával a jogorvoslati kérelmet elutasította. Határozatát arra alapította, hogy a közbeszerzésekrõl szóló 1995. évi XL. törvény (a továbbiakban: Kbt.) nem tartalmaz olyan elõírást, mely kötelezõvé tenné a fedezet nagyságának az ajánlati felhívásban való közzétételét, a Kbt. 60. § (1) bekezdése d) pontja szerint viszont eredménytelen az eljárás, ha egyik ajánlattevõ sem tett az ajánlati felhívásban foglaltaknak az ajánlatkérõ részére megfelelõ ajánlatot. A szerzõdéskötést eredményezõ közbeszerzési eljárásnál ugyanis nem közömbös a szerzõdéses szolgáltatás ellenértéke, és az ellenérték fedezetéül szolgáló összeg mértéke sem. Ha anyagi okok miatt a szerzõdés nem köthetõ meg, a szerzõdéskötést megelõzõ közbeszerzési eljárás érvénytelen.<br>
Az alperes határozatának felülvizsgálata iránt a felperes nyújtott be keresetet, kérve annak megváltoztatását, a jogsértés megállapítását és bírság kiszabását. Elõadta, hogy ajánlata megfelelt a kiírás feltételeinek. Állította, hogy a verseny tisztasága, az ajánlattevõk esélyegyenlõsége elvét tartalmazó <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a a határozat meghozatala folytán megsérült. Elõadta továbbá, hogy ajánlatát a jogszabályban meghatározott árnál alacsonyabb összegben nem tehette meg. Végül hivatkozott arra, hogy az új eljárásban a korábban eljárási okból érvénytelen ajánlatot tevõ megyei kórház lett a nyertes. Ez a tény - álláspontja szerint - arra utal, hogy az ajánlatkérõ célja az volt, hogy a szükséges feladatra minél kisebb költségvetési pénzt biztosíthasson. Végül keresetében arra utalt, hogy az anyagi fedezetnek a kiíráskor az ajánlatkérõ rendelkezésére kellett volna állnia.<br>
Az elsõfokú bíróság ítéletével a felperes keresetét elutasította. Indokolása szerint a felhívás követelményeinek megfelelõ ajánlatok kevésbé elõnyösek is lehetnek az ajánlatkérõ számára. Jelen esetben az ajánlatkérõnek évi 25 millió Ft állt rendelkezésére a foglalkozás-egészségügyi ellátás teljesítésére, ezért az ennél mintegy 10 millió Ft-tal drágább ajánlat nem volt számára megfelelõ, függetlenül az ajánlat érvényességétõl. A közbeszerzési eljárás - mint ahogy az alperesi határozat is rámutatott - szerzõdéskötésre irányul. A megkötendõ szerzõdés egyik lényeges eleme a szolgáltatás ellenértéke. Amennyiben az ajánlatkérõ ennek megfizetésére nem képes, a szerzõdés nem megköthetõ, tehát az ezt megelõzõen lefolytatott közbeszerzési eljárás eredménytelen. Mindezekbõl az is következik, hogy a felperes keresetében említett további kifogások is alaptalanok.<br>
Az elsõfokú bíróság ítélete ellen a felperes élt fellebbezéssel, kérve az elsõfokú bíróság ítéletének megváltoztatásával a közbeszerzési eljárást lezáró döntés, valamint a Közbeszerzési Döntõbizottság döntésének hatályon kívül helyezését, valamint az alperes perköltségben való marasztalását. Fellebbezésében megismételte azt az álláspontját, hogy a jogszabályban elõírt ellenértékû díjtételeknek megfelelõen meghatározott szolgáltatásaira tekintettel a közbeszerzési eljárás eredménytelenségét megállapítani nem lehetett volna.<br>
Fellebbezése kiegészítésében a felperes egy késõbbi közbeszerzési eljárás eredményével foglalkozott.<br>
Az alperes fellebbezési ellenkérelmében az elsõfokú bíróság ítéletének helybenhagyását kérte.<br>
A felperes fellebbezése nem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének d) pontja szerint akkor eredménytelen az eljárás, ha egyik ajánlattevõ sem tett az ajánlati felhívásban foglaltaknak - az ajánlatkérõ részére - megfelelõ ajánlatot. Helyesen mutat rá az elsõfokú bíróság ítéletének indokolása arra, hogy "a Kbt. 60. § (1) bekezdés d) pontja lehetõséget biztosít az ajánlatkérõ számára, hogy az amúgy ajánlati feltételeknek megfelelõ érvényes ajánlat esetében is vizsgálhassa, hogy számára megfelelõ ajánlatot jelent-e az egyébként érvényes ajánlat. Ez a jogszabályi rendelkezés következik abból, hogy a Ptk. szerzõdéses szabadság elvén alapuló kötelmi viszonyokat szabályozó rendszerébõl a Kbt. rendelkezései kiemelik a Kbt. személyi és tárgyi hatálya alá tartozó, amúgy szerzõdéses jogviszonnyal teljesíthetõ igények körét. Ez azonban csak annyit jelenthet, hogy a szerzõdéses szabadság az ajánlatkérõnek annyiban korlátozódik, amennyiben azt a Kbt. szabályai elõírják, illetve, ha egyéb törvény õt szerzõdés kötésére kötelezi. Jogszerûen állapította meg az alperes azt, hogy az ajánlatkérõ jogszabályt nem sértett."<br>
Helyes az a megállapítása is az elsõfokú bíróságnak, hogy az ajánlatkérõ nem vállalt kötelezettséget az ajánlati felhívásban és dokumentációban arra, hogy - a felperes fellebbezésében is említett - kormányrendeletben meghatározott, egyébként nem kötelezõ díjtételek alkalmazását várja el az ajánlattevõktõl, és ugyancsak nem vállalt kötelezettséget a Magyar Orvosi Kamara Etikai Kódexének betartására sem. Megítélésén múlott tehát, hogy számára a felperes által megajánlott ár megfelel-e, vagy nem. Mindezen indokok alapján a támadott közigazgatási határozat jogszabálysértõ voltát megállapítani nem lehetett.<br>
A Legfelsõbb Bíróság az elsõfokú bíróság ítéletét csak azzal egészíti ki, hogy a Döntõbizottság által felülvizsgált határozat akkor esne jelen ügytõl eltérõ megítélés alá, ha az ajánlatkérõ az ajánlat érvénytelenné nyilvánítására vonatkozó jogát visszaélésszerûen gyakorolná, illetõleg, ha az ajánlati felhívás közzétételekor nem a kellõ gondosságot, körültekintést tanúsította volna. Mindezeket azonban jelen ügyben megállapítani az ajánlatkérõ terhére nem lehetett.<br>
A fellebbezés kiegészítésében foglaltak kapcsán mutat rá végül a Legfelsõbb Bíróság arra, hogy a jelen ügy tárgya a keresettel érintett közigazgatási határozat törvényességének felülvizsgálata volt, mely vizsgálat lefolytatása szempontjából az idõközben megtörtént eseményeknek nincsen jelentõségük.<br>
A fenti indokokra figyelemmel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A felperes fellebbezése nem vezetett eredményre, ezért a Legfelsõbb Bíróság a Pp. 78. § (1) bekezdése alapján a felperest kötelezte az alperes javára perköltség megfizetésére.<br>
A felperes az illetékfeljegyzési joga folytán le nem rótt felülvizsgálati eljárási illeték megtérítésére az 1990. évi XCIII. törvény 50. §-ának (1) bekezdésében meghatározott mértékben köteles.<br>
<br>
Budapest, 2003. június 12.<br>
<br>
Dr. Buzinkay Zoltán s. k.,	Dr. Kovács Ákos s. k.,<br>
tanácselnök	elõadó bíró,<br>
<br>
Dr. Fekete Ildikó s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>