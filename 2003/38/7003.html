<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7003)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.389/7/2003.<br>
<br>
Tárgy: a Juma 2000 Kft. jogorvoslati kérelme Jászberény Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Juma 2000 Kft. (2170 Aszód, Petõfi u. 48., a továbbiakban: kérelmezõ) által a Jászberény Város Önkormányzata (5100 Jászberény, Lehel vezér tér 18., nevében és képviseletében eljár: ÉPINBER Kft., 6000 Kecskemét, Csányi J. u. 12., a továbbiakban: ajánlatkérõ) "Jászberény Polgármesteri Hivatal mûemlék épületeinek tetõszerkezet- és tetõhéjazat-felújítási, -helyreállítási munkái 1560 m2 alapterületen" tárgyú közbeszerzési eljárása ellen benyújtott jogorvoslati kérelemnek részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#41">Kbt.) 41. §</a> (5) bekezdés a) pontját, ezért ajánlatkérõvel szemben 1 000 000 Ft, azaz egymillió forint bírságot szab ki, továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek írásban és tárgyaláson tett nyilatkozatai alapján az alábbiakat állapította meg:<br>
Ajánlatkérõ 2003. május 21-én, a Közbeszerzési Értesítõ 21. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Az ajánlati felhívás 3.a pontjában ajánlatkérõ az alábbiakat határozta meg:<br>
"3. a) A beszerzés tárgya és mennyisége: Jászberény Polgármesteri Hivatal mûemlék épületének tetõszerkezet- és tetõhéjazat-felújítási, -helyreállítási munkái. Tetõfelület: 1560 m2. A munka magában foglalja a meglévõ héjazat, bádogozás, hibás tetõszerkezeti részek elbontását, meglévõ tetõszerkezet javítását, részben új tetõszerkezet készítését, faanyagvédelmet, új bádogozás, tetõhéjazat készítését."<br>
Az ajánlati felhívásban ajánlatkérõ a részajánlat és a többváltozatú ajánlat tételét kizárta.<br>
Ajánlatkérõ az ajánlati felhívás 8. pontjában az alábbiakat tüntette fel:<br>
"a) Az ajánlati biztosíték összegszerûen meghatározott mértéke: az ajánlatkérõ az ajánlattételt 100 000 Ft, azaz egyszázezer forint ajánlati biztosíték adásához köti.<br>
b) Az ajánlati biztosíték nyújtásának feltételei: az ajánlattevõk az eljárásban való részvételhez az ajánlati biztosítékot átutalással fizethetik be Jászberény Város Polgármesteri Hivatala 11745035-15408442 számlájára az ajánlattételi határidõ lejártáig. A terhelés napi bankkivonatának másolati példánya becsatolandó az ajánlatba, melyet bankgarancia formájában adhatna meg, amelyet eredeti példányban az ajánlatba kell becsatolni. A bankgarancia érvényességi ideje: az ajánlattételi határidõtõl az ajánlati kötöttség lejártának idõpontjáig. Az átutalt ajánlati biztosíték a nyertesnek a vállalkozási szerzõdés aláírásától, egyéb ajánlattevõknek az eredményhirdetéstõl számított 10 napon belül kamatmentesen visszafizetésre kerül."<br>
Az ajánlati felhívás 9. pontjában ajánlatkérõ az alábbiakat határozta meg:<br>
"9. A pénzügyi ellenszolgáltatás teljesítésének feltételei, illetve hivatkozásokra vonatkozó elõírásokkal: a mûszaki teljesítéssel arányos, mûszaki ellenõr által igazolt számla kifizetése a számla kézhezvételétõl számított 20 napon belül átutalással történik. Megrendelõ elõleget nem fizet."<br>
Ajánlatkérõ az ajánlati felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására kért adatok és tények közt az alábbiakat is feltüntette:<br>
- "a teljesítésbe bevonni kívánt szakemberek részletes bemutatása."<br>
Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítése szempontjai között az alábbiakat is feltüntette:<br>
- "ajánlattevõ nem rendelkezik legalább 1 fõ felsõfokú végzettségû tetõfelújítási, vagy -építési munka felelõs mûszaki vezetésében legalább 5 év gyakorlattal rendelkezõ szakemberrel."<br>
Ajánlatkérõ az ajánlati felhívás 16. pontjának 6. nagy francia bekezdésében az alábbiakat határozta meg:<br>
- "ajánlatkérõ nevezze meg, hogy a munka elnyerése esetében részérõl ki látja el a felelõs mûszaki vezetõi feladatot, az erre vonatkozó jogosultságot igazoló okirat becsatolandó az ajánlatba."<br>
Az ajánlatkérõ az ajánlati felhívás 16. pontjának 9. nagy francia bekezdésében az alábbiakat határozta meg:<br>
- "az ajánlattételhez szükséges egyéb részletes feltételeket, a becsatolandó nyilatkozatokat és mellékleteket a dokumentáció tartalmazza, amelynek elõírásait az ajánlatok elkészítésénél és benyújtásánál kötelezõ figyelembe venni. Ennek elmulasztása az ajánlatokat érvénytelenné teszi."<br>
Ajánlatkérõ ajánlati dokumentációt is készített, amely útmutatót adott az ajánlatok tartalmi és formai követelményeirõl, tervdokumentációt, költségvetési kiírást, szerzõdéstervezetet, továbbá kitöltendõ adatlapokat tartalmazott. Az adatlapok a felolvasólapra, az ajánlattevõ adataira és a referenciamunka bemutatására vonatkoztak.<br>
A dokumentáció 6.11. pontjában ajánlatkérõ az alábbiakat tüntette fel:<br>
"6.11. Ajánlattevõ adja meg a tervezett mûszaki és ezzel arányos pénzügyi ütemezését figyelembe véve, hogy legfeljebb négy rész- és egy végszámla nyújtható be. A számlák kifizetése a kézhezvételtõl számított 20 napon belüli átutalással történik. A számlát a megrendelõ nevére és címére kiállítva a megbízott lebonyolítónak kell megküldeni teljesítésigazolás céljára. A végszámla a sikeres mûszaki átadás-átvételi eljárás lefolytatását követõen esedékes. Megrendelõ elõleget nem folyósít."<br>
Az ajánlati dokumentáció részét képezõ szerzõdéstervezet 10. pontjában ajánlatkérõ az alábbiakat tüntette fel:<br>
"A szerzõdés mellékletei:<br>
<br>
1. sz. melléklet Mûszaki, pénzügyi ütemezés"<br>
Ajánlatkérõ 2003. július 12-én helyszíni konzultációt tartott.<br>
Ajánlatkérõ az ajánlati szakaszban írásban feltett kérdéseket megválaszolta.<br>
2003. július 2-ig, az ajánlattételi határidõig ajánlatott tett a kérelmezõ, a TÓ-NETT Kft. és a Piramis Kft.<br>
Ajánlatkérõ a kérelmezõt hiánypótlás keretében felhívta, hogy a teljesítésbe bevonni kívánt szakemberek részletes bemutatását pótolja, továbbá a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) és (2) bekezdése alapján magyarázatot kért kérelmezõtõl az egyes munkanemekhez tartozó, kirívóan alacsony ajánlati árra vonatkozóan.<br>
A hiánypótlást és az ajánlattevõi nyilatkozatot kérelmezõ ajánlatkérõnek megküldte.<br>
Ajánlatkérõ 2003. július 25-én tartotta az eredményhirdetést, melyen kihirdette, hogy a Piramis Kft. ajánlata az eljárás nyertese, míg a másik két ajánlat érvénytelen.<br>
Az összegzés az eljárásról címû iratban ajánlatkérõ rögzítette a kérelmezõ ajánlata érvénytelenségére, illetve kérelmezõ szerzõdés teljesítésére alkalmatlanná minõsítésére vonatkozó - vagyis a kérelmezõ ajánlatát a közbeszerzési eljárás további szakaszából kizáró, döntést megalapozó - alábbi okokat:<br>
"Juma 2000 Kft.<br>
a) Ajánlattevõ mûszaki ütemtervet nem csatolt, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében ajánlata érvénytelen.<br>
b) A teljesítésbe bevonni kívánt szakemberek részletes bemutatására vonatkozó dokumentum pótlására a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése lehetõséget ad, ezért felszólítottuk ajánlattevõt a hiánypótlásra. Ajánlattevõ a felszólításra határidõn belül válaszolt, azonban a szakemberek bemutatása nem felel meg az ajánlati felhívás 11. a) pont 4. bekezdésének. Nem tartalmaz a nevezett személyek jogosultságának megítéléséhez szükséges adatokat, tényeket, nem ismerteti a nevezettek szakmai múltját. Ajánlattevõ ajánlata a Kbt. 52. § (2) bekezdés b) pontja értelmében érvénytelen.<br>
c) Felelõs mûszaki vezetõi jogosultsága nem vonatkozik mûemléki védelem alatt álló építményekre, mivel nem felel meg az 1/2002. (I. 7.) FVM-GM-KöViM ["AM" kategória: mûemléki védelem alatt álló építményeken (Étv. 2. § 8.) végzett építési-szerelési munkát csak az okleveles építészmérnöki végzettséggel és 3 éves szakmai gyakorlattal, illetõleg az elõzõekben felsorolt végzettségek valamelyikével és mûemléki szakmérnöki végzettséggel is rendelkezõ felelõs mûszaki vezetõ irányíthat.] együttes rendelettel módosított 51/2000. (VIII. 19.) FVM-GM-KöViM (1.a) együttes rendeletben rögzített képesítési feltételeknek.<br>
Kérelmezõ 2003. július 28-án nyújtott be a Döntõbizottsághoz jogorvoslati kérelmet, melyet a jogorvoslati eljárás során tartott tárgyaláson kiegészített. Kérelmezõ kiegészített kérelmében kérte a jogsértés megtörténtének megállapítását, ajánlatkérõ eljárást lezáró döntésének a megsemmisítését, valamint ajánlatkérõ kötelezését a felmerült költségek viselésére, továbbá kérte ideiglenes intézkedéssel a még meg nem kötött szerzõdés megkötésének megtiltását.<br>
Kérelme indokolásául elõadta, hogy ajánlata érvényes volt, és õ a szerzõdés teljesítésére alkalmas. Álláspontja szerint az ajánlatkérõ elõírásában foglaltaknak megfelelõen állította össze ajánlatát, a dokumentációban kiadott segédletet kitöltötte, a hiánypótlási felhívásra csatolta a szakemberek bemutatását, az elõírt jogosultság igazolását is csatolta. Kifogásolta továbbá, hogy az általa megnevezett felelõs mûszaki vezetõ jogosultságát nem tartotta ajánlatkérõ megfelelõnek, pedig az ajánlati felhívásban nem írta elõ a pontos jogszabályhelyet, amit pedig elõírt a felhívás 11. b) pontjának 3. francia bekezdésében és a dokumentáció 7.1. b) pontjának 3. bekezdésében, annak pedig megfelelt. Álláspontja szerint ajánlatkérõ nem a felhívásában meghatározottak alapján bírálta el ajánlata ezen részét. Elõadta továbbá, hogy ajánlatkérõ a dokumentáció 6.11. pontjában írt elõ a mûszaki és pénzügyi ütemezésre vonatkozó követelményeket, melyeknek a kérelmezõ ajánlatában a 30. oldalán lévõ mûszaki ütemterv megfelel. Sérelmezte, hogy ajánlatkérõ nem küldte meg részére az ajánlati biztosítékot a tárgyalás idõpontjáig, pedig az eredményhirdetéstõl már több mint 10 nap telt el és nem õ az eljárás nyertese.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a teljesítésbe bevont személyek nevét, iskolai végzettségét és gyakorlati idejét tüntette fel kérelmezõ az ajánlatában, ez pedig nem részletes bemutatás, amit õ az ajánlati felhívásban elõírt, mert nem csatolt szakmai önéletrajzokat. A dokumentáció 2. számú adatlapja nem a személyekre, hanem a cégre vonatkozott. Elõadta, hogy a kérelmezõ által megnevezett felelõs mûszaki vezetõ nem felel meg a követelményeknek, mert a megjelölt személy okleveles gépészmérnök végzettségû és a felelõs mûszaki vezetõi jogosultsága nem felel meg a jogszabályi elõírásnak. Az 51/2000. (VIII. 9.) FVM-GM-KöViM rendelet értelmében mûemlék épülettel kapcsolatos munkákat csak az AM kategóriában nyilvántartott személy végezhet. A kérelmezõ által megjelölt személy pedig A-G kategóriában szerepel a nyilvántartásban, így a tevékenység végzésére nem jogosult jelen esetben, így kérelmezõ alkalmatlan a szerzõdés teljesítésére. Elõadta továbbá, hogy az ajánlati dokumentáció 6.11. pontja ellenére a kérelmezõ ajánlata mûszaki ütemtervet nem tartalmaz, mert kérelmezõ csak százalékos teljesítést jelölt meg az egyes részszámlákhoz tartozóan, de nem adta meg a részszámlákhoz tartozó mûszaki tartalmat, valamint a munkák munkanemenkénti idõbeli elhatárolását, ütemezését, amelynek szoros összefüggésben kell lennie a pénzügyi ütemezéssel. Az sem állapítható meg a kérelmezõ ajánlatából, hogy a pénzügyi ütemezés szerint milyen idõpontban kerül sor a részszámlák benyújtására. Ez a hiányosság az ajánlat tartalmi részét érinti, ezt nem lehet pótolni és mivel az ajánlatban ez nem található meg, így az ajánlat érvénytelen. A ajánlati biztosíték visszafizetésével kapcsolatos késedelmét elismerte, de arra hivatkozott, hogy e késésnek az oka a jogorvoslati eljárás megindítása.<br>
Fentiek alapján kérte a megalapozatlan kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott tekintettel arra, hogy annak törvényi feltételei nem álltak fenn.<br>
A Döntõbizottság megállapította, hogy a jogorvoslati kérelem részben megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Kérelmezõ a 2003. július 7-én kelt hiánypótlási beadványában felsorolta 7 szakemberének nevét, szervezeti egységét, munkakörét, ezek közül megjelölt 3 szakembert, akik a minõség-ellenõrzésért felelõsek, továbbá a felelõs mûszaki vezetõi névjegyzékben szereplõ személyként megjelölte Juhász Mihályt - akinek névjegyzéki száma FMV-ÉP-A-G-13-3036/2008. - mint a tárgyi munka kijelölt felelõs mûszaki vezetõjét. Hiánypótlási beadványának 4. oldalán kérelmezõ az általa megjelölt 7 személy szakmai végzettségét és gyakorlati idejét is feltüntette. Kérelmezõ ajánlatának 50. és 51. oldalán megtalálható a Juhász Mihály okleveles gépészmérnöknek a felelõs mûszaki vezetõi névjegyzékben való bejegyzésérõl szóló határozat, illetve annak módosítása.<br>
Ajánlatkérõ az ajánlati felhívásban nem határozta meg pontosan, hogy milyen mélységig, illetve milyen szinten kell bemutatni a teljesítésbe bevonni kívánt szakembereket, csupán részletes bemutatást írt elõ. Kérelmezõ ajánlatában a bontási eljárást követõen nem szerepelt a teljesítésbe bevonni kívánt szakemberek részletes bemutatása, azonban a hiánypótlás során kérelmezõ csatolta az általa igénybe venni kívánt szakemberek listáját és azokhoz mellékelte az azok végzettségét és gyakorlati idejét is tartalmazó felsorolást. Ajánlatkérõ az ajánlati felhívásában, dokumentációjában nem írta elõ, illetve a hiánypótlási felhívásban sem határozta meg azt, hogy a teljesítésbe bevonni kívánt szakemberek végzettségét igazoló okiratokat, diplomákat, okleveleket, bizonyítványokat, illetve szakmai önéletrajzokat is kéri csatolni. Ennek alapján a Döntõbizottság megállapította, hogy az ajánlatkérõ által meghatározott részletes bemutatásnak és a Kbt. elõírásainak a kérelmezõ által bevonni kívánt szakemberek bemutatása (végzettségük, gyakorlati idejük feltüntetése) megfelelt, így ajánlatkérõnek azon döntése, hogy kérelmezõ ajánlata nem felel meg e szempontból az ajánlati felhívásnak, valamint a dokumentációnak, ezért érvénytelen, megalapozatlan és nincs összhangban a Kbt. rendelkezéseivel.<br>
Ajánlatkérõ a felhívás 11. b) pontjában csak felsõfokú végzettség és szakmai gyakorlat hiányát határozta meg alkalmatlansági feltételként, de nem határozta meg, írta elõ a megfelelõ felelõs mûszaki vezetõi névjegyzékbe való bejegyzés meglétét.<br>
Kérelmezõ ajánlatában felelõs mûszaki vezetõként megjelölt személy rendelkezik felsõfokú végzettséggel és a szükséges gyakorlati idõvel.<br>
Ajánlatkérõ az ajánlati felhívás 3. a) pontjában a beszerzés tárgyának meghatározásánál feltüntette azt, hogy mûemlék épület tetõszerkezet- és tetõhéjazat-felújítási, -helyreállítási munkáit kell elvégezni. Az ajánlati felhívás 16. pontjának 6. francia bekezdésében meghatározta azt is, hogy ajánlatkérõnek a munka elnyerése esetében a részérõl felelõs mûszaki vezetõi feladatot ellátó személyt meg kell jelölni és e személynek a felelõs mûszaki vezetõi jogosultságát igazoló okiratot is be kell csatolni az ajánlatba. Kérelmezõ ajánlatának 50. és 51. oldalán csatolta Juhász Mihály felelõs mûszaki vezetõi névjegyzékének bejegyzésére vonatkozó határozatot, mely alapján e személy magasépítési és épületgépészeti szakterület körében FMV-épületek Á-G-13-3036/2008. számon került 2003. április 9-én a névjegyzékbe bejegyzésre.<br>
Az építõipari kivitelezési, valamint a felelõs mûszaki vezetõi tevékenység gyakorlásának részletes szakmai szabályairól és az építési naplóról szóló módosított 51/2000. (VIII. 9.) FVM-GM-KöViM együttes rendelet 1. sz. mellékletének 1.1. pontjában szereplõ "AM" kategória az, amely alapján mûemléki védelem alatt álló építményen építési-szerelési munkát felelõs mûszaki vezetõ irányíthat. Az ajánlati felhívásból a beszerzés tárgya alapján egyértelmû, hogy ajánlatkérõ mûemléki védelem alatt álló épületben kíván munkát végeztetni, így az ajánlati felhívás 16. pontjának 6. francia bekezdésében meghatározott kötelezettségnek, vagyis, hogy a felelõs mûszaki vezetõi feladatot ellátó mûszaki személynek az e jogosultságot igazoló iratát csatolni kell, csak e rendelet szabályai szerint vezetõi jogosultságot biztosító "AM" bejegyzést tartalmazó határozat csatolásával lehet eleget tenni.<br>
A Döntõbizottság megállapította, hogy kérelmezõ ajánlatában a felelõs mûszaki vezetõként megjelölt személy "AM" kategóriájú bejegyzéssel nem rendelkezik.<br>
Fentiek alapján a kérelmezõ ajánlata megfelelt az ajánlatkérõ által meghatározott alkalmatlansági feltételnek a vezetõ szakember végzettsége és gyakorlati ideje szempontjából, így ajánlatkérõ tévesen minõsítette a felelõs mûszaki vezetõ adataira tekintettel alkalmatlannak, mert a felelõs mûszaki vezetõi jogosultságot csak az ajánlati felhívás 16. pont 6. francia bekezdése írta elõ érvényességi feltételként.<br>
Tekintettel azonban arra, hogy ajánlatkérõ az ajánlati felhívás 16. pont 6. francia bekezdésében elõírta, hogy a munka elnyerése esetén a késõbbi munkavégzést irányító felelõs mûszaki vezetõt meg kell jelölni és a felelõs mûszaki vezetõi feladat ellátására való jogosultságot igazolni kell, kérelmezõ ajánlata - mely a beszerzés tárgya szerinti felelõs mûszaki vezetõi feladatok ellátására vonatkozó jogosultságot tartalmazó, megfelelõ (AM kategóriás bejegyzõ határozat) okiratot nem tartalmazott - nem felel meg az ajánlati felhívás feltételeinek. Ennek alapján ajánlatkérõ azon döntése, hogy kérelmezõt kizárta a közbeszerzési eljárásból - a felelõs mûszaki vezetõvel kapcsolatos feltételek nemteljesítése miatt - jogszerû volt, bár nem az általa meghatározott alkalmatlanság, hanem a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, érvénytelenség miatt. Ez a téves minõsítés azonban a közbeszerzési eljárás szempontjából (kérelmezõ ajánlata nem vett részt az eljárás további részében) nem volt releváns tekintettel arra, hogy e két jogintézménynek azonosa következménye, így ajánlatkérõ döntése a kizárásról jogszerû volt, csupán annak ezen indoka volt pontatlanul megjelölve.<br>
A kérelmezõ ajánlatának 30. oldalán pénzügyi és mûszaki ütemtervként az alábbiakat tüntette fel:<br>
"A vállalkozó a kivitelezés során 4 db részszámlát és 1 db végszámlát kíván kibocsátani az alábbiak szerint.<br>
<br>
1. részszámla	20%-os teljesítésnél<br>
<br>
2. részszámla	40%-os teljesítésnél<br>
<br>
3. részszámla	60%-os teljesítésnél<br>
<br>
4. részszámla	80%-os teljesítésnél<br>
<br>
5. végszámla	100%-os teljesítésnél<br>
eredményes átadás-átvételt követõen.<br>
A teljesítés mértékérõl a vállalkozó felmérési naplót vezet, melyet a mûszaki ellenõrrel igazoltat. A felmérési napló és a tételes költségvetés alapján vállalkozó összeállítja a részteljesítés pénzügyi értékét és amennyiben ez meghaladja a részszámlázás százalékos értékét, vállalkozó a részszámla benyújtására, melyet a mûszaki ellenõr igazol és a megrendelõ a szerzõdés szerint teljesít."<br>
A kérelmezõ ajánlatában mûszaki ütemezéssel, mûszaki ütemtervvel, illetve pénzügyi ütemezéssel, pénzügyi ütemtervvel kapcsolatban további adatok nem találhatók. Ajánlatkérõ az ajánlati dokumentáció 6.11. pontjában elõírta, hogy az ajánlattevõknek az ajánlatban az általuk tervezett mûszaki és ehhez kapcsolódó, azzal arányos pénzügyi ütemezést fel kell tüntetni, meg kell határozni.<br>
A Döntõbizottság a kérelmezõ ajánlatának vizsgálata alapján megállapította, hogy bár az ajánlati dokumentáció elõírása alapján az ajánlatban szerepelnie kellene a pénzügyi, mûszaki ütemtervnek, ilyen, az ajánlati dokumentáció elõírásainak megfelelõ mûszaki és pénzügyi ütemtervet az nem tartalmazott, és kérelmezõ ajánlatában az egyes szakaszok mûszaki tartalmát nem jelölte meg pontosan, hanem csak százalékos mértéket határozott meg.<br>
A Döntõbizottság álláspontja szerint kérelmezõ ajánlatában található részletes beárazott költségvetésbõl sem lehet megállapítani azt, hogy mikor kerül sor a kérelmezõ által megajánlott 20, 30, 40, 60, illetve 80%-os teljesítéshez kapcsolódó részszámlák benyújtására, illetve mikor kerül ugyanilyen mértékben a beszerzés teljesítésre. Ennek alapján a kérelmezõ ajánlatából nem állapítható meg az egyes szakaszokhoz tartozó mûszaki tartalom, továbbá az, hogy ezek alapján kérelmezõ mikor kíván részszámlákat benyújtani.<br>
A fentiek alapján a Döntõbizottság megállapította, hogy kérelmezõ ajánlata nem tartalmaz pénzügyi, mûszaki ütemtervet, illetve amit kérelmezõ ilyen néven szerepeltet, az nem tekinthetõ konkrét adatokat, mûszaki paramétereket tartalmazó mûszaki, pénzügyi ütemtervnek. Ennek alapján ajánlatkérõ azon döntése, hogy e szempontból a kérelmezõ ajánlata nem felel meg az ajánlati dokumentáció elõírásainak, ezért az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja alapján érvénytelen, összhangban van a Kbt. rendelkezéseivel, így a jogorvoslati kérelem e része is megalapozatlan.<br>
Már egyetlen érvénytelenségi, alkalmatlansági ok fennállása az adott ajánlat érvénytelenségét, illetve alkalmatlanságot eredményezi, ennek következtében teljesen lényegtelen, hogy egyetlen érvényességi, érvénytelenségi ok fennállása mellett hány további érvénytelenségi ok áll fenn. Ennek alapján a Döntõbizottság megállapította, hogy az ajánlatkérõ által megjelölt három okból kettõ érvénytelenségi ok fennállt, így ajánlatkérõnek azon döntése, hogy kérelmezõ ajánlatát érvénytelenné nyilvánítja, jogszerû volt és a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés a) pontja úgy rendelkezik, hogy az ajánlati biztosítékot vissza kell fizetni az ajánlattevõk részére az ajánlati felhívás visszavonását, az ajánlattevõ kizárását, az eljárás eredménytelenségének megállapítását, illetve az eredmény kihirdetését követõ tíz napon belül.<br>
Ajánlatkérõ 100 000 Ft ajánlati biztosíték fizetését írta elõ az ajánlattevõk számára. Kérelmezõ az ajánlati biztosítékot befizette. Ajánlatkérõ az ajánlati felhívásban úgy rendelkezett, hogy a nem nyertes ajánlattevõknek az eredményhirdetéstõl számított 10 napon belül visszafizeti az ajánlati biztosíték összegét.<br>
Ajánlatkérõ 2003. július 25-én tartotta az eredményhirdetést, melyen kihirdette, hogy kérelmezõ ajánlata érvénytelen, vagyis nem lehet az eljárás nyertese, ennek alapján részére 10 napon belül vissza kellett volna fizetni az ajánlati biztosíték összegét. A Döntõbizottság megállapította, hogy ajánlatkérõ - általa is elismerten - 2003. augusztus 12-ig nem fizette vissza, illetõleg nem utalta vissza az ajánlati biztosíték összegét kérelmezõ részére.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés a) pontja úgy rendelkezik, hogy az eredményhirdetéstõl, vagyis 2003. július 25-tõl számított 10 napon belül, azaz legkésõbb 2003. augusztus 4-én vissza kellett volna fizetnie, illetve át kellett volna utalnia kérelmezõ részére az ajánlati biztosíték összegét, melynek még 2003. augusztus 12-ig sem tett eleget.<br>
A Döntõbizottság a fentiek alapján megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés a) pontjának rendelkezését, így a jogorvoslati kérelem e része megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jétõl hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzés eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság határozatában bírságot köteles kiszabnia Kbt. szabályait megszegõ, illetõleg a nyilvánvaló jogsértés ismeretében a szerzõdést kötõ szervezettel és a jogsértésért, illetve a szerzõdéskötésért felelõs személlyel, illetve a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése kimondja, hogy a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos, éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése úgy rendelkezik, hogy a bírság összegét az eset összes körülményére, így különösen a jogsértõ elem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására kell megállapítani.<br>
A Döntõbizottság megállapította, hogy személyi bírság alkalmazására az ajánlatkérõnek a közbeszerzési eljárástól független kiadmányozási rendje alapján nincs lehetõség.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak kalkulált értékét (a nyertes ajánlatában szereplõ 31 845 901 Ft-ot) és az ajánlatkérõnek az eljárást segítõ együttmûködõ magatartását.<br>
Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartása a 2002. január 1-jét követõ eljárásban elõször állapította meg a jogsérelem súlyát, azt, hogy a jogsértés az eljárás eredményét nem befolyásolta, valamint értékelte a Döntõbizottság azt is, hogy a jelen eljárásban kiszabható bírság 1 000 000 Ft-ig a jelen beszerzés kalkulált értékének 30%-áig terjedhet. Ennek alapján a Döntõbizottság álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt alkalmazni, így ajánlatkérõvel, mint jogi személlyel szemben 1 000 000 Ft, azaz egymillió forint bíráság kiszabása áll arányban a jogsértés súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta ajánlatkérõvel szemben és ennek megfelelõen rendelkezett a költségek viselésérõl is, míg a megalapozatlan kérelmi elemet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 21.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>