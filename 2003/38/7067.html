<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7067)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.352/3/2003.<br>
<br>
Tárgy: Zala-Bau-System Kft. jogorvoslati kérelme a Metall-Boksz Kft. ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Zala-Bau-System Ingatlanforgalmazó Építõipari és Szolgáltató Kft. (8913 Egervár, Széchenyi u. 120., továbbiakban kérelmezõ) jogorvoslati kérelmét, melyet a Metall-Boksz Kft. (5650 Mezõberény, Hunyadi út 17.) ellen nyújtott be, a Döntõbizottság elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Kérelmezõ 2003. július 9-én beadványt nyújtott be, amelyben azzal a kéréssel fordult a Döntõbizottsághoz, hogy a Metall-Boksz Kft.-t a közbeszerzésekbõl zárja ki, illetve a jelenleg megnyert közbeszerzési pályázatot vonja vissza az alábbi indokok alapján:<br>
2003. május 12-én kötöttek szerzõdést a Metall-Boksz Kft.-vel, melynek tárgya katonai vaságyak felújításáról szólt. A szerzõdés szerint az átvételt követõ 30 napon belüli fizetési határidõ lett kikötve, melyet a mai napig nem teljesített a Metall-Boksz Kft. A teljesítési határidõ utolsó napján minden írásos indoklás nélkül a részükrõl kiállított számlát visszaküldte. Többszöri telefonon történt megkeresésükre elzárkózott a fizetés teljesítése felõl. Tudomásuk szerint olyan vállalkozás nem vehet részt közbeszerzési pályázaton, amely tartozását nem teljesíti. Kérték, hogy rövid indoklásuk alapján a fent nevezett kft.-t a közbeszerzési pályázatokból a Döntõbizottság zárja ki. Közölték, hogy a fent nevezett vállalkozás ellen bírósági eljárást kezdeményeznek.<br>
A Döntõbizottság - a beadványt jogorvoslati kérelemnek tekintve - a D.352/2/2003. sz. iratával postai úton - 5 napon belül - hiánypótlásra hívta fel kérelmezõt. A Döntõbizottság 2003. július 22-én faxon is megküldte a fenti számú hiánypótlási iratot kérelmezõnek. A tértivevény visszaérkezése után megállapítható, hogy kérelmezõ 2003. július 22-én a hiánypótlást átvette. A faxon megküldött hiánypótlás a fax-visszaigazolás alapján 2003. július 22-én kérelmezõhöz megérkezett. A kérelmezõ a mai napig a hiánypótlási felhívásban foglaltaknak nem tett eleget.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
A fentiekre tekintettel a Döntõbizottság a kérelmezõ jogorvoslati kérelmét a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján, figyelemmel a Kbt. 80. § (2) bekezdésére elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 29.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>