<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7070)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.367/10/2003.<br>
<br>
Tárgy: az Ép-Total Kft. jogorvoslati kérelme az Útgazdálkodási és Koordinációs Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Ép-Total Kft. (1031 Budapest, Vízimolnár köz 2., képviseli: dr. Erdélyi György ügyvéd, 1088 Budapest, Szentkirályi u. 34., a továbbiakban: kérelmezõ) által az Útgazdálkodási és Koordinációs Igazgatóság (1024 Budapest, Fényes Elek u. 7-13., nevében és megbízásából eljár: Tolna Megyei Állami Közútkezelõ Kht., 7100 Szekszárd, Liszt Ferenc tér 1., a továbbiakban: ajánlatkérõ) "6532 sz. út 0+000-9+200 km közötti szakasz rehabilitációjának engedélyezési terve" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló adatok, a felek nyilatkozatai és a tárgyaláson elõadottak alapján az alábbiakat állapította meg:<br>
Ajánlatkérõ 2003. április 16-án, a Közbeszerzési Értesítõ 16. számában meghirdetett ajánlati felhívásával az alábbi tárgyú közbeszerzési eljárást kezdeményezte:<br>
"I. 6. sz. fõút 112+700-115+700 km közötti szakasz négynyomúsításának engedélyezési és kiviteli terve, II. 6532 sz. út 0+000-9+200 km közötti szakasz rehabilitációjának engedélyezési terve"<br>
Ajánlatkérõ az ajánlati felhívását a Közbeszerzési Értesítõ 21. számában közzétett hirdetményével 2003. május 21-én módosította, mely módosítás alapján a beszerzés tárgya és mennyisége a rendelkezõ részben meghatározott szöveggel került meghatározásra.<br>
Az ajánlatok elbírálásának szempontja az összességében legelõnyösebb ajánlat volt. Az ajánlati felhívás módosítása a továbbiakban az ajánlatok bírálati részszempontjaihoz tartozó súlyszámokat módosította. Ennek alapján az elbírálás részszempontjai és a hozzá tartozó súlyszámok: ajánlati ár 7 súlyszámmal és teljesítési határidõ 3 súlyszámmal.<br>
Az ajánlati felhívás 11. a) pontjában az ajánlattevõk pénzügyi, gazdasági és mûszaki alkalmasság igazolására kért adatok és tények között a "mûszaki alkalmasság igazolása a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése" szerinti részében az alábbiakat is feltüntette ajánlatkérõ:<br>
- "a megelõzõ 3 év legjelentõsebb úttervezési munkáinak ismertetése, az ellenszolgáltatás összegének, a teljesítés helyének, a szerzõdéskötõ másik félnek a megnevezésével, az információt szolgáltató személy nevének és elérhetõségének megadásával,".<br>
Az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között az elsõ francia bekezdésben az alábbiakat határozta meg ajánlatkérõ:<br>
- "ha nem rendelkezik az utolsó 3 évben legalább 1 db 10 millió forintot meghaladó értékû, a tárgyi munkához hasonló komplexitású referenciával,".<br>
Ajánlatkérõ az ajánlati felhívás 16. pont harmadik francia bekezdésében a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlási lehetõséget kizárta.<br>
Ajánlatkérõ az ajánlati felhívás 16. pontjának harmadik francia bekezdésében az alábbiakat tüntette fel:<br>
- "Ajánlattevõnek önállóan (jelen eljárásba bevonni kívánt alvállalkozók nélkül) kell megfelelnie az alkalmassági feltételeknek."<br>
Az ajánlattevõ dokumentációt is készített, amely az ajánlattételhez útmutatót, mintanyomtatványokat, általános szerzõdési feltételeket és a tervezési feladat leírását tartalmazta. A referenciamunkákkal kapcsolatos adatokat a "C/2" mintanyomtatványon és mellékletén lehetett feltüntetni.<br>
Az ajánlatkérõ az ajánlattevõk kérdéseit megválaszoló 2003. június 26-án kelt levelében a 17. kérdésre a következõ választ adta:<br>
Kérdés: "A referenciamunkáknál az alvállalkozó munkája figyelembe vehetõ?<br>
Válasz: Igen, ebben az esetben jelezni kell, milyen mértékben vett részt a tervezésben, milyen munkarész elvégzését végezte."<br>
2003. július 1-jéig az ajánlattételi határidõig a kérelmezõn kívül az UVATERV Rt., a Tura-terv Kft., a Tetthely Kft., a Crea-Tura Kft., az UTIBER Kft. és a Civil-Plan Kft. nyújtott be ajánlatot.<br>
Ajánlatkérõ 2003. július 11-én tartotta az eredményhirdetést, melyen kihirdette, hogy az eljárás nyertese a Tetthely Kft., második legkedvezõbb ajánlatot a Civil-Plan Kft. tette, míg a kérelmezõ a szerzõdés teljesítésére alkalmatlan az ajánlati felhívás 11. b) pontja alapján. Ezzel kapcsolatban az eredményhirdetésen elhangzott szóbeli tájékoztatás szerint az alkalmatlanná minõsítés indoka az, hogy kérelmezõ nem rendelkezik 10 millió forintot meghaladó értékû, a tárgyi munkához hasonló komplexitású referenciával.<br>
Az összegzés az eljárásról címû irat 3. pontjában ajánlatkérõ az alábbiakat tüntette fel:<br>
"Az érvénytelen ajánlatot tevõ, kizárt, illetve alkalmatlan ajánlatot tevõk neve, és az érvényesség, a kizárás, vagy az alkalmatlanság indokai: az ajánlati felhívás 11. b) pontja alapján az értékelõ bizottság az Ép-Total Kft.-t a szerzõdés teljesítésére alkalmatlanná minõsítette, a versenybõl kizárta."<br>
Kérelmezõ 2003. július 17-én jogorvoslati kérelmet nyújtott be a Döntõbizottsághoz, melyet a jogorvoslati eljárás során tartott tárgyaláson pontosított.<br>
Kérelmében kérte, hogy a Döntõbizottság tiltsa meg a még meg nem kötött szerzõdés megkötését, semmisítse meg ajánlatkérõnek a közbeszerzési eljárás folyamán hozott, a kérelmezõt a szerzõdés teljesítésére alkalmatlanná minõsítõ döntését és a közbeszerzési eljárást lezáró döntést.<br>
Kérelmének indokolásául elõadta, hogy az ajánlatában bemutatott referenciák között két munka is megfelelt a feltételeknek, ekként a 311. fõúttal kapcsolatos rehabilitációs tevékenységet és a Budapest Csepel Önkormányzat megrendelõvel létrejött szerzõdést tüntette fel. A 311. fõút rehabilitációjával kapcsolatban elõadta, hogy ez nem csak a tárgyi munkához hasonló komplexitású munka volt, hanem kifejezetten a tárgyi munkával megegyezõ típusú vállalkozási tevékenység. Ajánlatához mellékelten csatolta a Pest Megyei Állami Közútkezelõ Kht. ajánlatkérõ és jelen kérelmében támadott eljárásban kérelmezõ alvállalkozójaként szereplõ Ab-ovo Mérnökiroda Bt. közötti tervezési szerzõdést.<br>
A szerzõdés vállalkozási díja bruttó 18 875 000 forint, azaz meghaladja a referenciamunkával szemben támasztott ajánlatkérõi feltétel szerinti értéket. Tekintettel arra, hogy ajánlatkérõ által a kérelmezõ kérdésére adott válasz szerint az alvállalkozó referenciája figyelembe vehetõ, tévesen döntött úgy az ajánlatkérõ, hogy a jelzett referencia nem felel meg a feltételeknek.<br>
A Budapest Csepel Önkormányzat megrendelõvel létrejött többéves szerzõdéses jogviszonyra 2002. augusztus 10-én kötött engedélyezési és kivitelezési tervezési szerzõdés a hozzá tartozó tervezõi mûvezetõi szerzõdéssel együttesen 11 789 750 forint szerzõdéses ellenértéket tartalmaz, így ez is megfelel az ajánlatkérõ által elõírt alkalmassági feltételnek, továbbá komplexitásában is megfelel a beszerzés tárgyának.<br>
Kérelmezõ a jogorvoslati kérelméhez a hivatkozott referenciamunkák szerzõdéseit becsatolta.<br>
Ajánlatkérõ a jogorvoslati kérelemre 2003. július 24-én tett észrevételében és a tárgyaláson tett nyilatkozatában elõadta, hogy az ajánlati felhívás 10. b) pontjában az ajánlattevõ alkalmatlanná minõsítése szempontját határozta meg 10 millió forintot meghaladó értékû referenciával. Az ajánlattételi szakban feltett kérdés és az arra adott válasz szerint az alvállalkozó referenciája is figyelembe vehetõ a referencia vizsgálata során. Ajánlatkérõ a kérdést úgy értelmezte és a választ annak alapján adta meg, hogy az ajánlattevõ alvállalkozóként végzett korábbi munkáját is figyelembe veszi referenciaként, de ebben az esetben jelezni kell, hogy ajánlattevõ, mint alvállalkozó milyen mértékben vett részt a feltüntetett munkában.<br>
A kérelmezõ által hivatkozott 311. sz. fõút rehabilitációtervezési munkaajánlatban feltüntetett ellenértéke 15 500 000 forint volt, melybõl ajánlattevõ saját munkája az ajánlatban szereplõ adatok szerint 40% (6 200 000 forint), így azt - mivel a kért értéket nem éri el - referenciaként nem tudta figyelembe venni.<br>
Megjegyezte továbbá ajánlatkérõ, hogy kérelmezõ a jogorvoslati kérelemben állítottakkal ellentétben nem csatolta ajánlatához az Ab-ovo Mérnökiroda Bt. és a Pest Megyei Állami Közútkezelõ Kht. közötti szerzõdést. Emiatt az Ab-ovo Mérnökiroda Kft.-nek a 311. számú fõút rehabilitációjának tervezésében való közremûködésérõl, illetve az ajánlattevõvel való esetleges együttmûködésérõl nem is lehetett tudomása.<br>
A Csepel Polgármesteri Hivatallal kötött földutak szilárd burkolattal való ellátása tárgyú tervezési szerzõdés szerinti referencia ajánlatkérõ megítélése szerint nem egyenértékû az Országos Közúthálózat rehabilitációja engedélyezési terve elkészítésével, mely útszélesítést, nyomvonal-korrekciót, mûtárgyak, csomópontok tervezését tartalmazta. Hivatkozott az ÚT 2-1. 201. számú útügyi mûszaki elõírás rendelkezéseire, melyek szerint más fejezetben (eltérõ feltételekkel) határozzák meg a helyi és országos közutak tervezésének szabályait. Elõadta továbbá, hogy az ajánlatban feltüntetett megfogalmazásból nem derül ki, hogy egy összefüggõ, 10 millió forint értéket meghaladó tervezési munkáról van-e szó. Az "évente 10 millió forint" kifejezés megítélése szerint több kisebb munkát takart, és ajánlatkérõ nem részletezte pontosan, milyen munkát végzett, továbbá ez a 10 millió forintos munka nem felelt meg a 10 millió forintot meghaladó referencia elõírásának. Ajánlatkérõ megjegyezte, hogy ajánlattevõ az ajánlatban 10 millió forint értékû munkát tüntetett fel, azonban a jogorvoslati kérelemben már 11 789 750 forintot említ, melybe beleérti a tervezõi mûvezetést is.<br>
Ajánlatkérõ a fentiek alapján kérte a megalapozatlan jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
Ajánlatkérõ bejelentette, hogy a szerzõdést a Döntõbizottság határozatának kézhezvétele után, annak függvényében köti meg a nyertes ajánlattevõvel.<br>
A Döntõbizottság megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése kimondja, hogy a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés alapján az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésében az szerepel, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. (8</a>) bekezdésében rögzíti, hogy az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A kérelmezõ ajánlatának 62. oldalán található az ajánlati dokumentáció szerint feltüntetett referenciamunkák listája. Kérelmezõ e listán öt munkát tüntetett fel, azonban jogorvoslati kérelmében csak két munkát minõsít az ajánlati felhívásban meghatározott alkalmassági, alkalmatlansági feltételeknek megfelelõnek. [ három másik referencia értéke 5 millió forint alatti, holott az ajánlati felhívás 11. b) pontjában 10 millió forintot meghaladó értékû referencia volt az elõírás.]<br>
Projekt/munka megnevezése, helye, jellege<br>
311. sz. fõút rehabilitáció, 31 km útrehabilitáció<br>
- megrendelõ: PEMÁK Kht.<br>
- befejezés éve: 2000<br>
- átfutási idõ (év): 2<br>
- szerzõdés nettó értéke (millió Ft): 15 500 000<br>
- saját munkák aránya (%): 40<br>
- peres eljárás vagy kötbér: nincs<br>
Földutak szilárd burkolattal való ellátása, évente 4 km út, járda, szükség szerint szennyvíz-, csapadékcsatorna<br>
- megrendelõ: Csepel Polgármesteri Hivatal<br>
- befejezés éve: 2000-2002.<br>
- átfutási idõ (év): 3<br>
- szerzõdés nettó értéke (millió Ft): 10 000 000<br>
- saját munkák aránya (%): 100<br>
- peres eljárás vagy kötbér: nincs<br>
Kérelmezõ az ajánlatában e táblázaton túl a referenciákkal kapcsolatban egyéb iratot, szerzõdéstervezetet, illetve más, a szerzõdések összegszerûségére vonatkozó utalást, nyilatkozatot nem tett, iratot nem csatolt.<br>
Ajánlatkérõ az ajánlati felhívás 16. pontjában rögzítette, hogy az ajánlattevõnek önállóan kell megfelelni az alkalmassági feltételeknek, azaz a jelen eljárásba bevonni kívánt alvállalkozók referenciái, egyéb feltételei, adatai nélkül kell eleget tenni az alkalmassági feltételeknek. Ennek alapján ajánlatkérõ az ajánlattevõkre és az alvállalkozókra eltérõ alkalmasság igazolási módot írt elõ, így a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés azon rendelkezését, hogy az ajánlattevõ és alvállalkozója együtt felelhet meg az alkalmassági, alkalmatlansági feltételeknek, nem lehet alkalmazni. A kérelmezõ által feltett kérdésre adott válaszában ajánlatkérõ rögzítette azt is, hogy az ajánlattevõ az általa alvállalkozóként végzett tevékenységet is felhasználhatja referenciaként. Ezzel kapcsolatban kifejezett elõírás volt, hogy fel kell tüntetni azt, hogy milyen mértékben (%) vett részt a tervezésben, illetve milyen munkarész elkészítését végezte.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján ajánlatkérõ az ajánlati felhívásához kötve van, míg az ajánlattevõnek az ajánlati felhívásban és dokumentációban, ideértve az ajánlattevõi kérdéseket és válaszokat is, megfelelõen kell ajánlatát elkészítenie. Ennek megfelelõen az ajánlati felhívás 16. pontjában szereplõ elõírást az ajánlattevõ alkalmasságának vizsgálata során az ajánlatkérõ által adott válasszal együtt kell értelmezni. Ennek az együttes értelmezésnek a kiindulópontja az ajánlati felhívás, hiszen a Kbt. rendelkezései szerint az ajánlati felhívást csak új hirdetmény közzétételével lehet módosítani, ennek megfelelõen addig, amíg a felhívás szabályait hirdetménnyel nem módosították, addig azok az ajánlattevõkre és ajánlatkérõre is kötelezõek, tehát az ajánlatkérõ által adott válasz csak az ajánlati felhívás által megszabott keretek között értelmezhetõ.<br>
Az ajánlati felhívásban ajánlatkérõ egyértelmûen meghatározta azt, hogy az ajánlattevõknek önállóan, alvállalkozói referenciák nélkül kell eleget tennie az alkalmassági feltételeknek. Ezen túlmenõen a kérdésekre adott ajánlatkérõi válasz sem tartalmazott olyan elõírást, amely alapján az ajánlattevõ az alvállalkozónak a referenciáját figyelembe vehette volna, illetve igénybe vehette volna az alkalmasság elbírálása során. Ennek alapján az ajánlati felhívás ezen feltételének és a kérdésre adott válasz helyes értelmének feltárása csak az ajánlattevõvel kapcsolatban végezhetõ, vagyis csak az ajánlattevõ alvállalkozói minõségben végzett munkájára vonatkozhat az ajánlatkérõ által adott válasz. Így az ajánlatkérõ által adott válasz összhangban van az ajánlati felhívás azon rendelkezésével, hogy az ajánlattevõnek önállóan kell igazolni az alkalmasságát, hiszen adott esetben az õ általa alvállalkozóként végzett munka is az ajánlattevõ korábbi tevékenységéhez fûzõdik, így az az általa végzett mértékig figyelembe vehetõ, mint referencia. Arra azonban nincs lehetõség, hogy a teljes beszerzési érték kerüljön megjelölésre, függetlenül az ajánlattevõ adott eljárásban alvállalkozóként való közremûködésétõl, ilyen esetben egyértelmûen a konkrét %-ot is fel kell tüntetni, hogy milyen mértékben mûködött közre az eljárásban.<br>
Kérelmezõ azon álláspontját, hogy az általa végzett alvállalkozói tevékenység esetén a teljes kivitelezés ellenértékét kell figyelembe venni - bár õ annak csak 40%-át végezte - arra alapítva, hogy a korábbi fõvállalkozó, generálkivitelezõ az a jelen eljárás során tett ajánlatban a kérelmezõ alvállalkozója, a Döntõbizottság nem fogadta el, hiszen az ajánlati felhívás szerint az ajánlattevõnek a saját referenciáival kell alkalmasságát igazolni és az alvállalkozói részen felüli teljesítés már nem a kérelmezõ által végzett munka.<br>
A Döntõbizottság megállapította, hogy a 311. fõút rehabilitációja során az ajánlatban feltüntetett adatok alapján a 15 500 000 Ft nettó értékû beszerzés 40%-át végezte kérelmezõ, ennek alapján az õ esetében a referencia körében ennek csak 40%-a vehetõ figyelembe, amely jelen esetben 6,2 millió forint nettó összeget jelent (bruttó 7,75 millió forint). Ezen összeg pedig nem éri el az ajánlatkérõ által meghatározott 10 millió forintot meghaladó mértéket. Ennek alapján a kérelmezõ e referenciája nem felel meg az ajánlati felhívás 11. b) pontjában meghatározottaknak.<br>
A Csepeli Polgármesteri Hivatallal kötött szerzõdését kérelmezõ nem csatolta ajánlatához és a szerzõdés nettó értékeként 10 millió forintot tüntetett fel. Ajánlatkérõnek az ajánlatban szereplõ adatok alapján kellett értékelnie a kérelmezõ alkalmasságát e tekintetben, így az általa szerepeltetett 10 millió forintot kellett alapul vennie az adott beszerzés értékének meghatározásakor, illetve vizsgálatakor. Ennek alapján pedig ez a referencia sem felelt meg az ajánlati felhívás 11. b) pontjának elsõ francia bekezdésében meghatározott 10 millió forintot meghaladó értékû beszerzés feltételének, tekintettel arra, hogy ennek értéke - a kérelmezõ ajánlatának 62. oldalán szereplõ adat szerint - pontosan 10 millió forint volt és azt nem haladta meg.<br>
Kérelmezõ jogorvoslati kérelméhez mellékelte a Budapest Csepeli Önkormányzattal kötött szerzõdését, mely alapján a Döntõbizottság a referenciamunka tényleges tartalmát és értékét is megvizsgálta. A szerzõdés szerint e tevékenységre a tervezési szerzõdés nettó díja 7 831 800 Ft (bruttó 9 789 750 Ft). Ennek alapján ez a referencia értékében nem éri el az ajánlatkérõ által meghatározott mértéket.<br>
Kérelmezõ azon álláspontját, hogy Csepeli Polgármesteri Hivatallal kötött tervezési szerzõdéshez kapcsolódó önálló "tervezõi mûvezetõi" szerzõdést, melynek értéke nettó 1 600 000 Ft (bruttó 2 000 000 Ft), a tervezési szerzõdéssel együtt kell figyelembe venni, a Döntõbizottság nem fogadta el, tekintettel arra, hogy a jelen beszerzés tárgya engedélyezési terv elkészítése, mely nem tartalmazza a tervezõi mûvezetés tevékenységét és ajánlatkérõ kifejezetten hasonló komplexitású feladatot kért referenciaként, mint a beszerzés tárgya és e körbe a tervezõi mûvezetés nem tartozik bele.<br>
A Döntõbizottság e körben megállapította azt is, hogy ajánlatkérõ az ajánlati felhívásban kifejezetten 1 db 10 millió forintot meghaladó munkáról szóló referenciát kért, míg a Csepeli Önkormányzattal kapcsolatban feltüntetett referenciáját kérelmezõ két különálló szerzõdésre alapozza, melyek közül az egyik tervezésre, a másik pedig tervezõi mûvezetésre vonatkozik és ezt a két különálló szerzõdést összevonja, vagyis két szerzõdésbõl, két munkából kívánja igazolni az ajánlati felhívás összegszerûségének megfelelõ referenciát. A Döntõbizottság megjegyzi, hogy a tervezõi mûvezetõi és a tervezési szerzõdés együttes nettó értéke is csak 9 431 800 Ft, mely szintén nem éri el az ajánlati felhívásban meghatározott 10 millió forintot meghaladó mértéket!<br>
Ennek megfelelõen kérelmezõ referenciájaként csak a Budapest Csepeli Önkormányzattal kötött tervezési szerzõdés értéke vehetõ figyelembe, melynek összege nem éri el a 10 millió forintot meghaladó mértéket, így e referencia sem felel meg az ajánlati felhívásban meghatározottaknak.<br>
A Döntõbizottság rámutat arra, hogy a kérelmezõ által vitatott, a Csepeli Önkormányzattal kötött tervezési szerzõdés hasonló komplexitása a beszerzés tárgyával kapcsolatos kérelmi rész esetében irreleváns a kérelmezõ ajánlatának alkalmatlanná nyilvánítása, illetve e referencia nem megfelelõ volta körében, tekintettel arra, hogy e referencia a pénzügyi feltételeknek nem felelt meg és egy nem megfelelõ referencia esetében az elsõ okon túlmenõen már nem lényeges az, hogy más okok is fennállnak-e, mert következményük azonos, vagyis az, hogy a referencia nem megfelelõ.<br>
Az elõzõekben kifejtettek szerint a jogorvoslati kérelem megalapozatlan, ugyanis a kérelmezõ által megjelölt egyetlen referencia sem éri el az ajánlati felhívásban meghatározott minimális pénzügyi határt, így az ajánlatkérõ jogszerûen nyilvánította kérelmezõt a szerzõdés teljesítésére alkalmatlannak, ennek megfelelõen a jogorvoslati kérelem megalapozatlan.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította és ennek megfelelõen rendelkezett a Kbt. 88. § (1) bekezdés h) pontja alapján a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 8.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>