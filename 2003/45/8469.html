<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8469)
</h2>
<br>1024 Budapest, Margit krt. 85.
<br>Ikt.sz.: D.459/12/2003.
<br>
<br>Tárgy: a BAUCONT Rt. kérelmezõ jogorvoslati kérelme Nagykanizsa Megyei Jogú Város Önkormányzat ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BAUCONT Építõipari Rt. (8000 Székesfehérvár, Galántai u. 647., képv.: dr. Farkas Gyöngyi ügyvéd, 1068 Budapest, Felsõerdõsor u. 8.) kérelmezõ kérelmére Nagykanizsa Megyei Jogú Város Önkormányzata (8800 Nagykanizsa, Erzsébet tér. 7., nevében eljár: KANIZSABER Kft. 8800 Nagykanizsa, Ady E. u. 50.), mint ajánlatkérõ által "Városi Kórház E és B épület rekonstrukciója és járulékai" tárgyában indított jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ részvételi felhívása, nyílt, elõminõsítési közbeszerzési eljárás megindításáról 2003. augusztus 21. napján jelent meg a Közbeszerzési Értesítõ (K. É.) 34. számában.
<br>Kérelmezõ kérelmében kifogásolta a részvételi felhívás 10. b) pontjában meghatározott egyes, a szerzõdés teljesítésére alkalmatlanná minõsítési (pénzügyi) szempontokat. A meghatározott szempontok megítélése szerint indokolatlanul szûkítik a versenyt, így a felhívás sérti a Kbt. 24. § (2) bekezdését és a Kbt. 44. § (7) bekezdésében foglaltakat.
<br>Kérte a Döntõbizottságot, hogy állapítsa meg, hogy a kiadott felhívás jogszabálysértõ, és semmisítse meg a felhívásnak a támadott alkalmatlansági szempontjait, valamint alkalmazzon ideiglenes intézkedést.
<br>Ajánlatkérõ észrevételében elsõdlegesen kifogásolta a kérelmezõ ügyfélképességét, másodsorban pedig megalapozatlannak tartotta a kérelmet. Elõadta, hogy az alkalmatlansági kritériumokat - így a támadott szempontokat is - a beszerzés tárgyát a becsült értékre tekintettel határozták meg úgy, hogy azok a szerzõdés teljesítéséhez ténylegesen szükséges mértéket ne haladja meg.
<br>Ajánlatkérõ álláspontja, hogy a felhívásában meghatározott szempontok nem jogsértõk, nem sértik a Kbt. 44. § (7) bekezdését. Ajánlatkérõ csatolta a közbeszerzési ügy iratait. A Döntõbizottság az eljárás során tárgyalást tartott, melyen a feleket meghallgatta.
<br>Kérelmezõ 2003. szeptember 2. napján kelt levelében bejelentette a Döntõbizottságnak, hogy a jogorvoslati kérelmét visszavonja.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárás folytatja.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2003. október 3.
<br>
<br>Dr. Sárkány Izolda s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>