<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8475)
</h2>
<br>1024 Budapest, Margit krt. 85.
<br>Ikt.sz.: D.445/8/2003.
<br>
<br>Tárgy: a LUROTEX Textilipari Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Honvédelmi Minisztérium Beszerzési és Biztonsági Beruházási Hivatal (Budapest X. ker., Salgótarjáni út 18., a továbbiakban: ajánlatkérõ) "kabát, köpeny, bélés és csapadék elleni védõöltözet", ezen belül a "16. 93M esõvédõ kabát húzózáras, 17. 93M esõvédõ nadrág" beszerzése tárgyú közbeszerzési eljárás ellen a LUROTEX Textilipari Kft. (9970 Szentgotthárd, Hunyadi u. 33., a továbbiakban: kérelmezõ) által benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, a felek írásban és tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ felhívás közzétételével a rendelkezõ közbeszerzési eljárást kezdeményezett.
<br>2003. június 25-i számában ajánlati részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívás 3. c) és d) pontja alapján a részajánlat tételét lehetõvé tette, mégpedig cikkenként a megjelölt teljes mennyiségre.
<br>Ajánlatkérõ közbeszerzési eljárását, illetve ennek során hozott döntéseit kérelmezõ csak a 16. és 17. tétel vonatkozásában kifogásolta, ezért a Döntõbizottság csak e két tétel tekintetében járt el.
<br>Ajánlatkérõ az ajánlati felhívás 11. a) pontjának bevezetõ szövegében és 3., valamint 4. nagy francia bekezdésében az alábbiakat határozta meg:
<br>"11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:
<br>- A Kbt. 44. § (2) bekezdés a) pontja szerinti nyilatkozat a beszerzés tárgyára vonatkozó termékek szállításairól az elõzõ kétéves (2001, 2002) idõszakban. A nyilatkozatnak minimálisan tartalmaznia kell a szerzõdés tárgyát, az ellenszolgáltatás összegét, a teljesítés idejét és a szerzõdést kötõ másik fél megnevezését.
<br>- A Kbt. 44. § (2) bekezdés d) pontjának megfelelõen termékenként 2 db mintadarab benyújtása a dokumentáció szerint, valamint a felhasznált alap- és bélésanyagokból típusonként akkreditált laboratórium által kiadott, egy évnél nem régebbi, a mûszaki dokumentációban elõírt paraméterek igazolásáról szóló vizsgálati jegyzõkönyv benyújtása a dokumentációban meghatározottak szerint."
<br>Ajánlatkérõ az ajánlati felhívás 11. b) pontja bevezetõ szövegében és 3., valamint 4. nagy francia bekezdésében az alábbiakat határozta meg:
<br>"b) Az ajánlattevõnek a szerzõdés teljesítésére alkalmatlanná minõsítésének szempontjai:
<br>- az utóbbi 2 évben (2001, 2002) a beszerzés tárgyára vonatkozó termékek szállítására vonatkozó két referenciát bemutatni nem tud,
<br>- a Kbt. 44. § (2) bekezdés d) pontjának megfelelõen a benyújtott mintadarabok, alap- és bélésanyagok nem felelnek meg a mûszaki dokumentációban elõírt követelményeknek."
<br>Az ajánlati felhívás 13. a) pontja alapján az ajánlatok elbírálásának szempontja a legalacsonyabb összegû ellenszolgáltatás volt.
<br>Ajánlatkérõ az ajánlati felhívás 16. pont "Egyéb információk" elsõ és második francia bekezdésében az alábbiakat határozta meg:
<br>"A Kbt. 46. § (2), (4), (6) bekezdésében elõírt nyilatkozatokat és igazolásokat az ajánlattevõnek és az általa a közbeszerzés értékének 10%-át meghaladó mértékben igénybe kívánt alvállalkozóknak csatolniuk kell.
<br>- Az ajánlattevõ nyilatkozzon a Kbt. 43. § (2) bekezdés b) pontja alapján a közbeszerzés értékének 10%-át meghaladó mértékben igénybe venni kívánt alvállalkozókról, vagy azok nemlétérõl."
<br>Ajánlatkérõ az ajánlati felhívás 16. pont "Egyéb információk" címû részében a 9., 10. és 11. francia bekezdésben az alábbiakat határozta meg:
<br>"- Ajánlattevõ nyújtson be 2-2 mintadarabot.
<br>- A termékek alapanyagáról akkreditált minõség-ellenõrzõ laboratórium egy évnél nem régebbi vizsgálati lapját kell benyújtani.
<br>- Az ajánlatkérõ nem biztosít alapanyagot a mintadarabok elõállításához sem."
<br>Ajánlatkérõ dokumentációt is készített. A termékdokumentációk tartalmazták a cikkek mûszaki leírását.
<br>Az esõvédõ zubbony mûszaki leírásában az alábbi elõírások is szerepeltek:
<br>
<br>1. A külalak leírásában a kabát eleje leírásában:
<br>1-1 db egyszegélyes, húzózáras, bevágott zsebekkel kialakított, amely körbe tûzött. A bélés leírása szerint a viselés szerinti bal oldalon vízszintes, húzózáras két paszpólos bevágott zsebbel.
<br>
<br>2. A felhasználható anyagok, anyaghányad között az anyag megnevezése szerint 3,0 cm szélességû plüssgumit írt elõ ajánlatkérõ az ujja aljába.
<br>
<br>5.1. A tûzés helye és tûzés szélessége elõírások között ajánlatkérõ megjelölte a bevágott zsebek széleinek 0,2 cm körbetûzését.
<br>A termékdokumentáció 9.1.1. gyártmány rajzán elölnézetben a zsebszél kétoldali tûzésére vonatkozó rajzelemek azonosíthatók.
<br>Az esõvédõ nadrág külalakjára vonatkozóan többek között elõírás volt, hogy az alja gumis (4,0 cm széles), a szára a húzózár alatt békanyelvvel kialakított. A bélésben a viselés szerinti jobb oldalon a kötõsáv felvarrás vonala alatt vízszintes, húzózáras, két paszpólos bevágott zsebbel. A felhasználható anyagok között a nadrág aljában 4,0 cm széles fehér plüssgumi volt az elõírás.
<br>Ajánlatkérõ a dokumentáció 6.2. pontjában a részméretek között elõírta az alábbiakat:
<br>- A bélészseb helye eleje középvonaltól 4,5 cm, &plusmn;0
<br>- Békanyelv hossza törésvonalon 30,0 cm &plusmn;0
<br>- Gumiház szélessége alján, kantáron 4,0 cm +0
<br>Mindkét termék alapanyagának mûszaki követelményei között szerepelt a szín elõírása, melyben négyszínû tereptarka szín került megjelölésre.
<br>A 2003. július 22-i ajánlattételi határidõig a kérelmezõ, a Napsugár Rt., a JeansTex Rt., a Tóth és Társa Kft. és a Ciklámen Rt. nyújtott be ajánlatot a 16. és 17. cikkekre vonatkozóan.
<br>Ajánlatkérõ 2003. augusztus 28-án tartotta az eredményhirdetést, melyen a 16. és 17. cikkre vonatkozóan kihirdette, hogy ezekben az eljárás nyertese a Tóth és Társa Kft. ajánlata, míg a kérelmezõ, a Napsugár Rt., a Jeans Tex Kft. és a Ciklámen Rt. ajánlatát érvénytelennek minõsítette ajánlatkérõ.
<br>Az "Összegezés az eljárásról" címû irat a kérelmezõ ajánlatára vonatkozóan a következõket tartalmazta:
<br>"Az utóbbi két évben a beszerzés tárgyára vonatkozó két referenciát nem tud bemutatni, ezért az ajánlati felhívás 11. b) pontjának harmadik bekezdése értelmében ajánlata érvénytelen."
<br>Az "Összegezés az eljárásról" címû irat alapján a mûszaki megfelelõség szempontjából a Kbt. 52. § (2) bekezdés d) pontja alapján érvénytelen ajánlatot nyújtott be a kérelmezõ az alábbi termékekre (a hibák rövid felsorolásával):
<br>"93 M esõvédõ zubbony
<br>- a zsebszegõ széle nincs letûzve,
<br>- a belsõ zseb széle nincs letûzve,
<br>- ujja aljában a gumi nem megfelelõ,
<br>- a négyszínû tereptarka anyag zöld és drapp színe pöttyös, melír hatású.
<br>93 M esõvédõ nadrág
<br>- nadrág szárában a gumi nem megfelelõ,
<br>- a négyszínû tereptarka anyag zöld és drapp színe pöttyös, melír hatású - bélészseb helye az eleje középvonaltól,
<br>- békanyelv hossza törésvonalon,
<br>- gumiház szélessége alján nem megfelelõ."
<br>Kérelmezõ 2003. szeptember 5-én nyújtott be a Döntõbizottsághoz jogorvoslati kérelmet, ebben kérte ajánlatkérõ eljárást lezáró döntésének megsemmisítését és a szerzõdéskötés ideiglenes intézkedéssel történõ megtiltását.
<br>Kérelme indokaként elõadta, hogy ajánlatkérõ jogszerûtlenül járt el akkor, amikor érvénytelenné nyilvánította ajánlatát.
<br>Álláspontja szerint a Kbt. 44. § (4) bekezdése szerint az ajánlatkérõ azonos igazolási módot írt elõ a szerzõdés teljesítésére való alkalmasság igazolásra az ajánlattevõknek és az alvállalkozóknak, ezért együttesen kell megfelelniük az elõírt alkalmassági követelményeknek. Ajánlatában csatolta a 4-14. oldalon a két alvállalkozó referencianyilatkozatait, közötte az 5-6. oldalon alvállalkozójának az ajánlatkérõ mindkét évre szóló megfelelõ nagyságrendû igazolását is. Ennek alapján álláspontja szerint e tekintetben ajánlata érvényes volt.
<br>Az alapanyaggal és a konfekcionálással kapcsolatos mûszaki érvénytelenséggel kapcsolatban elõadta, hogy terméke megfelelõ volt, azt elõzetesen a KERMI Minõség-ellenõrzési Szolgáltató Kft. bevizsgálta és a szakvéleményt, mely megfelelõnek minõsítette mind az alapanyagot, mind pedig a konfekcionált termékeket. Ez utóbbit a jogorvoslati eljárás során a Döntõbizottságnak becsatolta, illetve az alapanyagra vonatkozóan a szakvéleményt az ajánlatának 152-157. oldalán is becsatolta. Elõadta, hogy mivel ajánlatkérõ színmintát nem biztosított, az alapanyagot a dokumentáció elõírásai szerint gyártotta le.
<br>A konfekcionálással kapcsolatban elõadta, hogy a KERMI Minõség-ellenõrzési Szolgáló Kft. szakvéleménye alapján mind az esõvédõ zubbony, mind az esõvédõ nadrág megfelel a HM Hadtápanyag-ellátó Központ 93M esõvédõ zubbonyra és esõvédõ nadrágra vonatkozó mûszaki leírásának. A KERMI vizsgálata után ezeket a termékeket csatolták be az ajánlatukhoz mint mintadarabokat.
<br>Hivatkozott rá, hogy alvállalkozója, aki ténylegesen a konfekcionálást végezte 2001. és 2002. években az ajánlatkérõ részére összesen 27 675 db esõvédõ nadrágot és 17 695 db esõvédõ zubbonyt szállított, magas szintû gyártástechnológiával és a technológiai elõírásoknak megfelelõen, az arról kiadott igazolás szerint.
<br>Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában a megalapozatlan jogorvoslati kérelem elutasítását kérte.
<br>Elõadta, hogy kérelmezõ ajánlatában alvállalkozója, a Napsugár Rt. referenciáját csatolta be. Álláspontja szerint ajánlatkérõ alvállalkozó tekintetében a Kbt. 44. § (1)-(2) bekezdése alá tartozó igazolási módot az ajánlati felhívásban nem írt elõ, kizárólag ajánlattevõ alkalmasságát vizsgálta az ajánlati felhívás 11. pontjában. Amennyiben ajánlatkérõ azonos igazolási módot ír elõ az ajánlattevõ és alvállalkozó tekintetében, akkor egyértelmû, hogy a szerzõdés teljesítésére való alkalmassá minõsítéshez együttesen kell megfelelniük, de ajánlatkérõ jelen közbeszerzési eljárásban ettõl eltérõen rendelkezett. Mivel ajánlatkérõ jelen esetben kifejezetten az ajánlattevõk alkalmasságát vizsgálta és ajánlattevõkre vonatkozóan határozta meg a beszerzés tárgyára vonatkozó 2 db referenciát, ezért ajánlatkérõ az alkalmasság vizsgálata során nem térhetett el az ajánlati felhívásban meghatározott követelményektõl, és nem vehette figyelembe az alvállalkozó referenciáit. A Kbt. 44. § (6) bekezdése szerint az ajánlati felhívásban kell meghatározni, hogy mely a Kbt. 44. (1) és (2) bekezdésével összefüggõ körülmények miatt minõsíti ajánlatkérõ az ajánlattevõt, alvállalkozót alkalmatlanná a szerzõdés teljesítésére. Ajánlatkérõ a jogorvoslat tárgyát képezõ közbeszerzési eljárásban alvállalkozóra vonatkozó alkalmatlansági feltételt nem határozott meg.
<br>A kérelmezõ által ajánlatához csatolt KERMI-szakvélemény az esõvédõ termékek alapanyagát megfelelõen ítélte meg. Ajánlatkérõ az értékelés során észlelte, hogy az alapanyag egyes színei (zöld, drapp) nem homogének, a színeken foltok láthatók. A "katonai ruházati anyagok" vonatkozó MSZ 820-4: 1991. szabvány, valamint a "szövethibák fogalom meghatározásai" MSZ 410-85 szabvány írja elõ, hogy a nyomott felületen a szín erõsségének egyenletesnek kell lennie. Szakmai szempontból fontos, hogy a színeken ne legyen eltérés, ezért ajánlatkérõ e pont tekintetében is jogszerûen állapította meg az érvénytelenséget.
<br>Elõadta, hogy a mintatermékekre vonatkozóan nem írta elõ minõség-ellenõrzõ szerv szakvéleményének csatolását, illetve a kérelmezõ az általa hivatkozott KERMI Kft. szakvéleményt nem nyújtotta be ajánlatában. Ajánlatkérõ a mûszaki dokumentációban elõírt paramétereknek megfelelõen ellenõrizte a mintatermék mérési pontjait, egyéb részeit és ennek megfelelõen állapította meg az érvénytelenséget.
<br>Az esõvédõ zubbony tekintetében a zsebszegõ, a belsõ zseb szélével kapcsolatos feltételeket a mûszaki dokumentáció
<br>
<br>5.1. "Tûzések" pontja írja elõ. Kérelmezõ fenti pontnak nem tett eleget, nem tûzte le a termékmintán a zsebszéleket, ezért jogszerûen nyilvánította ajánlatát érvénytelennek. A dokumentáció 2. "Felhasználható anyagok, anyaghányad" pontja tartalmazza a plüssgumi elõírást, kérelmezõ azonban nem plüssgumit varrt a termékbe, tehát e tekintetben sem felel meg e termék a mûszaki elõírásnak.
<br>Az esõvédõ nadrág vonatkozásában a plüssgumi elõírást a mûszaki dokumentáció 2. "Felhasználható anyagok, anyaghányad" pontja írja elõ. A termékbe kérelmezõ nem plüssgumit varrt. A békanyelv hosszát a törésvonalon a dokumentáció 6.2. "Részméretek" pontja tartalmazza, ami tûrés nélkül 30 cm lehet. A kérelmezõ ezzel szemben 29,5 cm hosszúra varrta a békanyelvet a mintatermékben.
<br>A bélészseb helye a dokumentáció szerint tûrés nélkül 4,5 cm, kérelmezõ 3,8 cm-re varrta a bélészsebet a középvonaltól.
<br>A gumiház szélessége tûrés nélkül 4,0 cm, kérelmezõ 3,2 cm- 3,6 cm széles gumiházat varrt a termékre.
<br>Mivel ajánlatkérõ észlelte a hibákat, a Kbt. 52. § (2) bekezdés d) pontja alapján érvénytelenné kellett nyilvánítani az ajánlatot.
<br>Egyéb érdekeltek közül a Tóth és Társai Kft. úgy nyilatkozott, hogy álláspontja szerint a közbeszerzési eljárások során az ajánlati felhívásban és dokumentációban meghatározott valamennyi mûszaki elõírást betartva kell az ajánlatokat megtenni, mert ellenkezõ esetben azokat érvénytelenné kell nyilvánítani.
<br>A Döntõbizottság e két tétel tekintetében a D.445/3/2003. sz. határozatával ideiglenes intézkedéssel a szerzõdéskötést megtiltotta.
<br>A Döntõbizottság az alábbiak szerint megállapította, hogy a jogorvoslati kérelem megalapozatlan.
<br>A Kbt. 44. § (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Kbt. 44. § (4) bekezdése alapján az ajánlatkérõ az ajánlattevõre és az alvállalkozójára egymástól eltérõ alkalmassági igazolási módot is elõírhat. Ha ajánlatkérõ azonos igazolási módot ír elõ, akkor a szerzõdés teljesítésére való alkalmasság minõsítéshez az ajánlattevõ és az alvállalkozó együttes kell hogy megfeleljenek az alkalmassági követelményeknek, kivéve, ha ajánlatkérõ ettõl eltérõen rendelkezik.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti. A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Az érvénytelenség, vagy az alkalmatlanság bármelyikének fennállása esetén a kérelmezõ ajánlata az eljárás további szakaszában már nem vehet részt.
<br>Ennek megfelelõen a Döntõbizottságnak azt kellett megvizsgálnia, hogy ajánlatkérõ döntése a referenciák, illetve a mûszaki megfelelõség szempontjából helytálló volt-e.
<br>A Döntõbizottság elõször a referenciával kapcsolatos kérelmi elem megalapozottságát vizsgálta meg.
<br>A közbeszerzési eljárás során az ajánlati felhívás 11. a) és b) pontjának bevezetõ szövege kifejezetten az ajánlattevõk pénzügyi, gazdasági és mûszaki alkalmasságára kért adatokat és tényeket, illetve az ajánlattevõnek a szerzõdés teljesítésére alkalmatlanná minõsítésének szempontjait határozta meg. Az ajánlati felhívásban, illetve annak 11. pontjában nincs utalás arra vonatkozóan, hogy az alvállalkozókkal kapcsolatban ajánlatkérõ meghatározna-e az alkalmasságuk igazolására vonatkozóan bármely feltételt.
<br>Ezen túlmenõen ajánlatkérõ az ajánlati felhívásban a Kbt. 44. §-ában meghatározott pénzügyi, gazdasági és mûszaki alkalmasság körében az alvállalkozókra vonatkozóan nem is kért benyújtani semmilyen iratot, illetve erre irányuló elõírást nem határozott meg. Ajánlatkérõ az alvállalkozókkal kapcsolatban kizárólag a 10%-ot meghaladóan alvállalkozók igénybevételérõl, illetve nemlétérõl szóló ajánlattevõi nyilatkozat becsatolását és a Kbt. 46. § (2), (4), (6) bekezdéseiben elõírt nyilatkozatot és igazolások becsatolását kérte a 10%-ot meghaladó mértékben igénybe venni kívánt alvállalkozók tekintetében.
<br>A Döntõbizottság a fentiek alapján megállapította, hogy az ajánlati felhívásban ajánlatkérõ az alvállalkozókkal kapcsolatos alkalmassági elõírásokat, követelményeket nem határozott meg, illetve csupán az ajánlattevõkre vonatkozóan írt elõ alkalmassági igazolásra bizonyos iratok csatolását, illetve az ajánlattevõkkel kapcsolatban állapított meg alkalmatlanná minõsítési szempontot. Ennek megfelelõen ajánlatkérõ az alkalmasság igazolására vonatkozóan ténylegesen eltérõ módot határozott meg, hiszen az ajánlattevõknek az ajánlati felhívásban meghatározott módon kellett alkalmasságukat igazolni, míg az alvállalkozóknak alkalmasságukat nem kellett igazolni. Ennek alapján csupán az ajánlattevõ alkalmassága vizsgálható az alkalmasság körében, hiszen nem azonos alkalmassági feltételeket határoztak meg az ajánlattevõkre, az alvállalkozókra, így az alkalmassági feltételeket az ajánlattevõk és alvállalkozóik nem teljesíthetik együttesen. Jelen esetben csupán az ajánlattevõk alkalmasságának vizsgálatát írta elõ ajánlatkérõ, ezért csupán az ajánlattevõkre vonatkozó iratokat, igazolásokat, nyilatkozatokat vehette figyelembe az ajánlati felhívás 11. pontjának körében az ajánlatkérõ. Erre tekintettel nem vehette figyelembe ajánlatkérõ a kérelmezõ által az ajánlatában becsatolt alvállalkozói referenciát, ugyanakkor észlelte azt - kérelmezõ által sem vitatottan -, hogy a kérelmezõ ajánlatában nincs saját (ajánlattevõi) referencia, az csupán alvállalkozói referenciát tartalmaz a konfekcionálásra vonatkozóan. Erre tekintettel az ajánlati felhívás 11. b) pontjának utolsó elõtti francia bekezdésében meghatározott alkalmatlanná minõsítési szempontnak a kérelmezõ ajánlata nem felelt meg, így az ezzel kapcsolatos ajánlatkérõi döntés, amely alapján kizárta az eljárásból kérelmezõ ajánlatát összhangban van a Kbt. rendelkezéseivel, így a jogorvoslati kérelem e része megalapozatlan.
<br>A Döntõbizottság ezt követõen a mûszaki elõírásoktól való eltérésekkel kapcsolatos kérelmi elemek megalapozottságát vizsgálata.
<br>Alapanyag színe:
<br>A dokumentációban a szövetjellemzõk között a 8. pontban szerepelt az alapanyag színmeghatározása, mely "négyszínû tereptarka" volt. Az eltérésre, tûrésre és a vonatkozó szabványra elõírást a dokumentáció nem tartalmazott. A dokumentáció az alapanyagra, a mûszaki követelményre elõírta a vizsgálatok megnevezését, az elõírt paramétereket, a tûrést és a vonatkozó szabványosító jelzetet. A kabátra és nadrágra a jóváhagyási szám 2003/70.
<br>A kérelmezõ ajánlata a 152-155. oldalán csatolta a KERMI Kft. által készített szakvéleményt az alapanyagra vonatkozóan, mely alapján az alapanyagot megfelelõnek minõsítette a KERMI, a színe a dokumentációnak megfelelõ, illetve rögzítette, hogy az "négyszínû tereptarka".
<br>A szakvélemény tartalmazza, hogy az alkalmazott jogszabályok, elõírások, szabványok: a Magyar Honvédség Ellátó Központ 2003/70 jóváhagyási számú alapanyag mûszaki követelményei.
<br>Ajánlatkérõ azon álláspontját, hogy az MSZ 820:1991 és az MSZ 410-85 szabványok meghatározzák azt, hogy a színeknek a négyszínû termékekben is egyszínûeknek, foltmenteseknek kell lenniük, illetve a szövet színhibákra vonatkozó rendelkezéseit kell alkalmazni, a Döntõbizottság nem fogadta el. A Döntõbizottság megállapította, hogy ajánlatkérõ e körben az általa a jogorvoslati eljárás során hivatkozott szabványokra sem az ajánlati felhívásban, sem az ajánlati dokumentációban a mûszaki elõírások között nem tett kötelezõ jellegû elõírást, illetve azok alkalmazására nem utalt.
<br>A nemzeti szabványosításról szóló 1995. évi XXVIII. törvény 6. § (1) bekezdésének rendelkezése alapján 2002. január 1-jétõl a nemzeti szabvány alkalmazása önkéntes. Ennek alapján a szabványok elõírásait közbeszerzési eljárás során csak akkor veheti a mûszaki tartalom vizsgálatánál figyelembe ajánlatkérõ, ha azt az ajánlati felhívásban, vagy dokumentációban meghatározta, illetve elõzetesen arra utalt.
<br>Jelen közbeszerzési eljárásban ajánlatkérõ a színnel kapcsolatban az általa hivatkozott szabványokra az ajánlati felhívásban, dokumentációban nem utalt, nem hivatkozott, azokat nem határozta meg, mint az eljárás során alkalmazandó, illetve figyelembe veendõ elõírásokat, így azokra utólag az eljárás során sem hivatkozhat.
<br>Ennek alapján az alapanyaggal kapcsolatos rész tekintetében ajánlatkérõ azon döntése, hogy elõre meg nem határozott szabványok rendelkezésének alkalmazásával nem megfelelõnek minõsíti valamely okból a megajánlott mintaterméket, nincs összhangban a Kbt. rendelkezéseivel.
<br>II. Konfekcionálás, megfelelõsége
<br>A jogorvoslati eljárás során tartott tárgyaláson a Döntõbizottság az ajánlatkérõ és a kérelmezõ képviselõi közösen megvizsgálták a kérelmezõ által benyújtott mintadarabokat, és annak alapján megállapították az alábbiakat:
<br>93M esõvédõ kabát húzózáras
<br>- a zsebszegõ széle csak az egyik oldalon van tûzve, míg az ajánlati dokumentációban meghatározottak szerint mind a két oldalán le kellett volna tûzni, 
<br>- a belsõ zseb széle csak az egyik oldalon van letûzve, míg az ajánlati dokumentációban meghatározottak szerint mind a két oldalon le kellett volna tûzni,
<br>- a zubbony bal ujjának alján található gumiházban a varrás felfejtése után látható volt, hogy a gumi nem plüssgumi, míg az ajánlati dokumentációban az elõírás plüssgumi volt.
<br>93M esõvédõ nadrág
<br>- a nadrág bal szárának alján a gumiház felfejtése alapján megállapítható volt, hogy a benne lévõ gumi nem plüssgumi, míg a dokumentációban meghatározott mûszaki elõírás plüssgumi alkalmazása volt,
<br>- bélészseb eleje a középvonaltól mérve 3,5,-3,7 cm, míg az ajánlati dokumentációban meghatározott elõírás 4,5 cm volt,
<br>- a békanyelv hossza 29-29,5 cm, míg az elõírás a dokumentációban meghatározottak szerint 30 cm volt,
<br>- a szár alján lévõ gumiház szélessége 3,2-3,6 cm, míg az elõírás az ajánlati dokumentációban meghatározottak szerint 4,0 cm volt.
<br>Az egyes anyagokra a zsebek, a békanyelv, a gumiház elhelyezésére, illetve hosszára, szélességére vonatkozóan a dokumentációban eltérésre ajánlatkérõ lehetõséget nem adott.
<br>A fentiek alapján a Döntõbizottság megállapította, hogy a kérelmezõ által e két tétel tekintetében benyújtott mintadarab nem felel meg az ajánlati dokumentációban meghatározott mûszaki feltételeknek, ennek megfelelõen a Kbt. 52. § (2) bekezdés d) pontja alapján a benyújtott ajánlat érvénytelen.
<br>Ajánlatkérõ az ajánlati felhívás 11. b) pontjának utolsó francia bekezdésében meghatározta, hogy amennyiben a benyújtott mintadarabok nem felelnek meg a mûszaki dokumentációban elõírt követelményeknek, akkor az ajánlattevõ a szerzõdés teljesítésére alkalmatlannak minõsül.
<br>A Döntõbizottság rámutat arra, hogy mind az alkalmatlanság, mind az érvénytelenség azzal a joghatással jár, hogy az ajánlatot ki kell zárni az eljárás további szakaszaiból, így ajánlatkérõ azon döntése, hogy kérelmezõ ajánlatát a 16. és a 17. tétel tekintetében kizárta az eljárásból, jogszerû volt, az összhangban van a Kbt. rendelkezéseivel és ezt nem érinti az, hogy ajánlatkérõ pontatlan jogcímet tüntetett fel a döntésében, erre tekintettel a jogorvoslati kérelem e része is megalapozatlan.
<br>A Döntõbizottság rámutat arra, hogy már egyetlen érvénytelenségi, vagy alkalmatlansági ok fennállása is megalapozza az ajánlat kizárását az eljárás további szakaszából, így az alapanyag színével kapcsolatos jogszerûtlen ajánlatkérõi megállapítás - a többi jogszerûen fennálló alkalmatlansági ok fennállása következtében - nem befolyásolja az ajánlatkérõ döntésének jogszerûségét.
<br>A Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította, és a Kbt. 88. § (1) bekezdés h) pontja alapján rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 3.
<br>
<br>Dr. Nagy László Gábor s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br><br></body></html>