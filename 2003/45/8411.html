<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8411)
</h2>
<br>1024 Budapest, Margit krt. 85.
<br>Ikt.sz.: D.444/10/2003.
<br>
<br>Tárgy: a Fashion-Trade Kft. jogorvoslati kérelme a Szabolcs-Szatmár-Bereg Megyei Állami Közútkezelõ Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Fashion-Trade Kft. (4400 Nyíregyháza, Báthory u. 5., a továbbiakban: kérelmezõ, képviseli: dr. Marssó Péter ügyvéd, 4400 Nyíregyháza, Szent István u. 2/B. II/3.) kérelmének, melyet a Szabolcs-Szatmár-Bereg Megyei Állami Közútkezelõ Kht. (4400 Nyíregyháza, Búza tér 20-21., a továbbiakban: ajánlatkérõ) "5000 t útszóró só beszerzése és leszállítása az ajánlatkérõ telephelyeire" tárgyú közbeszerzési eljárása ellen nyújtott be helyt ad és megállapítja, hogy az ajánlatkérõ megsértette közbeszerzésekrõl szóló - a többször módosított - 1995. évi XL. törvény (a továbbiakban: Kbt.) 43. § (4) bekezdésére tekintettel a Kbt. 52. § (2) bekezdés d) pontját és a Kbt. 53. § (2) bekezdését, ezért az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizessék be.
<br>A Döntõbizottság kötelezi az ajánlatkérõt, hogy a kérelmezõ	részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Az ajánlatkérõ 2003. július 16-án tette közzé ajánlati felhívását nyílt közbeszerzési eljárásra a Közbeszerzési Értesítõ 29. számában 5151/2003. szám alatt a rendelkezõ részben meghatározott tárgyban.
<br>Az ajánlati felhívás 2. b) pontja szerint az ajánlat tárgyát képezõ szerzõdés szállítási szerzõdés.
<br>Az ajánlatkérõ a részajánlat tételét az ajánlati felhívás 3. c) pontban, a többváltozatú ajánlat tételét a 14. pontban kizárta.
<br>Az ajánlatkérõ az ajánlattevõk pénzügyi, gazdasági, mûszaki alkalmassága igazolására kért adatok és tények körében a Kbt. 44. § (1) bekezdés b) pontjában meghatározottak szerint elõírta az ajánlati felhívás 11. a) pont elsõ francia bekezdésben az ajánlattevõ 2002. évi - könyvvizsgáló által hitelesített - éves beszámolóját.
<br>Az ajánlatkérõ a mûszaki alkalmasság igazolására a Kbt. 44. § (2) bekezdés e) pontjában meghatározottak szerint a 11. a) pont 3. francia bekezdésben elõírta a szállítandó só akkreditált hazai minõségtanúsító szervezet által kiállított minõségi tanúsítványát.
<br>Az ajánlati felhívás 11. b) pont 5. francia bekezdése szerint az ajánlattevõ a szerzõdés teljesítésére alkalmatlan, ha nem rendelkezik a szállítandó útszóró só minõségi tanúsítványával.
<br>Az ajánlatok elbírálásának szempontja a legalacsonyabb összegû ellenszolgáltatás volt.
<br>Az ajánlati felhívás 16. pont "Egyéb információk" 6. bekezdésében az ajánlatkérõ a hiánypótlás lehetõségét biztosította.
<br>Az ajánlatkérõ dokumentációt is bocsátott az ajánlattevõk rendelkezésére, mely tartalmazta az ajánlattevõk részére megadott információkat, a vállalkozásiszerzõdés-mintát, nyilatkozatmintákat. A mûszaki paraméterek tartalmazták, hogy a szállítandó sónak meg kell felelnie az ÚT 2-2.401:1999 számú útügyi mûszaki elõírásnak, valamint összeállásgátlóval kezeltnek kell lennie.
<br>Az ajánlattételi határidõig 2003. augusztus 11-ig a kérelmezõ, a Solinwest 2000 Kft., az Octopus Kft., a Szabolcs Mag 98 Kft., Bacsó István egyéni vállalkozó és a Magyar Plastiroute Kft. nyújtotta be ajánlatát.
<br>Az ajánlatkérõ 2003. augusztus 22-én értékelte az ajánlatokat érvényességi szempontból, az errõl felvett jegyzõkönyvet megküldte az ajánlattevõknek. Az ajánlatkérõ a kérelmezõ, az Octopus Kft. és Bacsó István ajánlatát érvénytelennek nyilvánította.
<br>Az ajánlatkérõ a kérelmezõ ajánlata érvénytelenségének okaként megjelölte, hogy a benyújtott éves beszámoló nem felel meg az ajánlati felhívás 11. a) pont elsõ francia bekezdésében foglalt elõírásnak, mivel a könyvvizsgálói hitelesítés hiányzik. Továbbá nem csatolta a szállítandó útszóró só akkreditált hazai minõségtanúsító szervezet által kiállított minõségtanúsító bizonyítványát.
<br>A 2003. augusztus 26-i eredményhirdetésen az ajánlatkérõ a Solinwest Kft.-t hirdette ki nyertesnek, a második legkedvezõbb ajánlattevõ a Magyar Plastiroute Kft.
<br>A kérelmezõ 2003. szeptember 4-i kérelmében, - melyet hiánypótlás keretében szeptember 8-án kiegészített - kérte az eljárást lezáró döntés megsemmisítését, ajánlatkérõ költségekben történõ marasztalását, ideiglenes intézkedésként a szerzõdéskötés megtiltását.
<br>Kérelme indokaként elõadta, hogy az ajánlatkérõnek hiánypótlásra kellett volna felhívnia. Az ajánlatkérõ nem állapíthatta volna meg az ajánlata érvénytelenségét, mivel a 10 napos
<br>hiánypótlási határidõ részükre 2003. szeptember 1-jén járt volna le. A hitelesített mérleget és a minõségi tanúsítványt 2003. augusztus 26-án még az eredményhirdetés elõtt elvitte az ajánlatkérõnek, aki ezek átvételét megtagadta azzal, hogy már döntés született az ajánlat érvénytelenítésérõl. Megjegyezte, hogy a nyertes ajánlattevõ, valamint a Plastirute Kft. ajánlatában sem volt minõségi tanúsítvány. Az ajánlatkérõ az õ ajánlatuk szerinti árnál több mint 1 M Ft-tal magasabb árú ajánlatot hirdetett ki nyertesnek.
<br>Álláspontja szerint az ajánlatához csatolt vizsgálati jegyzõkönyv a dokumentációban elõírt mûszaki elõírásnak megfelelõen készült, a vizsgálati eredmények alapján a mûszaki elõírásnak való megfelelõség megállapítható. A kérelmezõ a vizsgálati jegyzõkönyvhöz csatolt saját nyilatkozatát a megfelelõségrõl a más közbeszerzési eljárásokban tett elõírások alapján, rutinszerûen tette meg.
<br>A kérelmezõ a tárgyaláson nyilatkozott, hogy csak a hiánypótlás elmaradását sérelmezi, jogorvoslati kérelmét kizárólag erre vonatkozóan tartja fenn.
<br>Ajánlatkérõ észrevételében elõadta, hogy a kérelmezõ ajánlatában lévõ hiányosságok nem minõsülnek a Kbt. 44-46. §-ai körébe tartozó hiányosságoknak, mivel ezek nem formai, hanem tartalmi hiányok. A kérelmezõ által benyújtott egyszerûsített éves beszámoló könyvvizsgálóval nem került hitelesítésre.
<br>Az ajánlatkérõ csak az ÁKMI Minõségvizsgálati Osztály Laboratóriuma által készített vizsgálati jegyzõkönyvet csatolta be ukrajnai eredetû só vizsgálatáról. A jegyzõkönyv minõsítést nem tartalmaz a dokumentáció által elõírt ÚT 22.401:1999 számú útügyi mûszaki elõírás szerint, csak maga a kérelmezõ nyilatkozatát tartalmazza, hogy az általa forgalmazott só megfelel az elõírásnak. A becsatolt vizsgálati jegyzõkönyvben közölt 5 vizsgálati paraméterrel kapcsolatos értékek közül kettõ olyan köztes érték, mely a mûszaki elõírásnak való megfelelõség megállapítását nem teszi lehetõvé. A tartalmi hiányosságra tekintettel került az érvénytelenség megállapítására sor, az átadni kívánt dokumentumokat már nem vizsgálta, mivel 2003. augusztus 22-én az ajánlat érvénytelenségét már megállapította.
<br>Az ajánlatkérõ hivatkozott arra is, hogy bár a kérelmezõ ajánlatának érvénytelensége megállapításakor nem hivatkozott erre a körülményre, de a kérelmezõ nem csatolta az ajánlatában megjelölt alkalmazottjára tekintettel a Munkaerõ-piaci Alappal szemben fennálló fizetési kötelezettségükkel kapcsolatos igazolást.
<br>A Kbt. 61. § (7) bekezdése szerinti 5 napos határidõben a kérelmezõnek az ajánlata érvénytelenítésével, illetve az eljárásból való kizárásával kapcsolatos döntést megküldték.
<br>A Döntõbizottság ideiglenes intézkedést nem hozott, mivel a szállítási szerzõdést idõközben megkötötték.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította; hogy a jogorvoslati kérelem megalapozott.
<br>A Kbt. 44. § (1) bekezdés b) pontja szerint az ajánlattevõnek, illetve az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható mérlegének (egyszerûsített mérlegének, beszámolójának, vagy konszolidált mérlegének) benyújtásával.
<br>A Kbt. 43 . § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. §-ok szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A Döntõbizottság megállapította, hogy az ajánlati felhívás szerint elõírt könyvvizsgálói hitelesítéssel ellátott beszámoló a Kbt. által megengedett, a szerzõdés teljesítéséhez szükséges és a pénzügyi, gazdasági alkalmasság megállapítására szolgáló igazolások körébe tartozik. A mérleghez esetlegesen tartozó könyvvizsgálói hitelesítõ nyilatkozat az ajánlati felhívás elõírása alapján vált a beszámoló részévé. Mivel a beszámoló egésze a Kbt. fenti szabályai szerint a hiánypótlás tárgya lehet, ezért az annak adatait nem érintõ, hanem a számviteli szabályoknak való megfelelõséget igazoló járulékos hitelesítõ nyilatkozat is a hiánypótlás körébe tartozik.
<br>A Döntõbizottság nem osztotta az ajánlatkérõ érvelését, hogy a könyvvizsgáló hitelesítõ nyilatkozat tartalmi jellege miatt jogszerû volt a kérelmezõtõl a hiánypótlás lehetõségének megtagadása. Amennyiben ugyanis az adott igazolás a Kbt. 44. §-a körébe tartozik, akkor nem is vizsgálandó annak tartalmi vagy formai jellege. A beszámoló egyértelmûen a pénzügyi alkalmasság igazolására szolgáló dokumentumok körébe tartozik, tehát az azt kiegészítõ könyvvizsgáló hitelesítõ nyilatkozat tekintetében az ajánlatkérõ köteles lett volna biztosítani a hiánypótlást. Az ajánlatkérõ tehát csak a hiánypótlásra történõ felszólítást követõen állapíthatta volna meg a kérelmezõ ajánlatának érvénytelenségét, amennyiben a hitelesítõ nyilatkozatot a hiánypótlási határidõben nem csatolja.
<br>A Kbt. 44. § (2) bekezdés e) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált minõségtanúsító intézménytõl származó tanúsítvánnyal.
<br>A Döntõbizottság megállapította, hogy a kérelmezõ által becsatolt vizsgálati jegyzõkönyv tartalmazza, hogy a szórósó vizsgálata az ajánlati dokumentációban megadott ÚT 2-2.401:1999 számú útügyi mûszaki elõírás alapján történt. E mûszaki elõírás megjelölésre került a kérelmezõ ajánlatához csatolt vizsgálati jegyzõkönyvben az ajánlat 108. oldalán.
<br>A Döntõbizottság álláspontja szerint a minõségtanúsító tanúsítvány szintén a Kbt. rendelkezése alapján a hiánypótlás körébe tartozó, az ajánlattevõ szerzõdés teljesítésére alkalmasságának megállapítására szolgáló dokumentum a mûszaki alkalmasság körében. A tanúsítvány részét képezõ tanúsító nyilatkozat pótlására tehát szintén van lehetõség a hiánypótlás keretében, tekintettel arra, hogy a vizsgálati jegyzõkönyv önmagában valóban nem elégséges az ajánlati felhívás ezen elõírásának való megfelelõséghez.
<br>A Döntõbizottság a kérelmezõ e kérelmi eleme tekintetében sem osztotta az ajánlatkérõ álláspontját, hogy a minõségi tanúsítvány részét képezõ tanúsító nyilatkozat a mûszaki elõírásnak való megfelelõségrõl olyan tartalmi hiba, mely kizárja a hiánypótlás lehetõségét. Függetlenül a minõségi tanúsítvány hiányosságától, mivel maga a tanúsítvány - amennyiben ajánlatkérõ hiánypótlásra lehetõséget biztosított a felhívásában - a hiánypótlás kötelezõ tárgya, ezért az annak részét képezõ tanúsító nyilatkozat utólagos benyújtására fel kellett volna hívnia az ajánlatkérõnek a kérelmezõt. A kérelmezõ saját nyilatkozata nem releváns a hiánypótlás megengedhetõsége szempontjából, mivel a minõségi tanúsítvány részét képezõ tanúsító nyilatkozat csak az annak kiadására jogosult akkreditált minõségtanúsító szervezettõl vehetõ figyelembe. Mivel az ajánlatkérõ jogsértõen nem biztosított hiánypótlást a kérelmezõnek, ezért az ajánlata érvénytelenségének a megállapítása és a kérelmezõnek a eljárásból való kizárása is jogsértõ. Az ajánlatkérõ a kérelmezõ ajánlatának érvénytelenségének megállapítását és ennek következtében a kérelmezõnek az eljárásból való kizárását csak akkor állapíthatta volna meg, ha a hiánypótlás eredménytelen.
<br>A Döntõbizottság a fenti indokok alapján a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d), f) pontja szerinti jogkövetkezményeket alkalmazta, illetve bírságot szabott ki.
<br>A Döntõbizottság indokoltnak találta a Kbt. 88. § (1) bekezdés f) pontja alapján bírság kiszabását az ajánlatkérõvel szemben az alábbiak szerint.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg szervezettel szemben egymillió forint, személlyel szemben egyszázezer forint.
<br>A Döntõbizottság a bírság mértéke meghatározásánál figyelembe vette, hogy a jogsértés nem reparálható a megkötött szerzõdésre tekintettel, a közbeszerzés értékét (36,5 M Ft), ugyanakkor az ajánlatkérõ segítõ, együttmûködõ magatartását is.
<br>A Döntõbizottság megállapította, hogy az ajánlatkérõ részérõl az ajánlatok elbírálása során kollektív döntés született az értékelõbizottság részérõl az érvénytelenség megállapítása tekintetében. Figyelemmel a testületi döntésre a döntéshozó felelõs személy vonatkozásában az ajánlatkérõ részérõl nem volt megállapítható a felelõsség.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 7.
<br>
<br>Dr. Csanádi Péter s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>