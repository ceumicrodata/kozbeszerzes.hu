<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8467)
</h2>
<br>1024 Budapest, Margit krt. 85.
<br>Ikt.sz.: D.425/10/2003.
<br>
<br>Tárgy: a Pannon-Felszámoló Tanácsadó Kft. jogorvoslati kérelme az Állami Privatizációs és Vagyonkezelõ Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pannon-Felszámoló Tanácsadó Kft. (1051 Budapest, Harmincad u. 3. II/7., képviseli: dr. Halmos Tamás ügyvéd 4400 Nyíregyháza, Országzászló tér 1. I/3. a továbbiakban: kérelmezõ) jogorvoslati kérelmét, melyet az Állami Privatizációs és Vagyonkezelõ Rt. (1133 Budapest, Pozsonyi út 56., képviseli: dr. Merész Andrea jogtanácsos a továbbiakban: ajánlatkérõ) "Privatizációt elõkészítõ és lebonyolító tanácsadói szolgáltatás elvégzése, dokumentáció összeállítása, átadása a Hód-Mezõgazda Rt., a Mezõhegyesi Állami Ménesbirtok Rt. állami tulajdonú részvénytársaságok esetében" tárgyú közbeszerzési eljárása ellen nyújtott be elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ 2003. június 25-én a Közbeszerzési Értesítõ 26. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Az ajánlati felhívásában a rész-, illetve a többváltozatú ajánlattétel lehetõségét kizárta.
<br>Az ajánlati felhívás 11. a) pontjában állapította meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket.
<br>A mûszaki alkalmasság igazolására - többek között - referenciamunkák bemutatását kérte az alábbi tartalommal: "az elõzõ 3 év során a jelen ajánlati felhívás tárgyával azonos referenciamunkák (privatizáció elõkészítése, privatizációs tanácsadás, privatizáció lebonyolítása, társaságátvilágítás, vagyonkezelés vagy társasági részesedés értékesítésében való szakértõi közremûködés eladói vagy vevõi oldalon, lezárt szerzõdés alapján) bemutatása, megadva az ellenszolgáltatás összegét, teljesítés helyét, idejét, szerzõdõ fél nevét, szerzõdõ fél részérõl nyilatkozattételre jogosult személy nevét és telefonszámát."
<br>Ajánlatkérõ az ajánlati felhívása 11. b) pontjában állapította meg az alkalmatlanná minõsítési szempontokat, melyek közül az alábbi három volt a referenciával kapcsolatos:
<br>- ajánlattevõnek és 10% feletti alvállalkozójának együttesen a 11. a) pont szerint bemutatott referenciamunkák közül nincs legalább 3, a jelen pályázat tárgyát képezõ feladatok elvégzésével azonos tevékenység,
<br>- ajánlattevõnek és 10% feletti alvállalkozójának a bemutatott referenciamunkái között nem szerepel együttesen legalább 1, a referenciamunka-végzés idõpontjában 200 M Ft saját tõke összegû, vagy 1, a munkavégzés idõpontjában 200 M Ft árbevétellel rendelkezõ társaság,
<br>- a bemutatott referenciák között legalább 1 mezõgazdasági, erdõgazdasági vagy élelmiszer-gazdasági tevékenységet folytató társaságnak kell szerepelnie.
<br>Ajánlatkérõ közölte, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>Ajánlatkérõ felhívása 16. pontjában közölte, hogy az ajánlatoknak a Kbt. 43. § (1) bekezdése alapján tartalmaznia kell az ajánlattevõ kifejezett nyilatkozatát a felhívás és a dokumentáció feltételeinek elfogadására, a szerzõdés teljesítésére és a kért ellenszolgáltatás egyértelmû összegére. Kikötötte továbbá, hogy az ajánlattevõknek teljesíteniük kell a 16. pontban a betûvel jelzett pontokban foglaltakat.
<br>Ajánlatkérõ a 16. k) pontban elõírta, hogy az ajánlattevõk a referenciák keretében bemutatott társaságoknál nyilatkozzanak "a referenciamunka végzése idõpontjában meglévõ saját tõke összegérõl és a nettó árbevétel mértékérõl". Ajánlatkérõ tájékoztatta arról az ajánlattevõket, hogy a Kbt. 43. § (4)-(5) bekezdése alapján biztosítja részükre a hiánypótlás lehetõségét.
<br>Ajánlatkérõ dokumentációt is összeállított, ez tartalmazta az ajánlatok benyújtásával szemben támasztott tartalmi és formai követelményeit, az ajánlott mintanyomtatványokat, a szerzõdéstervezetet, továbbá a két társaság gazdálkodásának bemutatását.
<br>Ajánlatkérõ a referenciamunkák bemutatására is készített ajánlott mintanyomtatványt, melyben megjelölte a referenciamunka vonatkozásában kért adatokat: a szerzõdést kötõ másik fél neve, nyilatkozattételre jogosult képviselõje, telefonszáma; a végzett tevékenység teljesítésének ideje, a teljesítés helye; az ellenszolgáltatás összege, továbbá "a munkavégzés idõpontjában a referenciaként bemutatott társaság saját tõkéje és nettó árbevétele".
<br>Az ajánlatkérõ a dokumentációban javaslatot tett az ajánlat felépítésére is, külön megjelölve, hogy kéri a referenciákat az ajánlati felhívás 11. a) pontja alapján, továbbá a referenciaként bemutatott társaságok saját tõke- és árbevétel-adatait az ajánlati felhívás 16. k) pontja alapján.
<br>Az ajánlatkérõ írásban válaszolt az ajánlattevõk kérdéseire, az ajánlati felhívás 16. k) pontjával kapcsolatban az ajánlattevõk nem kértek felvilágosítást.
<br>Az ajánlattételi határidõre, 2003. július 21-ére az Ernst & Young Tanácsadó Kft., a Reorg-Audit Kft., az Erste Bank Befektetési Rt., a GKI Gazdaságkutató Rt., a Mátraholding Rt. és a kérelmezõ nyújtotta be ajánlatát.
<br>A kérelmezõ ajánlatának 27-30. oldalán mutatta be a referenciákat, az ajánlattevõt és az alvállalkozókat. E bemutatás nem tartalmazta az ajánlatkérõ által a felhívása 11. a) és 16. k) pontjában a referenciák vonatkozásában támasztott követelményeket.
<br>A kérelmezõ ajánlata 65. oldalán közölte, hogy 10%-os mértéket meghaladó mértékben igénybe venni kívánt alvállalkozója a Pilwaxton Kereskedelmi és Tanácsadó Rt. Ezen az oldalon mutatta be alvállalkozója referenciamunkáit, konkrétan kettõt, mindkét referenciamunka vonatkozásában közölte a szerzõdést kötõ másik fél nevét, a nyilatkozattételre jogosult képviselõjét, telefonszámát, a végzett tevékenységet, a teljesítés helyét és idejét, valamint az ellenszolgáltatás összegét. A két referenciamunka közül csak az egyik esetében közölték a referenciaként bemutatott társaság saját tõkéjét és nettó árbevételét, a másik referenciamunka vonatkozásában a táblázat ezen oszlopát kitöltetlenül hagyták. A kérelmezõ ajánlata 72. oldalán közölte, hogy 10%-os mértéket meghaladó alvállalkozója dr. Csilléry Alexandra ügyvéd adószakértõ. E helyen mutatta be alvállalkozója két referenciamunkáját. A bemutatás során a bemutatott társaság saját tõkéje és nettó árbevétele oszlopban csak egy számadatot tüntetett fel, külön megjelölés nélkül.
<br>A kérelmezõ ajánlata 100. oldalán mutatta be a két saját referenciamunkáját. A bemutatás során a munkavégzés idõpontjában a bemutatott társaság saját tõkéje és nettó árbevétele oszlopban csak egy számadatot tüntetett fel, külön megjelölés nélkül.
<br>Ajánlatkérõ több ajánlattevõt, köztük a kérelmezõt is hiánypótlásra hívta fel. Ajánlatkérõ 2003. július 25-én 17.37 órakor faxolta el a kérelmezõ részére a hiánypótlási felhívását 2003. július 28. 16.30 perc hiánypótlási határidõ megállapítása mellett. Ajánlatkérõ postai úton is kézbesítette hiánypótlási felhívását, melyet a kérelmezõ 2003. július 29-én vett át.
<br>A kérelmezõt több hiány pótlására hívta fel, az utolsó francia bekezdésben az alábbiakat közölte: "az ajánlati felhívás 16. pont k) bekezdése szerint az ajánlattevõ nyilatkozata esetében nem állapítható meg, hogy az ott szereplõ számadatok a saját tõke összeget vagy a nettó árbevételt jelenti. Tehát egy adat mindenképpen hiányzik a kettõ közül. Kérjük a hiányzó adatok pótlását".
<br>A kérelmezõ és a többi ajánlattevõ az ajánlatkérõ által elõírt határidõre benyújtotta hiánypótlását.
<br>A kérelmezõ hiánypótlásában az ajánlati felhívás 16. k) pontjával kapcsolatban ismételten becsatolta egyrészt az ajánlatába már saját referenciaként bemutatott oldalt. Közölte, hogy a bemutatott társaságok esetében feltüntetett összegek a saját tõke összegét jelölik és erre is módosította az oszlop megnevezését. Ugyanígy járt el alvállalkozója dr. Csilléry Alexandra referenciamunkáinak bemutatása vonatkozásában is. Rögzítette továbbá, hogy az ajánlati felhívás 11. b) pontjának negyedik bekezdésének megfelel a referenciabemutatás, mert e szakaszban vagylagosan került elõírásra, hogy a referenciatársaság 200 M Ft saját tõkével vagy 200 M Ft árbevétellel rendelkezzen a munkavégzés idõpontjában.
<br>Ajánlatkérõ 2003. augusztus 8-án hirdette ki az eljárást lezáró döntését. az eljárás nyertese a Reorg-Audit Kft. lett, az õt követõ legkedvezõbb ajánlattevõnek a Mátraholding Rt. választották.
<br>Ajánlatkérõ az Ernst & Young Tanácsadó Kft., a GKI Gazdaságkutató Rt. és a kérelmezõ ajánlatát érvénytelenné nyilvánította.
<br>Ajánlatkérõ a kérelmezõ ajánlatának érvénytelenné nyilvánítását az alábbiakkal indokolta: "Érvénytelenség oka: a referenciaként bemutatott munkák felsorolása nem tartalmazza az adott társaságok árbevétel-adatait."
<br>Ajánlatkérõ az eljárás nyertesével az eljárást lezáró szerzõdést 2003. augusztus 18-án megkötötte.
<br>Kérelmezõ 2003. augusztus 25-én nyújtotta be a jogorvoslati kérelmét, a hiánypótlást követõen a jogorvoslati eljárást a Döntõbizottság 2003. szeptember 8-án indította meg.
<br>A kérelmezõ írásbeli jogorvoslati kérelmében kérte jogsértés megállapítását, ajánlatkérõ eljárást lezáró döntésének megsemmisítését, továbbá ideiglenes intézkedésként az eljárást lezáró szerzõdés megkötésének megtiltását.
<br>A kérelmezõ abban jelölte meg írásbeli kérelmében a jogsértést, hogy ajánlatkérõ a felhívásától, valamint a hiánypótlási felhívásában foglaltaktól eltérõen jogsértõen minõsítette ajánlatát érvénytelenné és a legkedvezõbb ajánlati ára ellenére más ajánlattevõt hirdetett ki nyertesnek.
<br>Közölte, hogy a jogsértés tényérõl - arról, hogy érvénytelenség miatt kizárták 2003. augusztus 8-án a szóbeli eredményhirdetésen, illetve 2003. augusztus 18-án az írásbeli összegzés kézbesítésekor szerzett tudomást.
<br>A kérelmezõ álláspontja szerint az általa benyújtott ajánlat megfelel ajánlatkérõnek a felhívása 11. a) pontjának negyedik bekezdésében és a 11. b) pontjának 3-5. bekezdésében foglaltaknak. Az ajánlatában bemutatott referenciák alapján egyértelmûen megállapítható, hogy alkalmas ajánlattevõ, a bemutatott referenciák kielégítik az ajánlatkérõ által támasztott követelményeket. Ajánlatkérõ vagylagos követelményként támasztotta, hogy a referenciatársaság a referencia-munkavégzés idõpontjában rendelkezzen vagy 200 M Ft saját tõkével, vagy 200 M Ft árbevétellel. E követelménynek a Pilwaxton Rt. egyik referenciája teljes egészében megfelel. Ajánlatkérõ azt nem követelte meg, hogy az összes referencia feleljen meg a saját tõke nagysága, illetve a nettó árbevétel nagysága vonatkozásában támasztott 200 M Ft-os elõírásnak. Erre tekintettel, ha van egy olyan referencia, amely megfelel a 200 M Ft-os elõírásnak valamelyik adat vonatkozásában, akkor a többi referencia tekintetében e kérdés már nem bír relevanciával.
<br>A jogorvoslati eljárás során tényként elismerte, hogy az ajánlatában bemutatott hat referencia közül egy esetében tüntette fel mind a két adatot (a saját tõke összegét és az árbevételt), egy esetben nem tüntetett fel adatot, a többi esetben pedig legalább az egyik adatot közölte.
<br>Jogorvoslati kérelmében hivatkozott arra, hogy ellentmondásos ajánlatkérõ elõírása, mert az ajánlati felhívás 11. b) pontjának negyedik bekezdése rendelkezése alapján elégséges a két adat közül egynek a megfelelõsége méghozzá egy cég esetében. Ugyanakkor a felhívás 16. k) pontja szerint szükséges a referenciaként bemutatott társaságok esetében a saját tõke összegérõl és a nettó árbevétel mértékérõl nyilatkozni. Ez felveti azt a problémát, hogy akkor melyik pont szerint kellett volna eljárni, továbbá azt is, hogy amennyiben minden egyes referencia esetében szükséges mindkét adat megadása, akkor a felhívás 11. b) pontjának negyedik bekezdése nem helyes.
<br>A kérelmezõ írásbeli jogorvoslati kérelmében sérelmezte, hogy ajánlatkérõ nem az elõírásoknak megfelelõen biztosította a hiánypótlás lehetõségét. Álláspontja szerint kézbesítettnek a postán feladott és átvett küldemény minõsül, a kérelmezõ a hiánypótlási felhívást postai úton csak a hiánypótlási határidõ letelte után vette át. Kifogásolta továbbá, hogy a hiánypótlási határidõt ajánlatkérõ rövidben állapította meg, pénteki napon, munkaidõ letelte után küldte el a faxot, hétfõ délutáni teljesítési határidõvel. Erre tekintettel nem állapítható meg érvénytelenség a hiánypótlás nemteljesítése miatt.
<br>A kérelmezõ a jogorvoslati kérelmét a 2003. szeptember 23-án tartott tárgyaláson kiegészítette több vonatkozásban.
<br>A kérelmezõ álláspontja szerint ajánlatkérõ írásbeli összegezése nem felel meg a Kbt. 61. § (1) bekezdésében foglaltaknak. A kérelmezõ az összegezés alapján nem tudta megállapítani, hogy mi miatt nem vehet részt a közbeszerzési eljárásban: ajánlatkérõ az ajánlatát érvénytelenné nyilvánította, alkalmatlannak minõsítette vagy valamely okból kizárta.
<br>A kérelmezõ hivatkozott arra, hogy kérelmi elemét utaló jelleggel tartalmazza az írásban benyújtott jogorvoslati kérelme.
<br>Kérelmezõ kifejtette, hogy egymással ellentétes rendelkezéseket tartalmaz az ajánlati felhívás, melyeket taglalt írásbeli jogorvoslati kérelmében. Ugyanakkor azt nem vitatta a kérelmezõ, hogy ajánlatkérõ felhívását a számára biztosított jogorvoslati határidõben nem támadta meg.
<br>Ajánlatkérõ kérte a jogorvoslati kérelem elutasítását.
<br>Álláspontja szerint jogszerûen nyilvánította érvénytelenné a kérelmezõ ajánlatát. Ajánlati felhívása 16. k) pontjában egyértelmûen azt írta elõ, hogy mind a saját tõke összegérõl, mind a nettó árbevételrõl kell nyilatkozni a bemutatott referenciatársaságoknál. Ajánlatkérõ az "és" kötõszót használta, és nem a "vagy" kötõszót felhívása ezen pontjában. Ajánlatkérõ elõírása érvényességi elõírás volt és ennek a kérelmezõ által benyújtott ajánlat nem felelt meg.
<br>Ajánlatkérõ a hiánypótlási felhívásában is egyértelmûen fogalmazott. Ajánlatkérõ nem vitatta a kérelmezõ által megjelölt idõpontokat a hiánypótlás kiküldése, kézbesítése vonatkozásában. Ugyanakkor ajánlatkérõ szerint nem állapítható meg vele szemben jogsértés, a hiánypótlási eljárását az ajánlattevõk nem kifogásolták, azt az elõírt határidõre teljesítették. Hivatkozott arra is, hogy ajánlatkérõ eljárására a Kbt. szabályai az irányadóak, melyek lehetõvé teszik egyes esetekben a faxon történõ továbbítást. E szerint járt el ajánlatkérõ is azzal, hogy egyben megküldte postai úton is a hiánypótlási felhívását.
<br>Ajánlatkérõ hivatkozott arra, hogy csak az írásban benyújtott jogorvoslati kérelemben foglaltak bírálhatók el, mivel a késõbb elõterjesztettek már túllépik a Kbt. által meghatározott 15 napos határidõt.
<br>Az ajánlatkérõ álláspontja szerint a kérelmezõ nem kifogásolta korábban az írásbeli összegezését, illetõleg az megfelel az elõírásoknak.
<br>A Döntõbizottság a jogorvoslati eljárás során elsõdlegesen azt a kérdést vizsgálta, hogy a kérelmezõ az egyes kérelmi elemeit a Kbt. 79. § (7) bekezdésében meghatározott, a jogsértõ esemény tudomásra jutásától számított 15 napos szubjektív határidõn belül nyújtotta-e be.
<br>A Döntõbizottság megállapította, hogy elkésett a kérelmezõnek az ajánlati felhívást, a hiánypótlási eljárást, továbbá az írásbeli összegzést kifogásoló kérelmi eleme.
<br>Ajánlatkérõ 2003. június 25-én tette közzé az ajánlati felhívását a Közbeszerzési Értesítõben. Az ajánlattevõknek az ajánlatukat 2003. július 21-re kellett benyújtaniuk. A kérelmezõ 2003. augusztus 25-én nyújtotta be jogorvoslati kérelmét. A Döntõbizottság álláspontja szerint az ajánlattevõ tudomására a jogsértõ esemény még az ajánlattételi határidõben tudomására jutott, így a 15 napos határidõ letelte a több mint egy hónappal késõbbi kérelem elõterjesztésre tekintettel megállapítható.
<br>Ajánlatkérõ 2003. július 25-én hívta fel a kérelmezõt hiánypótlásra, 2003. július 28-i hiánypótlási határidõ megállapítása mellett.
<br>A Döntõbizottság álláspontja szerint így amennyiben a kérelmezõ álláspontja szerint jogsértõ ajánlatkérõ hiánypótlási eljárása, akkor a 15 napos határidõt legkésõbb a hiánypótlás teljesítésére meghatározott határidõtõl kell számítani. Ez az idõpont 2003. július 28. volt. Míg a kérelmezõ jogorvoslati kérelmét 2003. augusztus 25-én nyújtotta be. E kérelmi eleme is, erre tekintettel elkésett.
<br>A kérelmezõ írásban benyújtott jogorvoslati kérelmében akként nyilatkozott, hogy jelen volt a szóbeli eredményhirdetésen és részére az írásbeli összegezést 2003. augusztus 18-án kézbesítették.
<br>A Döntõbizottság megvizsgálta a kérelmezõ 2003. augusztus 25-én benyújtott jogorvoslati kérelmét és megállapította, hogy abban a kérelmezõ nem kifogásolta ajánlatkérõ írásbeli összegzését. E kérelmi elemét a kérelmezõ a 2003. szeptember 23-án tartott tárgyaláson terjesztette elõ. Így az írásbeli összegzés kézbesítésétõl számított 15 napon túl sérelmezte azt a kérelmezõ, hogy ajánlatkérõ összegzése - álláspontja szerint - nem felel meg az elõírásoknak.
<br>A Döntõbizottság a fenti kérelmi elemek vonatkozásában eljárásjogi akadály (elkésettség) miatt az érdemi vizsgálatot már nem folytatta le.
<br>Ajánlatkérõ írásbeli összegzése vonatkozásában ugyanakkor mélyebb vizsgálat nélkül is megállapítható, hogy megfelel a Kbt. 61. § (1) bekezdésében foglaltaknak. Ajánlatkérõ az összegzése 3. pontjában konkrétan nevesítette, hogy a kérelmezõ ajánlata érvénytelen és közölte az érvénytelenség indokát is.
<br>A Döntõbizottság az alábbi indokokra tekintettel megállapította, hogy nem alapos a kérelmezõnek az ajánlata érvénytelenné nyilvánítását sérelmezõ kérelme.
<br>A Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Döntõbizottság a Kbt. fenti rendelkezésre tekintettel azt vizsgálta, hogy a kérelmezõ ajánlata megfelel-e az ajánlatkérõ által támasztott követelményeknek.
<br>Ajánlatkérõ felhívása - fentiekben idézett - 16. pontja bevezetõ részében elõírta, hogy az ajánlatoknak mit kell tartalmaznia. Külön, kifejezetten utalt arra, hogy teljesíteniük kell a 16. pontnak betûvel jelzett alpontjaiban foglaltakat.
<br>A Döntõbizottság álláspontja szerint egyértelmû ajánlatkérõ 16. k) pontban foglalt elõírása. Ebben ajánlatkérõ a referenciatársaságok "saját tõke összegérõl és a nettó árbevétel mértékérõl" kért nyilatkozatot a referenciamunka végzésének idõpontjában. Ajánlatkérõ ezen elõírásának érvényességi szempontból az az ajánlat felel meg, amely az ajánlatban bemutatott minden referenciatársaság vonatkozásában feltünteti mind a saját tõke összegét, mind a nettó árbevétel mértékét. Az "és" kötõszó használata alapján egyértelmû, hogy ajánlatkérõ mindkét adatra kért nyilatkozatot minden referenciatársaság esetében.
<br>Ajánlatkérõ ezen rendelkezése érvényességi követelmény.
<br>A Döntõbizottság a kérelmezõ ajánlatának vizsgálata alapján megállapította, hogy nem felel meg a 16. k) pontban foglalt követelménynek.
<br>A kérelmezõ ajánlatában összesen hat referenciamunkát mutatott be, és csak egy referenciatársaság esetén jelölte meg mind a két adatot.
<br>A Döntõbizottság erre tekintettel megállapította, hogy a kérelmezõ ajánlata érvénytelen.
<br>A Döntõbizottság a kérelmezõ hivatkozására tekintettel rámutat arra, hogy az érvényességi elõírásoktól eltérõ típusúak az alkalmassági követelmények. Ajánlatkérõ az alkalmassági elõírásait, köztük az alkalmatlansági szempontokat a 11. pontban határozta meg. Így attól függetlenül, hogy esetlegesen valamely ajánlattevõ az ajánlatkérõ által támasztott alkalmassági követelményeknek megfelel, vizsgálni kell, hogy a benyújtott ajánlat érvényes-e.
<br>Jelen esetben a Döntõbizottság megállapította, hogy a kérelmezõ ajánlata érvénytelen, így a kérelmezõ a Kbt. 53. § (2) bekezdése alapján az eljárás további szakaszában nem vehet részt.
<br>A Döntõbizottság a fenti indokokra tekintettel a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.
<br>A Döntõbizottság a jogorvoslati eljárás során ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 2.
<br>
<br>Dr. Nagy Gizella s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>