<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8465)
</h2>
<br>1024 Budapest, Margit krt. 85.
<br>Ikt.sz.: D.456/8/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Rácalmás Nagyközség Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Rácalmás Nagyközség Önkormányzata (2459 Rácalmás, Széchenyi tér 19., a továbbiakban: ajánlatkérõ) "587 fm szárító szivárgó építése bányakõbõl, átlagosan 3,75 m3/fm szelvénnyel, geotextil borítással, alul fóliafolyókával, valamint kapcsolódó munkák elvégzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ 2003 március elején a község Duna-parti területén a Bruck-köz - Rácz-köz - Szávó-köz által érintett területen felszínmozgást észlelt. Március közepére a károsodás több mint 200 m-es sávban jelentkezett. Az épületek, utak, kerítések megrepedtek, a repedések folyamatosan tágultak. Az elmozdulás átlagban 15-20 cm, de a legnagyobb felszínmozgás napjainkra elérte a 30 cm-t is.
<br>Az önkormányzat ezen körülményrõl 2003. március 10-én értesítette a Fejér Megyei Katasztrófavédelmi Igazgatóságot, amely elrendelte a repedések tágasságának folyamatos figyelését, ellenõrzését, továbbá szakértõi felmérést a károk kiváltó okáról, mely alapjául szolgál a szükséges stabilizációs beavatkozások meghatározásához. Az elkészített vizsgálatok eredményeként a terület instabil minõsítést kapott. A károsodást kiváltó ok a talaj elvizesedése volt, melynek következtében a talaj fizikai jellemzõk leromlottak. A 2003. május végére elkészített mérnöki javaslat a talaj kiszárítására, illetve a talajvíz nyomásának csökkentésére szárító szivárgó kõbordák létesítését ajánlotta. Az azonnali szükséges munkálatok becsült költsége 50-70 millió forint, a védendõ érték meghaladja a 300 millió forintot is. A kárcsökkentés megvalósítására a nagy összegû pénzügyi fedezet nem állt rendelkezésre, ezért ajánlatkérõ a Belügyminisztérium vis maior központi keretébõl támogatást kért. A Belügyminisztérium 2003. augusztus 5-én tájékoztatta ajánlatkérõt, hogy a támogatást részére biztosítja. A munkálatokat építéstechnológiai okokból a fagyos idõ beálltáig rendelkezésre álló rövid idõ alatt kell elvégezni azért, hogy a tél végi olvadásból bizonyosan bekövetkezõ újabb vízterhelés ne okozza a terület Dunába csúszását.
<br>Ezen elõzményeket követõen ajánlatkérõ 2003. augusztus 28-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló többször módosított 1995. évi XL. törvény (a továbbiakban: Kbt.) 70. § (1) bekezdés c) pontjára hivatkozással.
<br>Az eljárásfajta választását ajánlatkérõ azzal indokolta, hogy 2003. augusztus 5-én értesült arról, hogy a beszerzéshez szükséges pénzügyi forrás rendelkezésére áll. Ekkor volt abban a helyzetben, hogy a közbeszerzési eljárást megindítsa. A fagyos idõ beálltáig szükséges a munkák elvégzése.
<br>Más eljárásfajta választása esetén a tél beállta elõtt a munkák nem lennének elvégezhetõk. Ennek alapján ajánlatkérõ ajánlati felhívást is készített, amelyet az alábbi ajánlattevõk részére küldött meg:
<br>Épvízkör Kft., Alisca-Bau Építõ Kft., Barnes-Bau Kft., Konstruktor 2001 Kft., Sycons Kft., Dunaújváros Vízi Társulat és Bartos Gábor.
<br>Ajánlatkérõ az ajánlati felhívásban pontosan meghatározta a beszerzés tárgyát és mennyiségét. A szerzõdés teljesítésének határidejeként 2003. november 30-át írta elõ. Meghatározta ajánlattevõktõl a pénzügyi, gazdasági, mûszaki alkalmasságuk igazolására kért adatokat és tényeket, a szerzõdés teljesítésére alkalmatlanná minõsítés szempontjait. Ajánlatkérõ a mûszaki alkalmasság igazolására többek között elõírta, hogy ajánlatkérõ ismertesse a 2000-2002. legjelentõsebb építési beruházásait.
<br>Ehhez kapcsolódóan ajánlatkérõ az alkalmassá minõsítés szempontjaként írta elõ a 2000-2002. évben 50 millió forintot elérõ volumenû mélyépítési generálkivitelezési referencia meglétét.
<br>A szerzõdés teljesítésére alkalmatlanná minõsítés szempontja volt e körben, ha az ajánlattevõ nem rendelkezik 2000-2002. évben legalább 100 millió forintot elérõ vagy azt meghaladó mélyépítési generál kivitelezési referenciával, melyet pozitív tartalmú referencialevél támaszt alá.
<br>Az ajánlati felhívás szerint ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni, melyhez megadta a részszempontokat és azok súlyszámát, valamint hogy az értékelés során adható pontszám részszempontonként 1-10-ig terjedhet. A tényleges pontszám meghatározása a minimum- és maximumrésznek megfelelõen egyenes arányosítással történik.
<br>Ajánlatkérõ e körben értékelési szempontként írta elõ a kis- és középvállalkozások részvételi esélyének növelését, illetve ezek bevonását 0,5 súlyszámmal. Az ajánlatkérõ ezt a részszempontot akként kívánta értékelni, hogy a kis- és középvállalkozások esetén a vállalási értékhez viszonyítottan a teljesítésbe való bevonás mértékét veszi figyelembe.
<br>Az ajánlattételi határidõre, 2003. szeptember 11-ig ajánlatot nyújtott be az Épvízkör Kft., az Alisca-Bau Építõ Kft. és a Sycons Kft. A nettó vállalási árak 47-55 millió Ft között mozogtak.
<br>A Döntõbizottság elnöke 2003. szeptember 11-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlati felhívás egyes elõírásai (referencia, kis- és középvállalkozások értékelése) nem felelnek meg a Kbt. szabályainak, ennek alapján indítványozta az ajánlati felhívás jogszerûségének vizsgálatát.
<br>Ajánlatkérõ érdemi észrevételében kérte az eljárás megszüntetését.
<br>Indoklásként elõadta, hogy nem vitatható, hogy a mûszaki alkalmasság körében a szerzõdés teljesítésére alkalmassá minõsítés szempontja volt a 2000-2002. évben 50 millió forintot elérõ mélyépítési generálkivitelezési referencia megléte, ugyanakkor ezzel összhangban a szerzõdés teljesítésére alkalmatlanná minõsítés szempontjaként szerepelt, hogy alkalmatlannak minõsíti azt az ajánlattevõt, aki nem rendelkezik 2000-2002. évben legalább 100 millió forintot elérõ vagy azt meghaladó mélyépítési generálkivitelezési referenciával. Ajánlatkérõ szándéka az alkalmatlanná minõsítés körében az 50 millió forintot el nem érõ referencia hiányának szerepeltetése volt, gépelési hiba történt. Ez az elírás azonban a közbeszerzési eljárásban az ajánlattevõk részérõl kifogást nem eredményezett. Három ajánlattevõ nyújtott be a felhívás alapján ajánlatot, és mindhárom ajánlattevõ megfelelt az elõírt magasabb követelménynek.
<br>A közbeszerzési eljárás során hasonlóan nem merült fel probléma a kis- és középvállalkozások elbírálási részszempont vonatkozásában sem az ajánlattevõk részérõl.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása nem jogsértõ, a Kbt. 70. § (1) bekezdés c) pontjában foglalt feltételek jelen esetben fennállnak.
<br>A Döntõbizottság a Kbt. 70. § (1) bekezdés c) pontjára alapított közbeszerzési eljárás jogalapját nem vizsgálta, hiszen a Döntõbizottság elnöke részére megküldött iratokból egyértelmûen kitûnt, hogy ajánlatkérõnek a Kbt. 70. § (1) bekezdés c) pontjára alapított eljárása nem jogsértõ.
<br>A kezdeményezõ irat kizárólag az ajánlati felhívás jogszerûségének felülvizsgálatát indítványozta.
<br>A Kbt. 44. § (1), illetve (2) bekezdése határozza meg, hogy az ajánlatkérõ az ajánlattevõ, illetve alvállalkozó szerzõdés teljesítéséhez szükséges pénzügyi, gazdasági, mûszaki alkalmasságát hogyan, milyen módon követelheti meg.
<br>A Kbt. 44. § (2) bekezdés a) pontja alapján a szerzõdés teljesítéséhez szükséges mûszaki alkalmasság igazolható az elõzõ legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdéskötõ másik fél megnevezésével).
<br>A Kbt. 44. § (6) bekezdése alapján az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Döntõbizottság a rendelkezésére álló iratok alapján megállapította - ajánlatkérõ által is elismerten - hogy az alkalmassá minõsítés körében a referenciák értékére vonatkozóan 50 millió forintos értékhatárt írt elõ, ugyanakkor az alkalmatlanná minõsítés körében 100 millió forint értékû referencia hiányát rögzítette. Ez utóbbi elõírás sérti a Kbt. 44. § (7) bekezdésében foglaltakat, hiszen a beszerzés értéke a benyújtott árajánlatok alapján is igazoltan 50 millió Ft körül volt, így a beszerzés becsült értékére tekintettel a 100 millió forint referencia hiányának megkövetelése túlzott mértékû. Ez az elírás a közbeszerzési eljárás során azonban a közbeszerzési eljárás résztvevõi számára jogsérelmet nem okozott. A három benyújtott ajánlattevõ mindegyike 100 millió forintot meghaladó referenciamunkát igazolt. Jog és érdeksérelem hiányára tekintettel a Döntõbizottság mellõzte a Kbt. 44. § (7) bekezdés megsértésének megállapítását.
<br>A Kbt. 35. § (1) bekezdés d) pontja szerint az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál - az elõnyben részesítés elveit, illetõleg mértékét egyértelmûen meghatározva -, az esélyegyenlõség követelményére is tekintettel az 59. § (2)-(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti
<br>d) a kis- és középvállalkozások részvételi esélyének növelését.
<br>A Kbt. 35. § (3) bekezdése alapján ez esetben az ellenérték súlyszáma legfeljebb 10%-a lehet.
<br>Ennek a követelménynek pedig az ajánlati felhívás megfelelt, hiszen a vállalási ár 5 súlyszámmal szerepelt, míg a "kis- és középvállalkozások részvételi esélyének növelése, illetve ezek bevonása esetén" részszempont 0,5 súlyszámmal. E körben ajánlatkérõ megadta az értékelés módját is.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.
<br>A Döntõbizottság a fenti indokok alapján a Kbt. 76. § (1) bekezdésében biztosított jogkörében eljárva a Kbt. 79. § (1) bekezdésére tekintettel az Áe. 14. § (2) bekezdése alapján a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 1.
<br>
<br>Dr. Engler Magdolna s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>