<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3902)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.27/7/2003.<br>
<br>
Tárgy: a Multi-Lingua Kft. jogorvoslati kérelme a Gazdasági és Közlekedési Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Multi-Lingua Kft. (1011 Budapest, Bem rkp. 26., képviseli: dr. Bálint Éva ügyvéd, 1126 Budapest, Kléh István u. 4., a továbbiakban: kérelmezõ) jogorvoslati kérelmét, amelyet a Gazdasági és Közlekedési Minisztérium (1054 Budapest, Honvéd u. 13–15., a továbbiakban: ajánlatkérõ) "szakfordítás és lektorálás" tárgyú közbeszerzési eljárása ellen nyújtott be, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. november 27-i, 48. számában tette közzé részvételi felhívását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított tárgyalásos eljárás megindítására a rendelkezõ részben meghatározott tárgyban. Ajánlatkérõ felhívásában rendelkezett annak kötelezõ tartalmi kellékeirõl.<br>
Felhívása 6. a) pontjában közölte, hogy "a részvételi jelentkezés határideje: a részvételi felhívás közzétételét követõ elsõ naptól számított 26. nap 10.00 óra, amennyiben ez a nap nem munkanap, akkor az azt követõ elsõ munkanap 10.00 óra."<br>
Ajánlatkérõ a felhívása 6. b) pontjában az alábbiak szerint határozta meg a részvételre jelentkezés benyújtásának címét (helység, utca, házszám, emelet, szobaszám) "Gazdasági és Közlekedési Minisztérium, EU-koordinációs és Nemzetközi Közlekedési Fõosztály, 1077 Budapest, Dob u. 75–81., IV. em. 406., titkárság".<br>
Ajánlatkérõ a Közbeszerzési Értesítõ 2002. december 11-i, 50. számában helyesbítette a részvételi felhívásának a részvételi jelentkezés benyújtásának helyének meghatározására vonatkozó 6. b) pontját, arra hivatkozással, hogy az tévesen jelent meg. A helyesbítés szerint: "a cím helyesen a következõ: 1054 Budapest, Kálmán Imre u. 2., IV. em. 472."<br>
A kérelmezõ – motoros futár igénybevételével – 2002. december 23-án 9.45 órakor leadta a részvételre jelentkezését a Budapest, Dob u. 75–81. IV. em. 408. sz. szobában, és részére egy átvételi elismervényt állítottak ki. E szerint "alulírott elismerem, hogy a 2002. december 23-án 14.00 óráig beérkezõ, közbeszerzéssel kapcsolatos ajánlatokat átvettem." Az elismervényen feltüntették, hogy "408. szoba."<br>
Ajánlatkérõ, a Gazdasági és Közlekedési Minisztérium 1054 Budapest, Kálmán I. u. 2. sz. alatti épületének IV. emelet 472. sz. szobájában 2002. december 23-án 10.00 órakor bontotta fel a részvételi jelentkezéseket.<br>
E helyre és idõpontra részvételi jelentkezést nyújtott be: FORDuna Fordító Kft., Interqualitas Bt., Scriptura Bt., Oxford Hungária Nyelvstúdió Kft., International Language Services, Intercontact Kft., Variorum Kft., Zöldek Környezetvédelmi és Ipari Szolgáltató Kft. Tolmács és Fordítóiroda, P & V Nemzetközi Szolgáltató Kft.<br>
Ajánlatkérõ – halasztott idõpontban – 2003. január 15-én hirdette ki a részvételi szakaszt lezáró döntését.<br>
A kérelmezõ, az Interqualitas Bt. és az Oxford Hungária Nyelvstúdió Kft. jelentkezését érvénytelennek nyilvánította.<br>
A kérelmezõ vonatkozásában az érvénytelenné nyilvánítást azzal indokolta, hogy a jelentkezése az elõírt határidõre, az elõírt helyre nem érkezett meg és emiatt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja alapján érvénytelen.<br>
Az érvénytelenné nem nyilvánított jelentkezõket ajánlatkérõ felhívta ajánlattételre.<br>
A kérelmezõ 2003. január 22-én nyújtotta be a jogorvoslati kérelmét, melyben kérte jogsértés megállapítását, ajánlatkérõ részvételi szakaszt lezáró döntésének megsemmisítését és ideiglenes intézkedésként a közbeszerzési eljárás felfüggesztését.<br>
Kérelmében elõadta, hogy a kérelmezõ a Közbeszerzési Értesítõ 2002. november 27-i számából értesült ajánlatkérõ felhívásáról, annak feltételeirõl, és azt követõen a további Közbeszerzési Értesítõket már nem figyelte olyan szempontból, hogy ajánlatkérõ az eredeti felhívását módosította, illetve helyesbítette-e. Az eredeti felhívás feltételeinek megfelelõen, az abban meghatározott helyen – Budapest, Dob u. 78–81. IV. emelet 406. – és az elõírt határidõ elõtt leadta a részvételre jelentkezését. Ebbõl következõen jogszerûen járt el. Az igénybe vett futár a leadás helyszínén az átvevõtõl tájékoztatást nem kapott, csak az átvételi elismervényt. A kérelmezõnek az átvételi elismervény tartalma alapján vált kétségessé, hogy a részvételi jelentkezés benyújtása megfelelõen történt-e, ugyanis az átvételi elismervényen 14.00 óra volt feltüntetve a benyújtás határidejeként, szemben a felhívásban közölt 10.00 órával. Erre tekintettel telefonon érdeklõdött a leadás helyszínén, ahol azt a tájékoztatást kapta, hogy a jelentkezést a Kálmán Imre utcában kellett volna leadnia közzétett helyesbítés alapján és azt közölték vele, hogy gondoskodnak a részvételi jelentkezés átszállításáról, azonban mivel a leadási határidõ a 10.00 óra már elmúlt nem tudják megmondani, hogy a jelentkezést elfogadják-e vagy sem.<br>
A kérelmezõ álláspontja szerint ajánlatkérõ nem nyilváníthatta volna érvénytelenné a jelentkezését. A jelentkezõket nem terheli olyan kötelezettség, hogy figyeljék a Közbeszerzési Értesítõt, történt-e módosítás vagy helyesbítés, így jogszerûen nyújthatják be az eredeti helyszínen jelentkezésüket, emiatt nem érheti õket hátrány. Ajánlatkérõnek kellett volna gondoskodnia arról, hogy az eredeti felhívásban közzétett helyszínen is átvehetõek legyenek a jelentkezések, illetve továbbításra kerüljenek a helyesbített címre, vagy érvényesnek fogadja el az eredeti címre benyújtott jelentkezést.<br>
Utalt arra is, hogy – mint azt a részvételi szakaszt lezáró döntés kihirdetésekor megtudta – a Zöldek Kft. is eredetileg a Dob utcában kívánta benyújtani a jelentkezését, azonban õt tájékoztatták a megváltozott helyszínrõl, és még idõben le tudta adni jelentkezését a Kálmán Imre utcában.<br>
Ajánlatkérõ írásbeli észrevételében kérte a jogorvoslati kérelem elutasítását. Álláspontja szerint jogszerûen járt el, ugyanis a Kbt. szabályozása elõírja a hirdetményeknek, illetve azok módosításának, helyesbítésének a Közbeszerzési Értesítõben történõ közzétételét. A részvételre jelentkezõ érdekkörébe tartozik, hogy jelentkezését a közzétett hirdetmény (módosítása stb.) feltételeinek megfelelõen elkészítse és a meghatározott helyen, idõben benyújtsa. E körben fennálló mulasztásért ajánlatkérõ nem tehetõ felelõssé.<br>
Hivatkozott arra is, hogy a kérelmezõ elõadása, illetve cselekedete ténybeli tévedést is tartalmaz.<br>
Ajánlatkérõ eredeti felhívásában a Dob u. 78–81. sz. alatti IV. emelet 406. szobáját jelölte meg leadási helyszínként. Ezzel szemben a kérelmezõ a jelentkezését a IV. emelet 408. sz. szobában adta le, ahol azt valóban átvették. Azonban a IV. emelet 408. sz. szobájában nem az ajánlatkérõ közbeszerzési eljárásával kapcsolatos jelentkezéseket kellett leadni, hanem az Informatikai és Hírközlési Minisztérium szintén kétszakaszos eljárásának a részvételre jelentkezéseit, és ennek volt a leadási határideje 14.00 óra. Ennek megfelelõen állították ki az átvételi elismervényt is, mely tartalmazta, hogy 14.00 óra a leadási határidõ és az átvétel a 408. sz. szobában történt.<br>
A kérelmezõnek a leadást követõ telefonhívása után került az tisztázásra, hogy egy másik minisztérium, másik közbeszerzési eljárásában vették át a jelentkezését és intézkedtek annak átszállításáról, amely a 10.00 órai leadási határidõ után érkezett meg.<br>
Utalt arra is, hogy a 9.45-kor történt átvételi idõpont alapján egyébként is erõsen kétséges, hogy határidõben megtörténhetett volna a jelentkezés átszállítása a helyes címre, figyelemmel a beléptetéshez szükséges idõre is.<br>
Így mivel a kérelmezõ nem a benyújtás helyén és idõpontjában adta le a részvételre jelentkezését, ezért jogszerûen nyilvánította azt érvénytelenné a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja alapján.<br>
A Döntõbizottság megállapította, hogy a kérelmezõ jogorvoslati kérelme nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés a) pontja értelmében érvénytelen az ajánlat, ha azt az ajánlati felhívásban meghatározott ajánlattételi határidõ lejárta után nyújtották be.<br>
A rendelkezésre álló iratok alapján – kérelmezõ által sem vitatottan – egyértelmûen megállapítható, hogy a kérelmezõ részvételre jelentkezését az ajánlatkérõ által meghatározott ajánlattételi határidõ letelte után nyújtották be az ajánlatkérõ részére a meghatározott leadási helyszínen. Az ajánlattételi határidõben történõ benyújtás fogalma magában foglalja, hogy a jelentkezést az ajánlatkérõ részére és az általa meghatározott helyen kell határidõben benyújtani. Jelen esetben a határidõ elõtt, 9.45 órakor más ajánlatkérõ részére és más helyszínen nyújtotta be a jelentkezését a kérelmezõ.<br>
Erre tekintettel a Döntõbizottság álláspontja szerint ajánlatkérõ jogszerûen nyilvánította érvénytelenné a kérelmezõ részvételre jelentkezését.<br>
A Döntõbizottság álláspontja szerint a kérelmezõ által a jogorvoslati kérelmében felhozott indokok nem nyújtanak alapot ahhoz, hogy mellõzhetõ legyen az érvénytelenné nyilvánítás.<br>
A Kbt. szabályozása a 25. § rendelkezése értelmében kógens.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>p) pontja értelmében (1. és 8. pont) hirdetményt kell közzétenni az ajánlati vagy részvételi felhívásról, illetve a hirdetmények módosításáról, visszavonásáról.<br>
A Kbt. meghatározza a hirdetmények kötelezõ tartalmi kellékeit, jelen esetben a 9. számú melléklet az irányadó, ennek 6. b) pontja szerint közölni kell a részvételi jelentkezés benyújtásának címét (helység, utca, házszám, emelet, szobaszám).<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése értelmében ajánlatkérõ a felhívásában – annak módosításában, helyesbítésében – meghatározott feltételekhez kötve van.<br>
E rendelkezésre és a Kbt. szabályozásának kógens jellegére tekintettel ajánlatkérõ a részvételre jelentkezések bontását csak az általa elõzetesen hirdetményben közzétettek szerint (helyszín, idõpont stb.) folytathatja le, és e feltételek alapján ítélheti meg, hogy a részvételre jelentkezést az elõírásoknak megfelelõ helyszínen és határidõben nyújtották-e be.<br>
Ebbõl következõen egyrészt nem terheli ajánlatkérõt továbbszállítási kötelezettség, másrészt nem tekinthet el a hirdetményben közzétett feltételei betartásától.<br>
E körben rámutat arra is a Döntõbizottság, hogy a Kbt. szabályozásában a hirdetmények, illetve azoknak a Közbeszerzési Értesítõben történõ megjelentetésének épp az a rendeltetése, hogy a potenciális ajánlattevõi, jelentkezõi kör részére tájékoztatást nyújtsanak a közbeszerzési eljárásokban történõ részvétel feltételeirõl. E tájékoztatás elõírt formája a Közbeszerzési Értesítõ, amelynek megtörténte esetén utólagosan nem kifogásolható valamely feltétel ismeretének a hiánya.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.<br>
A Döntõbizottság az eljárása során ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 6.<br>
<br>
	Dr. Nagy Gizella s. k.,	Székelyné Bihari Mária s. k.,<br>
	közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>