<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3783)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.123/9/2003.<br>
<br>
Tárgy: az MBM Bútorgyártó Rt. jogorvoslati kérelme Mosonmagyaróvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az MBM Bútorgyártó és Kereskedelmi Rt.(6900 Makó, Rákosi út 6., képviseli: dr. Deák Krisztina ügyvéd, 7100 Szekszárd, Jókai u. 2., fszt. 1–2., a továbbiakban: kérelmezõ) jogorvoslati kérelmét, melyet Mosonmagyaróvár Város Önkormányzata (9200 Mosonmagyaróvár, Fõ u. 11., képviseli: dr. Németh M. Zoltán ügyvéd, 1146 Budapest, Hermina út 17/B., 11. em., a továbbiakban: ajánlatkérõ) "302 ágy a Karolina Kórház-Rendelõintézet rekonstrukció keretében beépített laborirodai és ülõbútorzat gyártása, szállítása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. február 26-án ajánlati felhívást tett közzé a Közbeszerzési Értesítõ 9. számában nyílt eljárás megindítására (1036/2003) a rendelkezõ részben írt tárgyban.<br>
Az ajánlati felhívás 11. b) pontjában az ajánlattevõknek a szerzõdés teljesítésére való alkalmatlanná minõsítése körében ajánlatkérõ – többek között – az alábbiak szerint rendelkezett: 1. francia bekezdés, 2. alpont: az árbevétel-arányos jövedelmezõség 2000. és 2001. évben kisebb mint 1% (üzemi/üzleti eredmény/értékesítés nettó árbevétele × 10), illetve a 3. francia bekezdésben: az ajánlattevõ vagy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozók nem rendelkeznek az elmúlt 3 évben (2000. január l. és 2002. december 31. közötti idõszakban) teljesített egyösszegû, bruttó minimum 60 M Ft-os kórházi belsõépítészeti (bútorozás) megvalósítás tárgyú szerzõdéssel.<br>
Az ajánlati felhívás 5. pontja tartalmazta a dokumentáció megvásárlásának körülményeit és feltételeit, ezek között a c) pont azt tartalmazta, hogy az ajánlatkérõ a dokumentációt 100 000 Ft + áfával bocsátja az ajánlattevõk rendelkezésére.<br>
Kérelmezõ 2003. március 11-én jogorvoslati kérelmet nyújtott be a Döntõbizottsághoz. Ebben kérte a jogsértés megállapítása mellett az ajánlatkérõ ajánlati felhívása 11. b) pontjának megsemmisítését és ajánlatkérõ kötelezését a költségek viselésére. Kérte továbbá ideiglenes intézkedéssel a közbeszerzési eljárás felfüggesztését és az ügyben tárgyalás tartását is.<br>
Kérelmét azzal indokolta, hogy – álláspontja szerint – az árbevétel-arányos jövedelmezõség vizsgálata szükségtelen, rontja a potenciális ajánlattevõk esélyegyenlõségét. Egy kevésbé sikeres üzleti év esetén egy cég alkalmatlanná válna a szerzõdés teljesítésére, holott esetleg jelentõs tõketartalékokkal rendelkezik. Ha egy cég üzleti eredménye pozitív, úgy annak mértékétõl függetlenül nyereséges a gazdálkodása. A nyereség nagysága azonban nem szolgálhat alkalmassági vagy alkalmatlansági kritériumként. Ajánlatkérõ az árbevétel-arányos jövedelmezõség vizsgálatával nem korlátozza az adatok és tények kérését a közbeszerzés tárgyára. Elõadja továbbá, hogy a megkövetelt 60 M Ft-os referencia leszûkíti az ajánlattevõk körét, holott a szerzõdés teljesítésére alkalmas lehet olyan ajánlattevõ is, akinek ennél kisebb referenciája van. Sérelmezi a dokumentáció 100 000 Ft + áfás árát is.<br>
A tárgyaláson azt is nyilatkozta, hogy az ajánlatkérõ által a felhívásban megjelölt és kért mutatók nem szükségesek az alkalmasság megítéléséhez, hisz ezeknek a szerepeltetése a felhívásban indokolatlan. Álláspontja szerint a tervezett beruházás kb. 60 M Ft-os értéket takarhat, amely öt részre osztva nem olyan teher a vállalkozó részére, amit ne tudna finanszírozni. Kérelmezõ esetében – termelõ cégrõl lévén szó – a kért mutató, az eredmény és az árbevétel aránya számukra indokolatlan elvárás az ajánlatkérõ részérõl. Sokallja a kétéves elõírást is, mely szerint két évre kell igazolni a referenciát, holott a beruházás 14 hónap alatt megvalósul, tehát ez a követelmény is túlzott mértékû ajánlatkérõ részérõl. Megerõsítette azt az álláspontját is, hogy – véleménye szerint – a tervdokumentáció és annak fénymásolási költségei az ajánlatkérõ által megjelölt mérvû dokumentációs költséget nem tartalmazhatnak.<br>
A Döntõbizottság a jogorvoslati eljárás során a kért ideiglenes intézkedést nem alkalmazta törvényi feltételek hiányában.<br>
Ajánlatkérõ kérte a megalapozatlan jogorvoslati kérelem elutasítását. Ennek indoklásaként elõadta, hogy a közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdését messzemenõen figyelembe vette és sem a közbeszerzés tárgyától nem tért el, sem a beszerzés becsült értékéhez viszonyítottan nem állapított meg aránytalan alkalmassági feltételeket. Álláspontját azzal támasztotta alá, hogy az árbevétel-arányos jövedelmezõség egy közgazdaságtani fogalom, mely – véleményünk szerint – jól minõsíti egy gazdálkodószervezet alkalmasságát az adott projekt megvalósítására, és kizárólag a Kbt. 44. § (1) bekezdés b) pontjában meghatározott mérlegen alapul.<br>
A többnyire pozitív mérlegeredménynél jóval több információt nyújt az általa vizsgálni kívánt mutató:<br>
–	Az üzemi (üzleti) eredmény pozitív és kellõ mértékû volta arra utal, hogy a cég jól gazdálkodik az alaptevékenységében, az alaptevékenységéhez közvetlenül kapcsolódó költséget jól kontrollálja. Ha nem, az rossz gazdálkodást jelent és csõdközeli állapotot okozhat.<br>
–	A nagyon alacsony üzemi eredmény arra is utalhat, hogy a vállalkozás költségeit mesterségesen magasan tartja, azaz esetlegesen fiktív költségszámlákkal az állami/önkormányzati adóbevételeket csökkenti és a feketegazdaságot gyarapítja.<br>
–	Ha az üzemi eredmény túl alacsony – szemben a pénzügyi, illetve rendkívüli eredményekkel, amik a végsõ eredményt pozitívan befolyásolják –, akkor az arra utalhat, hogy a cég nem az alaptevékenységére koncentrál, hanem a pénzeszközeinek forgatására rendkívüli bevételeit növeli esetleg oly módon, hogy pl. üzletrészt ad el.<br>
–	A kérelmezõ által megfogalmazott feltétel a "pozitív üzemi eredmény" nem mérhetõ, illetve nem számszerûsíthetõ. A mérhetõség elvét viszont kielégíti az árbevétel-arányos jövedelmezõség százalékos arányának vizsgálata, melyet kiírásunkban meghatároztunk.<br>
–	A KSH kimutatásai szerint a fenti jövedelmezõségi mutató – még az átlagosnál gyengébb teljesítményt nyújtó gyártó vállalatok esetén is – minimum 4-5%, ahol pedig általában magasabb és nehezebben befolyásolható költségekkel termelnek (mint pl. egy kereskedelmi vállalkozás), ez a mutató általában magasabb. Az ajánlati felhívásban közzétett 1% így kifejezetten alacsonynak mondható.<br>
–	A tõketartalékok megléte önmagában nem garantálja azt, hogy meg tudja valósítani a vállalásait, hiszen akkor korábban miért nem fektette be azokat az üzleti alaptevékenységébe oly módon, hogy az jobb gazdálkodáshoz vezessen.<br>
Összességében tehát a fenti gazdasági, pénzügyi tevékenységet szigorúbban minõsítõ mutatónak való megfelelõség azt jelenti, hogy a vállalkozás az alaptevékenységére koncentrál, abba befektet, és eszközeivel úgy gazdálkodik, hogy már az alaptevékenysége is nyereséges legyen. A teljesítést illetõ kockázatot az 1%-os jövedelmezõségi kritérium így jobban mérsékli, mint az egyszerû, pozitív adózott eredmény megléte.<br>
"Ajánlattevõ vagy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozó(k) nem rendelkezik az elmúlt három évben (2000. január l. és 2002. december 31. közötti idõszakban) teljesített egyösszegû, bruttó minimum 60 M Ft-os kórházi belsõépítészeti (bútorozás) megvalósítás tárgyú szerzõdéssel" kérelmi elemre elõadta:<br>
A beszerzés becsült bruttó értéke 120–140 M Ft között található. A referenciamunka értékét ennek alsó határa felében határozta meg az ajánlatkérõ – eltérõen attól a valóban idõnként tévesen alkalmazott gyakorlattól, melyben azonos értékû referenciát (idõnként nem is egyet) írnak elõ ajánlatkérõk –, kizárva ezzel egy gazdasági társaság projektvállalási növekedésének lehetõségét. Az írásos nyilatkozatát a tárgyaláson kiegészítette és elõadta, hogy a tervezett beruházás mintegy 120–140 M Ft nagyságrendû, ami egy 3 milliárdos beruházás részét képezi. Jelen beszerzés alkalmával a négy épületet szakaszosan fogják bebútorozni. Ennek megfelelõen, ha az ajánlattevõ – akivel szerzõdést kívánnak kötni – valamilyen oknál fogva csúszna a beruházással, a többi ajánlattevõnek a teljesítését is veszélyeztetné, ezért követelték meg az elõírt eredményességi mutatókat is. Elõadta azt is, hogy a banki igazolás és a pozitív mérleg nem minden esetben elegendõ az ajánlattevõ pénzügyi alkalmasságának a megállapításához. Ezért fontosnak ítélte ajánlatkérõ a kért mutatónak az igazolását is, mert – álláspontja szerint – ez jobban mutatja az ajánlattevõnek a pénzügyi alkalmasságát.<br>
A Döntõbizottság a rendelkezésére álló iratok, dokumentumok, írásos – és a felek által a tárgyaláson szóban elõterjesztett – nyilatkozatok alapján megállapította, hogy a jogorvoslati kérelem megalapozatlan az alábbiak szerint.<br>
A Döntõbizottság az ajánlatkérõ észrevételében írtak közül egyetértett azzal, hogy az árbevétel-arányos jövedelmezõség egy közgazdasági fogalom, amely jól minõsíti egy gazdálkodószervezet alkalmasságát az adott projekt megvalósítására és kizárólag a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontjában meghatározott mérlegen alapul. Osztotta a Döntõbizottság az ajánlatkérõ azon álláspontját is, hogy az üzemi (üzleti) eredmény pozitív és kellõ mértéke arra utal, hogy a cég gazdálkodik az alaptevékenységében és az alaptevékenységhez közvetlenül kapcsolódó költségeit jól kontrollálja. Elfogadta a Döntõbizottság azt az ajánlatkérõi álláspontot is, hogy a KSH kimutatásai szerint a fenti jövedelmezõségi mutató még az átlagosnál gyengébb teljesítményt nyújtó gyártó vállalatok esetén is minimum 4-5%, akik pedig általában magasabb és nehezebben befolyásolható költségekkel termelnek, mint például egy kereskedelmi vállalkozás, ahol ez a mutató általában magasabb. Erre tekintettel az ajánlati felhívásban közzétett 1% így kifejezetten alacsonynak mondható.<br>
A Döntõbizottság álláspontja szerint – mivel címzett támogatásból megvalósuló rekonstrukcióról van szó és a bútorbeszerzés beépítés a rekonstrukció utolsó fázisában történik – ajánlatkérõ a szoros határidõk miatt olyan szállítót kíván kiválasztani, aki biztos, hogy határidõre, jó minõségben teljesít. A rekonstrukció alá vont épületrészek bebútorozása szakaszosan történik. Az egyes pavilonokból történõ ki- és beköltöztetésnek a rekonstrukciós ütemtervnek megfelelõen kell megtörténnie, amit a bútorozás esetleges késedelme nem veszélyeztethet.<br>
A Döntõbizottság a fentiek tükrében a referenciák vizsgálatát megfelelõnek tartotta. Ennek keretében ajánlatkérõ elõ is írt a becsült 120–140 M Ft-os értékhez képest egy 60 M Ft-os referenciabecsatolást.<br>
A dokumentáció árával kapcsolatosan a Döntõbizottság arra a következtetésre jutott, hogy az ajánlatkérõ komplett belsõépítészeti tervdokumentációt is az ajánlattevõk rendelkezésére bocsátott, ami tartalmazza a mûleírást, a teljes épület berendezési alaprajzát, valamint a költségvetési kiírást és konszignációt is. Ezek "elõállítása", tekintettel a tervek költséges másolására, megfelelõen indokolja a dokumentáció felhívásban megjelölt árát.<br>
A fent leírt indokokra tekintettel a kérelmezõ jogorvoslati kérelme – úgy az ajánlati felhívás 11. b) pontja vonatkozásában, mint a dokumentáció árával kapcsolatosan – megalapozatlan, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 18.<br>
<br>
	Dr. Bíró László s. k.,	Székelyné Bihari Mária s. k.,<br>
	közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>