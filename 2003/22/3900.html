<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3900)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.114/11/2003.<br>
<br>
Tárgy: az OMS Hungária Kft., a KE-VÍZ 21 Rt., a FÖLDGÉP Építõipari Kft. és a PURATOR Hungaria Környezetvédelmi Kft. jogorvoslati kérelme Szilaspogony Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Szilaspogony Község Önkormányzata (3125 Szilaspogony, Rákóczi út 45., nevében eljár: Márkus és Társa Bt., 3100 Salgótarján, Május 1. út 64., a továbbiakban: ajánlatkérõ) "szennyvíztisztító telep megvalósítása, valamint három település elválasztott rendszerû gravitációs csatornahálózatának, szennyvízátemelõinek és nyomóvezetékeinek, a kapcsolódó irányítástechnikai rendszernek a megvalósítása" tárgyú közbeszerzési eljárása ellen az OMS Hungária Kft. (2890 Tata, Bacsó Béla út 37., továbbiakban: I. r. kérelmezõ), a KE-VÍZ 21 Rt. (4400 Nyíregyháza, Vécsey utca 21., képviseli: dr. Hajzer László ügyvéd, 4400 Nyíregyháza, Dózsa György utca 4–6. II/8., a továbbiakban: II. r. kérelmezõ), a FÖLDGÉP Építõipari Kft. (1142 Budapest, Rákos tér 33. I/1., képviseli: dr. Szabó T. Attila ügyvéd, 1114 Budapest, Ulászló u. 38. II/4., a továbbiakban: III. r. kérelmezõ) és a PURATOR Hungaria Környezetvédelmi Kft. (1117 Budapest, Prielle Kornélia utca 7–17., képviseli: dr. Somogyi Ákos ügyvéd, 1065 Budapest, Hajós u. 17., a továbbiakban: IV. r. kérelmezõ) által benyújtott jogorvoslati kérelmeket elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbiakat állapította meg.<br>
A beszerzés három társult település (Szilaspogony, Cered, Zabar település) közös beruházása, melynek megvalósítása során a gesztor önkormányzat és ezzel a jelen közbeszerzés eljárásban az ajánlatkérõ Szilaspogony Község Önkormányzata lett.<br>
Ajánlatkérõ a Közbeszerzési Értesítõ 2003. január 22-i számában közzétett részvételi felhívásával a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett. Részvételi felhívása 9–10. pontjaiban tette meg a jelentkezõk teljesítésre való alkalmassága vizsgálatára vonatkozó elõírásait.<br>
A részvételi felhívásban az ajánlatkérõ a mûszaki alkalmasság igazolása céljából a részvételre jelentkezõktõl és a 10% feletti alvállalkozóktól többek között az alábbiakat is kérte:<br>
"9.9. A teljesítéshez felhasználni kívánt mûszaki-technikai felszereltség bemutatása. Saját tulajdonú eszközöknél az eszköznyilvántartás másolatát, míg idegen eszközök esetén az alvállalkozói (vagy bérleti) szerzõdés másolatát kell igazolásként csatolni a részvételi jelentkezéshez,<br>
<br>
9.10. Azoknak a szakembereknek a megnevezése, foglalkoztatási jogviszonyuk, képzettségük, gyakorlati idejük, felelõs mûszaki vezetõi jogosultságuk hitelt érdemlõ igazolása, akik a projektteljesítésben és a minõség-ellenõrzésben részt vesznek (felelõs mûszaki vezetõ, építésvezetõ, mûvezetõ, minõségbiztosításért felelõs személy)."<br>
Ugyanezen körben az alkalmatlanság szempontjaiként és az alkalmasság elbírálásának módjára ajánlatkérõ az alábbiakat határozta meg a részvételi felhívás 10. b) pontjában:<br>
"b)5. pont a részvételre jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján megnevezett alvállalkozó(k) a szerzõdés teljesítéséhez nem rendelkeznek együttesen legalább a felsoroltakkal:<br>
–	5 db gumikerekes, min. 50 kW teljesítményû kotró-rakodóval,<br>
–	5 db 3–10 m3 billenõ tehergépkocsival,<br>
–	5 db kis felületû "döngölõbéka" típusú tömörítõgéppel,<br>
–	2 db padkahengerrel,<br>
–	5 db dúckerettel."<br>
"b)6. a részvételre jelentkezõnek alkalmazásában nincs a kivitelezésért felelõs személy, aki jogosult a szennyvízcsatorna-hálózat és tisztítótelep építésére és az 1/2002. (I. 7.) FVM–GM–KöViM együttes rendelet szerint FMV-Víz.ép. – mélyépítés, vízépítés felelõs mûszaki vezetõi névjegyzékben igazoltan szerepel, továbbá a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján megnevezett alvállalkozó(k) alkalmazásában nincs a hivatkozott rendelet szerinti felelõs mûszaki vezetõi jogosultságot igazoló termelésirányító az alvállalkozásban végzendõ munkák kivitelezésére."<br>
A részvételi felhívás 12. pontjában ajánlatkérõ az alábbi követelményeket is elõírta:<br>
A jelentkezõnek és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján megnevezett alvállalkozóknak csatolni kell a 30 napnál nem régebbi eredeti cégkivonatot, az aláírási címpéldány és a folyamatban lévõ változásbejegyzési kérelem hiteles másolatát, valamint a Kbt. 46. § (4)–(6) bekezdésében elõírt nyilatkozatok és igazolások benyújtása is kötelezõ."<br>
"– A részvételi jelentkezés minden oldalát sorszámozni kell, és a részvételi jelentkezõ részérõl cégjegyzésre jogosult személy kézjegyével kell ellátni."<br>
Ajánlatkérõ a hiánypótlás lehetõségét kizárta.<br>
Ajánlatkérõ dokumentációt is készített, melyben az alábbi feltételeket is meghatározta a 2.2. pontban:<br>
"A részvételi jelentkezés dokumentációját magyar nyelven kell elkészíteni, a jelentkezéshez csatolt adatok, tények és nyilatkozatok csak magyar nyelvûek lehetnek. A gyártók mûszaki ismertetõi és reklámanyagai idegen nyelvûek is lehetnek.<br>
A jelentkezést nyomtatott vagy géppel írt formában kell benyújtani A/4 méretben. A dokumentáció minden oldalát (a mellékleteket is beleértve) sorszámmal kell ellátni, és az egyes példányokat össze kell fûzni.<br>
Ajánlatkérõ a jelentkezések elbírálása érdekében ragaszkodik ahhoz, hogy a címlapot követõ második oldalon a részletes tartalomjegyzék helyezkedjen el. A korrekt és hatékony munka érdekében a tartalomjegyzék a csatolt dokumentum, igazolás … stb. megnevezése mellett tartalmazza az oldalszámot is, ahol a dokumentum megtalálható. Ezt kövesse a kitöltött minõsítési kérdõív. A kérdõíveket kérjük minden pontjára vonatkozóan a megadott formában annak B oldalán feltüntetett módon kitölteni. Ezt kövesse a részvételi felhívásban elõírt nyilatkozatok és igazolások becsatolása, valamint a részvételre jelentkezés egyéb elõírt, vagy a jelentkezõ által szükségesnek ítélt irományai."<br>
"A jelentkezési dokumentáció eredeti példányát minden oldalon cégszerûen alá kell írni és le kell pecsételni. Az aláíró(k) jogosultságukat a dokumentációban kell hogy igazolják az eredeti vagy közjegyzõ által hitelesített aláírási címpéldány becsatolásával."<br>
A dokumentációhoz adatlapokat is csatolt az ajánlatkérõ, amely közül az "F" jelû szolgált a szakemberek ismertetésére az alábbiak szerint:<br>
"2. Kérjük, nevezze meg a – részvételi felhívás 9.10. pontjára hivatkozva – teljesítésben részt vevõ (felelõs mûszaki vezetõ, építésvezetõ, mûvezetõ és minõségbiztosítási felelõs) szakembereket, és közölje az alábbi adatokat:<br>
Név:<br>
Jelenlegi beosztás:<br>
Foglalkozási jogviszony:<br>
Gyakorlati éveinek száma a cégnél/kivitelezésben:<br>
Iskolai végzettsége:<br>
Szakmai önéletrajz:<br>
A felelõs mûszaki vezetõ esetén itt kérjük becsatolni a jogosultság igazolására szolgáló dokumentum másolatát!<br>
A dokumentáció "G" jelû adatlapja alapján a részvételi jelentkezõknek a gépparkot kellett ismertetni a következõk szerint:<br>
"A dokumentációban szolgáltatott információk alapján a részvételi felhívás 9.9. és 10. b)5. pontjának figyelembevételével kérjük megnevezni azokat a fontosabb gépeket és felszereléseket, amelyeket a jelentkezõ szükségesnek ítél a beruházás megvalósításához, valamint azt, hogy a megnevezett eszközpark már a részvételre jelentkezõ tulajdonában van-e, vagy pedig azokat bérelni szándékozik, illetve alvállalkozó(k) bevonása mellett kívánja felhasználni. (Kérjük a táblázat kitöltését!)<br>
(A teljes eszközállomány – szükségesnek ítélt mértéken túl – bemutatását kérjük mellõzni.)<br>
<br>
<br>
Gép, felszerelés	Saját	Teljesítmény	Gyártási	<br>
neve	Bérelt/alvállalkozó	(vagy méret)	év<br>
			<br>
<br>
<br>
Saját tulajdonú eszközöknél kérjük csatolni az eszköznyilvántartás – számviteli rend szerinti – másolatát. Idegen eszközöknél kérjük az alvállalkozóval, bérbeadóval történt – általa cégszerûen aláírt – szerzõdést (elvi is lehet). Ez esetben a bérbeadó vagy alvállalkozó állóeszköz-nyilvántartását is csatolni kell az érintett gépek, eszközök mértékéig. Az elbíráláshoz szükséges gépek, felszerelések vonatkozásában a lényeges teljesítményadatok és a gyártási év feltüntetése is szükséges.<br>
Csak az állóeszköz-nyilvántartás vagy a bérletre vonatkozó szerzõdés csatolása nem elegendõ, és nem helyettesíti jelen táblázat kitöltését."<br>
Az I. sz. kérelmezõtõl kérdések érkeztek az ajánlatkérõhöz, amelyeket õ megválaszolt, és errõl minden jelentkezõt írásban értesített 2003. február 10-én. Az ajánlatkérõ által adott válaszok az alábbiakat tartalmazták:<br>
"I. Kérdés: A Közbeszerzési Értesítõben megjelent részvételi felhívás 9.10. pontja szerint: Jelentkezõnek csatolni kell pályázatához "a projekt teljesítésében és a minõség-ellenõrzésben részt vevõ szakemberek megnevezését, foglalkoztatási jogviszonyuk, képzettségük, gyakorlati idejük, felelõs mûszaki vezetõi jogosultságuk hitelt érdemlõ igazolását".<br>
Kérdésük, hogy a felsoroltak közül melyiket kell hitelt érdemlõen igazolni, és milyen dokumentumokat ért ez alatt ajánlatkérõ?<br>
Válasz: Hitelt érdemlõen igazolni kell a felelõs mûszaki vezetõ jogosultságát – a névjegyzékbe vételrõl (a meghosszabbításról) szóló határozat másolatának becsatolásával – és az iskolai végzettséget, az oklevél vagy bizonyítvány másolatának becsatolásával. Egyéb, az F oldalon közölt adatokat ajánlatkérõ a jóhiszemûség elvét alkalmazva kezel, fenntartva a közölt adatok valódiságának ellenõrzési jogát."<br>
"2. Kérdés: Az elõminõsítési dokumentáció "G" oldalának elõírása szerint: "Saját tulajdonú eszközöknél kérjük csatolni az eszköznyilvántartás – számviteli rend szerinti – másolatát".<br>
Kérjük, adják meg, milyen adatokat tartalmazzon, és melyik idõpontra vonatkozzon a számviteli rend szerinti eszköznyilvántartás, miután a számviteli törvény erre vonatkozóan kötelezõ elõírást nem tartalmaz.<br>
Válasz: Miután a hivatkozott 2000. évi C. törvény kötelezõvé teszi a vállalkozások számára a saját tárgyi eszközeik egyedi nyilvántartását – mely egyébként a mérlegbeszámoló kiegészítõ melléklete is – ajánlatkérõ nem kötelezheti és nem is kötelezi a részvételre jelentkezõt, hogy ettõl eltérõ dokumentumot csatoljon a jelentkezéshez.<br>
A 2001. évi mérlegbeszámoló mellékletében szereplõ egyedi tárgyieszköz-nyilvántartást kérjük csatolni. Amennyiben a beszerzés tárgyával összefüggésben jelentkezõ az eltelt idõszakban új eszközöket vásárolt és helyezett üzembe, úgy kérjük az aktuális nyilvántartást is csatolni az üzembe helyezett eszközökrõl."<br>
A 2003. február 18-i jelentkezési határidõig részvételi jelentkezést nyújtott be az Alterra Építõipari Kft., a Depona Mélyépítõ és Kereskedelmi Kft., a Swietelsky Építõipari és Kereskedelmi Kft., az Innoterv Ipari Fõvállalkozó Rt., az ERRO 96 Építõ, Szerelõ, Kereskedelmi és Szolgáltató Kft., a Karancs-Épker Építõipari és Kereskedelmi Kft., a Hidrovill Kft., a 31. Általános Építõipari és Csúszózsalus Kft., a KÖZ-VÍZ Tervezõ, Építõ és Szolgáltató Kft., a SADE-Magyarország Mélyépítõ Kft., a KÖTIVIÉP 'B Kft., valamint az I. r., a II. r., a III. r. és a IV. r. kérelmezõ.<br>
Ajánlatkérõ a nyilvános eredményhirdetést 2003. március 4-én tartotta, kihirdette, hogy 2 db részvételi jelentkezést érvényesnek és az azokat benyújtókat a szerzõdés teljesítésére alkalmasnak minõsített, míg a többit valamilyen okból elutasította. Az ajánlatkérõ minden elutasított jelentkezõvel összefüggésben közölte az elutasítás indokát is. A jelenléti ív szerint a kérelmezõk egyike sem vett részt ezen az eredményhirdetésen, õk az ugyanezen a napon részükre megküldött jegyzõkönyvbõl értesülhettek a részvételi jelentkezésük érvénytelenné nyilvánításáról és annak indokairól.<br>
Az összegzés az eljárásról címû irat alapján a kérelmezõk esetében az érvénytelenség indokai a következõk voltak:<br>
I. r. kérelmezõ:<br>
"Nem felel meg a részvételi felhívásban és a dokumentációban meghatározott feltételeknek, mert jelentkezési dokumentációja nem tartalmazza a mûszaki alkalmasság igazolására kért adatokat, igazolásokat teljességgel. A felhívás 9.9. pontjában a teljesítéshez felhasználni kívánt saját eszközök igazolására állóeszköz nyilvántartásának másolatát csatolta. Az idegen eszközök igénybevétele igazolására elõírt alvállalkozói vagy bérbeadói szándéknyilatkozatot nem nyújtotta be. (Jelentkezõ ugyan hivatkozott arra, hogy az idegen eszközök egy része – döngölõ, padkahenger – a résztulajdonában van, de ezt sem igazolta, illetve az idegen eszközöket biztosító kft.-kkel meglévõ és hivatkozott beszállítói szerzõdését sem csatolta.)<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján T. Cím jelentkezési dokumentációját érvénytelennek értékeli, ezért a második, ajánlattételi szakaszban már nem vehet részt."<br>
II. r. kérelmezõ:<br>
"A felhívás 12. pontjában kért 30 napnál nem régebbi, eredeti cégkivonat helyett annak közjegyzõvel hitelesített másolati példányát nyújtotta be.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján T. Cím jelentkezési dokumentációját érvénytelennek értékeli, ezért a második, ajánlattételi szakaszban már nem vehet részt."<br>
III. r. kérelmezõ:<br>
"Nem felel meg a részvételi felhívásban és a dokumentációban meghatározott feltételeknek, mert jelentkezési dokumentációja nem tartalmazza a szakmai alkalmasság igazolására kért adatokat, igazolásokat teljességgel. A felhívás 9.10. pontjában a projekt teljesítésében részt vevõ szakemberek (építésvezetõ, mûvezetõ, minõségbiztosításért felelõs személy) képzettségét nem igazolták, csupán a felelõs mûszaki vezetõi jogosultságának formai és tartalmi elemei kerültek a jelentkezési dokumentációba. A felhívás 12. pontjában elõírt oldalszámozási kötelezettséget – miszerint a jelentkezés minden oldalát sorszámozni kell – hiányosan (54. oldal hátlapja) teljesítette.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján T. Cím jelentkezési dokumentációját érvénytelennek értékeli, ezért a második, ajánlattételi szakaszban már nem vehet részt."<br>
IV. r. kérelmezõ:<br>
"A felhívás 12. pontjában elõírt oldalszámozási kötelezettséget – miszerint a jelentkezés minden oldalát sorszámozni kell és a cégjegyzésre jogosult kézjegyével kell ellátni – hiányosan teljesítette. Hiányzik a 102., 109., 116., 124., 133. oldalak hátoldalán az aláírás és az oldalszámozás, valamint az utolsó melléklet (135–140) számozott oldalain az aláírás, valamint hátoldalain az aláírás és oldalszámozás.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján T. Cím jelentkezési dokumentációját érvénytelennek értékeli, ezért a második, ajánlattételi szakaszban már nem vehet részt."<br>
I. r. kérelmezõ 2003. március 7-én nyújtott be jogorvoslati kérelmet a Döntõbizottsághoz. I. r. kérelmezõ kérte, hogy a Döntõbizottság állapítsa meg a jogsértést, semmisítse meg az ajánlatkérõ elõminõsítési szakaszt lezáró döntését, hívja fel ajánlatkérõt a törvény rendelkezéseinek megfelelõ döntés meghozatalára, marasztalja jogsértõt a költségekben, és ideiglenes intézkedésként a közbeszerzési eljárást függessze fel, továbbá kérte tárgyalás tartását.<br>
Jogorvoslati kérelme indokolásául elõadta, hogy ajánlatkérõ azon döntése, hogy az elõminõsítési szakaszt lezáró döntésében I. r kérelmezõ részvételi jelentkezését érvénytelenné nyilvánította, a mûszaki alkalmasság igazolására kért dokumentumok nem teljes körû csatolása miatt (idegen eszközök igénybevételét megalapozó szándéknyilatkozatot nem nyújtott be) jogsértõ. Álláspontja szerint részvételi jelentkezése érvényes volt, mert az elõírtaknak megfelelõen igazolta a gépek rendelkezésre állását. Azokban az esetekben, ha saját, illetve résztulajdonú gépállományból nem tudta a szükséges berendezést biztosítani, az alvállalkozói szerzõdést és a bérbeadó nyilvántartását csatolta.<br>
A saját többségi tulajdonában lévõ cégek, akik a teljesítésben az I. r. kérelmezõvel kötött éves keretszerzõdés alapján vesznek részt, nem minõsülnek alvállalkozóknak, így álláspontja szerint e körben nem is kellett szerzõdést becsatolni. Továbbá ezen eszközökre nem is csatolhatott szerzõdést, mert annak megkötésére nem is kerül sor az eszközök igénybevétele céljából, egyebekben csatolta ezen cégek eszköznyilvántartásait. Ezek az eszközöket "saját résztulajdonú" eszközökként tüntette fel I. r. kérelmezõ.<br>
Álláspontja szerint a tulajdon (résztulajdon igazolását) és az egyéb közremûködõkkel érvényben lévõ szerzõdések csatolását az ajánlatkérõ nem kérte.<br>
II. r. kérelmezõ 2003. március 7-én nyújtott be jogorvoslati kérelmet, mellyel kapcsolatban a Döntõbizottság II. r. kérelmezõt hiánypótlásra hívta fel. II. r. kérelmezõ a hiánypótlási felhívásnak 2003. március 11-én tett eleget. II. r. kérelmezõ hiánypótolt jogorvoslati kérelmében kérte, hogy a Döntõbizottság állapítsa meg a jogsértés megtörténtét, semmisítse meg ajánlatkérõ elõminõsítési szakaszt lezáró döntését, marasztalja jogsértõt a költségekben, kérte ajánlatkérõ felhívását a törvény szabályainak a megfelelõ döntés meghozatalára, ideiglenes intézkedéssel a közbeszerzési eljárás felfüggesztését, valamint kérte tárgyalás tartását.<br>
II. r. kérelmezõ jogorvoslati kérelmében elõadta, hogy az õ részvételi jelentkezését azért nyilvánította ajánlatkérõ érvénytelennek, mert a részvételi felhívás 12. pontjában kért 30 napnál nem régebbi, eredeti cégkivonat helyett annak közjegyzõvel hitelesített – 30 napnál nem régebbi – példányát csatolta be. Álláspontja szerint a közjegyzõkrõl szóló 1991. évi XLI. törvény 111. §-a és Pp. 195. §-a együttes értelmezésébõl az következik, hogy a közjegyzõ által hitelesített eredeti cégkivonat másolat, teljes bizonyító erõvel tanúsítja a benne foglalt adatok, tények valódiságát, ezért egyenértékû a cégbíróság által kiadott eredeti cégkivonattal és a közjegyzõi okirat eredeti példányát csatolta a részvételi jelentkezésében, így az a részvételi felhívás 12. pontjában meghatározott eredetiségnek is megfelel.<br>
III. r. kérelmezõ 2003. március 13-án nyújtott be jogorvoslati kérelmet a Döntõbizottsághoz. III. r. kérelmezõ jogorvoslati kérelmében kérte, hogy a Döntõbizottság állapítsa meg a jogsértés megtörténtét, semmisítse meg az ajánlatkérõnek az elõminõsítési szakaszt lezáró döntését, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján kötelezze ajánlatkérõt a jogsértéssel arányos bírság megfizetésére. Kérte továbbá ajánlatkérõt kötelezni az eljárással kapcsolatban felmerült költségek megfizetésére, kérte tárgyalás tartását, valamint kérte ideiglenes intézkedéssel a folyamatban lévõ közbeszerzési eljárás felfüggesztését.<br>
Kérelmének indokolásául elõadta, hogy a részvételi jelentkezése tartalmazza a szakmai alkalmasság igazolására kért dokumentumokat, a szakemberek végzettségét is a szükséges esetekben igazolták, az oldalszámozás követelményét maradéktalanul teljesítették. Továbbá álláspontja szerint csak a felelõs mûszaki vezetõ esetében kellett teljeskörûen igazolni a szükséges iskolai bizonyítványokkal a megfelelõ iskolai végzettséget, valamint a felelõs mûszaki vezetõi jogosultságot.<br>
IV. r. kérelmezõ 2003. március 24-én nyújtott be jogorvoslati kérelmet a Döntõbizottsághoz. IV. r. kérelmezõ jogorvoslati kérelmében kérte a jogsértés megállapítását, ajánlatkérõ felhívását a Kbt. szabályainak megfelelõ eljárásra, az ajánlatkérõ elõminõsítési szakaszt lezáró döntésének megsemmisítését, ajánlatkérõ kötelezését az eljárással kapcsolatban felmerült költségek megtérítésére, valamint az ügyben tárgyalás tartását is kérte.<br>
Kérelme indokolásául IV. r. kérelmezõ elõadta, hogy részvételi jelentkezését jogsértõen nyilvánította ajánlatkérõ érvénytelenné. Álláspontja szerint a részvételi jelentkezése a felhívásnak, valamint a dokumentációnak mindenben megfelelt. Az ajánlatkérõ által megállapított érvénytelenség indokait nem tartja valósnak. Álláspontja szerint a részvételi jelentkezésben az oldalszámozás és az aláírások követelményét maradéktalanul teljesítette. Az ajánlati felhívás elõírása szerint a dokumentáció minden oldalát (a mellékleteket is beleértve) sorszámmal kellett ellátni. A kérelmezõ részvételi jelentkezésének oldalszámozása úgy történt, hogy minden egyes lapot folyamatosan, az összes lapszám megjelölésével beszámozta, illetve a mellékleteket is ezen rendszer szerint számozta be. Az oldalszámozás jelentése nem egészen volt egyértelmû, ugyanis ez jelentheti azt, hogy minden egyes oldalt sorszámmal kell ellátni függetlenül attól, hogy azon van-e szöveg, vagy azt is, hogy csak a lapokat kell beszámozni. A gyakorlatban álláspontja szerint ez utóbbi értelmezés az általános, kérelmezõ is így járt el, ezért a mérlegek, igazolások és az aláírási címpéldány közjegyzõ által hitelesített példányának hátoldala – amelyen csak a hitelesítés van, egyéb érdemi információt nem tartalmaz – nem kapott sorszámot. Az ajánlati felhívás szerint a jelentkezési dokumentációt minden oldalon cégszerûen alá kell írni és le kell pecsételni. Ajánlatkérõ nem kérte a mellékletek esetében is az aláírást, ezért a kérelmezõ az általa becsatolt prospektusok esetében az aláírást mellõzte. Ez a melléklet nem tartalmazott az alkalmasság vizsgálatához szükséges érdemi információkat, ezért nem vonatkozhatnak rá a részvételi jelentkezésre vonatkozó formai elõírások. Ezt mutatja, hogy a prospektusokban található idegen nyelvû ismertetõk sem képezték a kizárás alapját annak ellenére, hogy a részvételi jelentkezés nyelve a magyar volt. Továbbá az általa csatolt prospektus nem volt a dokumentáció rendelkezései alapján az ajánlatkérõ által elvárt tartalom része és nem<br>
 is tekinthetõ mellékletnek, mert annak csak a dokumentációban ilyenként nevesített tartalmi elemek minõsülnek.<br>
A Közbeszerzési Döntõbizottság a D.114/2003. számú ügyhöz az azonos közbeszerzési eljárásra és az azonos érintett felekre tekintettel a D.113./2003. számú, a D.129/2003. számú és a D.145/2003. számú jogorvoslati eljárásokat egyesítette, ezen jogorvoslati kérelmek elbírálására is a D.114/2003. számú jogorvoslati eljárásban került sor.<br>
A Döntõbizottság 2003. március 12-én kelt D.114/4/2003. számú határozatával ideiglenes intézkedésként a közbeszerzési eljárást felfüggesztette.<br>
Ajánlatkérõ a jogorvoslati kérelmekre az alábbi észrevételeket tette: I. r. kérelmezõ jogorvoslati kérelmére:<br>
Kérte a megalapozatlan kérelem elutasítását. A kérelmezõ részvételi jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen volt, mert a mûszaki alkalmasság igazolását a jelentkezõ és a 10% feletti alvállalkozók esetében is csatolni kellett. A felhívásban kérte a mûszaki-technikai felszereltség bemutatását akként, hogy a saját tulajdonú eszközöknél az eszköznyilvántartás másolatát, idegen eszközök esetén az alvállalkozói (vagy bérleti) szerzõdés másolatát kell csatolni.<br>
A dokumentációban további elõírásokat közöltek. Az eszközökkel kapcsolatban az alkalmatlansági szempontot is meghatározták. Az elõírások tükrözték azt a szándékát, hogy alkalmas ajánlattevõnek azokat tekinti, aki rendelkezik a szükséges eszközök feletti rendelkezési joggal, nem feltétlenül tulajdonjog alapján. I. r. kérelmezõ a padkahengereket és a kis felületû tömörítõgépeket "saját résztulajdon"-ként jelölte meg bár ezek egy különálló gazdálkodószervezet tulajdonában voltak.<br>
I. r. kérelmezõ nem csatolta azt a szerzõdést, amely számára a gépek feletti rendelkezési jogot tanúsítaná. A csatolt iratok azt sem igazolták, hogy a kérelmezõ részben tulajdonosa lenne azoknak a társaságoknak, amelyek a gépi berendezések tulajdonosai. Ez azonban egyébként sem jelenti azt, hogy I. r. kérelmezõ egy tõle jogilag elkülönült Kft. eszközállománya felett szabadon rendelkezne.<br>
I. r. kérelmezõ az általa hivatkozott keretszerzõdéseket sem csatolta be részvételi jelentkezéséhez, így a keretszerzõdések hiányában nem dönthetõ el, hogy a kft.-k alvállalkozói vagy egyéb közremûködõi a kérelmezõnek.<br>
II. r. kérelmezõ jogorvoslati kérelmére:<br>
Kérte a megalapozatlan jogorvoslati kérelem elutasítását. A részvételi felhívásban ajánlatkérõ meghatározta, hogy a jelentkezõnek és a 10% feletti alvállalkozónak csatolnia kell a 30 napnál nem régebbi eredeti cégkivonatot, az aláírási címpéldány és a folyamatban lévõ változásbejegyzések hiteles másolatát. A kérelmezõ részvételi jelentkezésének formai megfelelõsége vizsgálata során megállapította, hogy a becsatolt cégkivonat közjegyzõ által hitelesített másolat, tehát nem eredeti cégkivonat. Az ajánlatkérõnek a Kbt. szabályai biztosítják azt a jogot, hogy formai elõírásokat tegyen, az ajánlattevõknek (részvételi jelentkezõknek) pedig ezeket az elõírásokat is betartva kell megtenniük ajánlatukat (részvételi jelentkezésüket). A kérelmezõ formai hiánnyal készítette el a jelentkezését, emiatt vele szemben az érvénytelenségrõl szóló döntést kellett meghozni.<br>
Az ajánlatkérõ nem vitatta a közjegyzõ által készített másolat bizonyító erejét, annak csupán formai megfelelõségét vitatja tekintettel arra, hogy eredeti cégkivonatot, nem pedig közjegyzõ által készített másolatot kért.<br>
III. r. kérelmezõ jogorvoslati kérelmére:<br>
Kérte a jogorvoslati kérelem elutasítását. A részvételi felhívásban elõírta a szakemberek megnevezését, foglalkoztatási jogviszonyuk, szakképzettségük, gyakorlati idejük ismertetésének, felelõs mûszaki vezetõi jogosultságuk igazolásának kötelezettségét. Az I. r. kérelmezõ ezzel kapcsolatban kérdést is feltett ajánlatkérõ felé, melyre adott válasz szerint hitelt érdemlõen igazolni kell a felelõs mûszaki vezetõi jogosultságot az errõl szóló határozat csatolásával és az iskolai végzettséget az oklevél vagy bizonyítvány csatolásával. Egyebekkel összefüggésben elegendõ volt a jelentkezõ nyilatkozata. Mindezen elõírásokat egyértelmûen minden érdekelt számára azonos módon tették meg. A részvételi jelentkezés formai vizsgálata körében az ajánlatkérõ megállapította, hogy a kérelmezõ nem csatolta az építésvezetõk, a minõségbiztosítási vezetõ és a mûvezetõ iskolai végzettségét igazoló oklevelek, illetve bizonyítványok másolatát és nem nevezte meg a mûvezetõ személy nevét sem.<br>
IV. r. kérelmezõ jogorvoslati kérelmére:<br>
Kérte a megalapozatlan jogorvoslati kérelem elutasítását. Álláspontja szerint a döntése megalapozott, jogszerû volt. A IV. r. kérelmezõ formai hibát vétett, amikor nem teljesítette a lapok aláírására és sorszámozására vonatkozó követelményeket. Maga a kérelmezõ sem vitatta, hogy az ajánlatkérõ megállapításai megfelelnek a valóságnak, õ azonban másként minõsíti az elõírásoktól való eltéréseket. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése és az 52. § (2) bekezdése d) pontja alapján a részvételi jelentkezésnek is meg kell felelnie a felhívásban közölt formai elõírásoknak. Ajánlatkérõ a Döntõbizottság hasonló ügyekben hozott döntéseire is hivatkozott.<br>
Egyéb érdekeltként a DEPONA Kft. tett észrevételt, mely szerint ajánlatkérõ döntései jogszerûek voltak, az OMS Kft. többségi tulajdonában lévõ Kft. gépei nem az I. r. kérelmezõ tulajdonai, egyértelmûen a Kft. tulajdonát képezik, ennek megfelelõen a szerzõdéseket csatolni kellett volna I. r. kérelmezõnek. A II. r. kérelmezõ által csatolt hitelesített cégkivonat pedig nem tekinthetõ eredeti cégkivonatnak.<br>
A Döntõbizottság megállapította, hogy a jogorvoslati kérelmek megalapozatlanok.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése alapján két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdés szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdés értelmében a két szakaszból álló eljárás részvételi szakaszában 37–38. §-t, a 43. § (4)–(6) bekezdését, az 51–54. §-okat és a 61. § (7) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése meghatározza a Kbt. azon rendelkezéseit, melyeket kétszakaszos eljárásban, illetve az elõminõsítési szakaszban is alkalmazni kell. A kétszakaszos eljárás részvételi szakaszában ennek alapján a részvételi jelentkezéseket vizsgálni kell érvényesség szempontjából, így a részvételi szakaszban is eleget kell tenni a jelentkezõknek az ajánlatkérõ által a részvételi jelentkezéssel szemben támasztott formai és tartalmi követelményeknek. A részvételi jelentkezés elbírálása esetén is alkalmazandó Kbt. 52. § (1) bekezdése alapján az ajánlatkérõ a részvételi jelentkezések felbontásakor, illetõleg azt követõen megállapítja, hogy mely részvételi jelentkezések érvénytelenek, míg a Kbt. 52. § (2) bekezdése határozza meg azon eseteket, amelyek fennállta esetén ajánlatkérõ jogszerûen eljárva hozhatja meg döntését az érvénytelenségrõl. A Kbt. 52. § (2) bekezdés d) pontja alapján a felhívásban és dokumentációban elõírt követelményektõl (legyen az tartalmi vagy formai) való eltérés következménye a jelentkezés érvénytelenségének megállapítása.<br>
A Döntõbizottság elõször azt vizsgálta meg, hogy az I. r. kérelmezõ részvételi jelentkezését érvénytelennek minõsítõ ajánlatkérõi döntés jogszerû-e.<br>
I. r. kérelmezõ részvételi jelentkezésében az 58. oldaltól kezdõdõen találhatók a gépparkra vonatkozó dokumentumok. A részvételi jelentkezésben felsorolt eszközök egy részét saját tulajdonként jelöli I. r. kérelmezõ, ehhez a saját eszköznyilvántartást csatolja. Az eszközök más részét nem sajátjaként, hanem több más szervezet tulajdonát képezõ eszközként szerepelteti (DOR Kft., Wolf Kft., Hexagon Kft., Konstruktor Kft., Durall Kft.), ezekre vonatkozóan a "saját résztulajdon" megjelölést alkalmazza I. r. kérelmezõ. A "saját résztulajdon" megjelölés alatt I. r. kérelmezõ azt értette, hogy a többségi tulajdonában lévõ cégek eszköznyilvántartásában, tulajdonában lévõ gépek, berendezések az itt feltüntetett eszközök.<br>
I. r. kérelmezõ a "saját résztulajdonban" szereplõ eszközöknél a tulajdonos cég eszköznyilvántartásait csatolta, de az ezek rendelkezésre bocsátásával összefüggõ megállapodásokat nem tette a részvételi jelentkezés részévé. A részvételi jelentkezés 60. oldalán további gépi berendezéseket is megjelölt I. r. kérelmezõ, ezeket "bérelt" jelöléssel tüntette fel, míg a 108. oldalon külön csatolta ezek bérleti szerzõdéseit és az eszköznyilvántartó lapokat. A részvételi jelentkezés 115. oldalán nyilatkozott I. r. kérelmezõ arról, hogy a DOR Kft., a WOLF Kft., a HEXAGON Kft., a Konstruktor Kft., a Durall Kft. bevonásával, de 10% feletti alvállalkozók igénybevétele nélkül tervezi a beruházás megvalósítását. A nevezett szervezetek saját kivitelezõ részlegei, amelyek éves keretszerzõdéseik alapján végzik a munkájukat és nem minõsülnek a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>q) pontja szerinti alvállalkozóknak, hanem csak a Kbt. 43. § (2) bekezdés c) pontja szerinti egyéb közremûködõknek. I. r. kérelmezõ az általa itt említett keretszerzõdéseket nem csatolta a részvételi jelentkezéséhez.<br>
A gazdasági társaságokról szóló 1997. évi CXLIV. törvény rendelkezései alapján a cég tulajdonában lévõ eszközök, a cég vagyona elkülönül a cég tulajdonosainak vagyonától, eszközeitõl. A fentiek alapján nem helytálló I. r. kérelmezõ azon álláspontja, mely szerint a leányvállalataiként mûködõ cégek eszközeit úgynevezett saját résztulajdonként tüntette fel, tekintettel arra, hogy ezek felett a rendelkezési jogosultság a Gt. szabályai alapján a leányvállalatokat illeti meg.<br>
A Döntõbizottság álláspontja szerint, amennyiben I. r. kérelmezõ a leányvállalatai tulajdonában lévõ berendezéseket, eszközöket igénybe kívánta venni a teljesítés során – akár úgy is, hogy az adott cég ezekkel a konkrét eszközökkel tevékenységet végez az I. r. kérelmezõ részére – akkor az ezek feletti rendelkezési jogosultságot biztosító szerzõdéseket (akár keretszerzõdést is) csatolni kellett volna a részvételi jelentkezéshez. A részvételi felhívásban ugyanis ajánlatkérõ egyértelmûen meghatározta, hogy a teljesítéshez szükséges és általa meghatározott eszközök – ideértve a padkahengereket és a döngölõbékákat is – esetében a kivitelezésre alkalmas ajánlattevõnek rendelkezni kell ezekkel az eszközökkel, továbbá az ezekkel az eszközökkel való rendelkezési jogosultságot igazolni kell.<br>
I. r. kérelmezõ tulajdonában a részvételi jelentkezés alapján padkahengerek és döngölõbékák mint a teljesítéshez szükséges berendezések – általa sem vitatottan – nincsenek. I. r. kérelmezõ a jogorvoslati eljárás során tartott tárgyaláson maga is elismerte, hogy a leányvállalatok tulajdonában lévõ eszközökkel a leányvállalat maga rendelkezik.<br>
Ennek alapján I. r. kérelmezõnek részvételi jelentkezésében a részvételi felhívás feltételeinek megfelelõen olyan szerzõdést vagy okiratot kellett volna csatolni, amely bizonyítja, hogy az I. r. kérelmezõ által feltüntetett cégek eszköznyilvántartásában szereplõ eszközökkel a szerzõdés teljesítése során rendelkezhet.<br>
A Döntõbizottság megállapította, hogy I. r. kérelmezõ a leányvállalatai tulajdonában lévõ eszközök igénybevételének, illetve azokkal való rendelkezési jogosultsággal kapcsolatban szerzõdést (akár keretszerzõdést) vagy megállapodást nem csatolt, így a azokkal való rendelkezési jogot nem igazolta. A fentiek alapján ajánlatkérõ döntése, mellyel I. r. kérelmezõ részvételi jelentkezését érvénytelennek nyilvánította, jogszerû volt, így e jogorvoslati kérelem megalapozatlan.<br>
A Döntõbizottság ezt követõen a II. r. kérelmezõ részvételi jelentkezésének érvénytelenségét megállapító ajánlatkérõi döntés jogszerûségét vizsgálta.<br>
A II. r. kérelmezõ részvételi jelentkezésének 26–30. oldalán található a cégkivonat, melyen eredeti cégbírósági bélyegzõlenyomat nem látható, csupán fénymásolóval másolt bélyegzõlenyomat látszik a másolt cégkivonat négy oldalán. A részvételi jelentkezésének 30. oldalán az alábbi közjegyzõi záradék található:<br>
"13421.Kjö.138/2003. ügyszám<br>
Dr. Kárpáti Edina nyíregyházi közjegyzõ hivatalosan tanúsítom, hogy ez a számozatlan 1 és számozott 2.-4. (2.-4.) lapból álló hiteles másolat… … által elõttem eredetiként felmutatott a Szabolcs-Szatmár-Bereg Megyei Bíróság, mint Cégbíróság által Cg15-10-040270 cégjegyzékszámú "CÉGKIVONAT" megnevezésû okirattal mindenben megegyezik.<br>
Nyíregyháza, Kétezer-harmadik évi február hó harmadik napján Dr. Kárpáti Edina közjegyzõ"<br>
A közjegyzõkrõl szóló 1991. évi XLI. törvény 136. § (1) bekezdés a) pontja úgy rendelkezik, hogy a közjegyzõ tanúsítványt állít ki arról, hogy a másolat az elõtte felmutatott okirattal megegyezik.<br>
A Döntõbizottság – II. r. kérelmezõ által is elismerten – megállapította, hogy II. r. kérelmezõ nem a cégnyilvántartási és céginformációs szolgálat mûködésérõl, valamint a céginformáció költségtérítésérõl szóló 10/1998. (V. 23.) IM rendelet 2. § (1) bekezdés b) pontja alapján a Cégnyilvántartási és Céginformációs Szolgálat által kiállított cégkivonat eredeti példányát, hanem helyette az errõl készített másolat közjegyzõi tanúsítványának eredeti példányát csatolta be.<br>
Ajánlatkérõ a részvételi felhívásban az eredeti cégkivonat benyújtását írta elõ a részvételi felhívás 12. pontjában.<br>
A jogszabályi rendelkezések és az állandósult joggyakorlat megkülönbözteti az eredeti okiratokat és a másolatokat. A másolatok lehetnek hitelesek vagy egyszerû másolatok.<br>
Az eredeti okirat lényegi eleme, hogy annak elkészítésével, kiállításával jön létre az okirat tartalma is, készülhet akár több példányban is. Ehhez képest az okirat, ha nem az eredetivel azonos módon jön létre, akkor az csak másolat lehet. Az eredeti okirat sokféleképpen reprodukálható, és ennek függvényében minõsíthetõ a reprodukált okirat egyszerû vagy hitelesített másolatnak.<br>
A Döntõbizottság álláspontja szerint a II. r. kérelmezõ által becsatolt közjegyzõi okirat nem felel meg ennek a feltételnek tekintettel arra, hogy a II. r. kérelmezõ által becsatolt közjegyzõi tanúsítvány a közjegyzõkrõl szóló 136. § (1) bekezdés a) pontja alapján másolat, mely egy eredeti okiratról készül.<br>
Jelen esetben az eredeti okirat maga a cégkivonat volt, és ajánlatkérõ eredeti példányát kérte ennek a konkrét okiratnak, azonban II. r. kérelmezõ ehelyett egy arról készített másolatot csatolt be.<br>
II. r. kérelmezõ azon hivatkozását, hogy a közjegyzõi okirat – ideértve a közjegyzõi tanúsítványt is – közokirat, annak eredeti példánya azonos bizonyító erõvel rendelkezik azzal az okirattal, amelyrõl kiállították, így azt eredetinek kell tekinteni a Döntõbizottság nem fogadta el. Jelen jogvita tárgya ugyanis nem az okirat tartalma, illetve annak bizonyító ereje, hanem annak formai követelményeknek való megfelelõsége.<br>
Ajánlatkérõ a cégkivonat eredeti példányának csatolását kérte, formai követelményét ekként határozta meg.<br>
A II. r. kérelmezõ azzal, hogy a felhívásban kért eredeti cégkivonat helyett annak közjegyzõ által hitelesített másolatát csatolta, nem tett eleget az ajánlatkérõ által a felhívásban elõírt eredeti irat csatolása követelményének – függetlenül az okirat bizonyító erejétõl – így a jelentkezése nem felelt nem a felhívásnak, amely következménye, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján jogszerûen nyilvánította a jelentkezést érvénytelennek.<br>
A Döntõbizottság álláspontja szerint – egyezõen ajánlatkérõ által elõadottakkal – nem bír relevanciával jelen ügyben annak vizsgálata, hogy a kérelmezõk által csatolt irat közokiratisága, illetve annak bizonyító ereje. Ajánlatkérõ kifogása ugyanis a csatolt irat formaiságára vonatkozott, arra, hogy azt nem a kért eredeti formában csatolták.<br>
Jelen esetben – figyelemmel a Kbt. már fent hivatkozott rendelkezéseire is – az ajánlatkérõ a felhívásban meghatározta, hogy milyen iratok csatolását kéri, és a részvételre jelentkezõk kizárólag a felhívásban foglalt módon jogosultak és kötelesek jelentkezésüket benyújtani, amennyiben az elõírásoknak nem tesznek eleget, úgy az jogszerûen jár az érvénytelenség következményével.<br>
A Döntõbizottság ezt követõen III. r. kérelmezõ részvételi jelentkezését érvénytelenné nyilvánító ajánlatkérõi döntés jogszerûségét vizsgálta meg.<br>
III. r. kérelmezõ részvételi jelentkezésének 5. oldalán az alábbiakat tüntette fel:<br>
"8. Kérjük közölje a cég szervezeti felépítését, a felelõs vezetõk és projekt végrehajtásában részt vevõ irányítók (felelõs mûszaki vezetõ, építésvezetõ, mûvezetõ és a minõségbiztosításért felelõs személyek) helyének megjelölésével:<br>
–	Bócsi András ügyvezetõ igazgató, minõségbiztosítási vezetõ<br>
–	Koncz Péter felelõs mûszaki vezetõ<br>
–	Albert Sándor építésvezetõ<br>
–	Csépe László építésvezetõ"<br>
III. r. kérelmezõ részvételi jelentkezésének 8. oldalán feltüntette Bócsi András, Koncz Péter, Albert Sándor és Csépe László esetében az ajánlati dokumentáció F. jelû adatlapjában meghatározott adatokat. A részvételi jelentkezésnek 12. oldala tartalmazza Koncz Péter építõmérnöki oklevelének másolatát, továbbá a 13. oldalon található Koncz Péternek a felelõs mûszaki vezetõi névjegyzékbe való bejegyzésérõl szóló 25.138/2000. számú, a Közép-Duna-völgyi Vízügyi Igazgatóság által kiadott határozat. A részvételi jelentkezésnek 15 oldalán található Albert Sándor felelõs mûszaki vezetõi névjegyzékbe történõ felvételérõl szóló határozat másolata, melyet a Szolnoki Bányakapitányság állított ki 3371/2001. számon.<br>
III. r. kérelmezõ egyéb iskolai bizonyítványt, oklevelet a részvételi jelentkezésében nem csatolt.<br>
Ajánlatkérõ a felhívás 9.10. pontjában egyértelmûen meghatározta, hogy a részvételi jelentkezésekben fel kell tüntetni azoknak a szakembereknek a megnevezését, foglalkoztatási jogviszonyuk, képzettségük, gyakorlati idejük, felelõs mûszaki vezetõi jogosultságuk hitelt érdemlõ igazolását, akik a projekt teljesítésében és a minõség ellenõrzésében részt vesznek (felelõs mûszaki vezetõ, építésvezetõ, mûvezetõ, minõségbiztosításért felelõs személy). Ajánlatkérõ továbbá az I. r. kérelmezõtõl hozzáérkezett kérdésekre adott válaszában azt is rögzítette, hogy hitelt érdemlõen kell igazolni a felelõs mûszaki vezetõi jogosultságot és az iskolai végzettséget, az ezekhez szükséges bejegyzõ határozat, illetve az oklevél vagy bizonyítvány másolatának becsatolásával.<br>
Fenti elõírások alapján egyértelmûvé tette ajánlatkérõ, hogy az iskolai végzettséget oklevél vagy bizonyítvány másolatának becsatolásával kell igazolni. A III. r. kérelmezõ az általa megjelölt négy személy közül csak egy szakember esetében tett maradéktalanul eleget e követelménynek.<br>
A Döntõbizottság nem fogadta el III. r. kérelmezõ azon nyilatkozatát, mely szerint az I. r. kérelmezõ által feltett kérdésre adott válasz alapján csak a felelõs mûszaki vezetõnek kellett benyújtania az iskolai végzettséget igazoló bizonyítványokat, oklevelet, ugyanis a fent hivatkozott kérdés és az erre adott válasz egyértelmûen nyilatkozik arról – összhangban a részvételi felhívás rendelkezésével –, hogy az iskolai végzettséget bizonyítvány, oklevél másolatának becsatolásával kell igazolni.<br>
A fentiek alapján a Döntõbizottság megállapította, hogy ajánlatkérõ jogszerûen járt el, amikor III. r. kérelmezõ részvételi jelentkezését érvénytelenné nyilvánította tekintettel arra, hogy a szakemberek szakképzettségének igazolása körében III. r. kérelmezõ nem csatolta teljeskörûen a részvételi felhívásban a dokumentációban és a tájékoztatást kérõ kérdésekre adott válaszokban megjelölt iskolai végzettséget igazoló okiratokat, illetve azok másolatát a részvételi jelentkezéshez, így a jogorvoslati kérelem megalapozatlan.<br>
A Döntõbizottság rámutat arra, hogy már egyetlen érvénytelenségi ok fennállása megalapozza a részvételi jelentkezés érvénytelenségét, és jelen esetben ennek az érvénytelenségi oknak a fennállását III. r. kérelmezõ részvételi jelentkezésével kapcsolatban megállapította, így a továbbiakban a részvételi jelentkezés érvénytelenségét megállapító ajánlatkérõ döntés már nem vitatható.<br>
A Döntõbizottság ezt követõen megvizsgálta a jogorvoslati kérelem alapján a III. r. kérelmezõ részvételi jelentkezésének érvénytelenségét megalapozó másik okot, illetve annak fennállását. A III. r. kérelmezõ részvételi jelentkezésének 54. oldalán található a Fõvárosi Munkaügyi Központ által kiállított igazolás, mely kétoldalas, az igazolás 1. oldalán található az 54. sorszám, míg az igazolás 2. oldalán sorszám nem található. A részvételi jelentkezés 55. oldalán található a Fõvárosi Munkaügyi Központ által kiállított igazolás 2. oldalának másolata, rajta az 55. sorszámmal. III. r. kérelmezõ részvételi jelentkezésében – ettõl eltekintve – minden olyan oldalt, amelyen információ, szöveg szerepelt, sorszámmal látott el.<br>
A Döntõbizottság megállapította, hogy a Fõvárosi Munkaügyi Központ által kiállított igazolás 2. oldaláról III. r. kérelmezõ másolatot készített és azt részvételi jelentkezésében az eredeti igazolás mögé besorolta.<br>
III. r. kérelmezõ azon nyilatkozatát, mely szerint csupán azonos tartalmú szövegek megismétlésére került sor és az igazolás 2. oldaláról készített másolat már sorszámozásra került, így az adattartalom megváltoztathatatlansága biztosított, a Döntõbizottság nem vitatta, azonban azon formai követelménynek, hogy minden oldal legyen besorszámozva, a III. r. kérelmezõ részvételi jelentkezése nem felel meg. Tekintettel arra, hogy az eredeti igazolás 2. lapján szereplõ adatok mellett nem található sorszám, a fentiek alapján ajánlatkérõnek ezen érvénytelenségi okkal kapcsolatos megállapítása is jogszerû volt.<br>
A Döntõbizottság ezt követõen a IV. r. kérelmezõ részvételi jelentkezését érvénytelenné nyilvánító ajánlatkérõi döntés jogszerûségét vizsgálta meg.<br>
IV. r. kérelmezõ részvételi jelentkezésének 102/140. oldalán található a IV. r. kérelmezõ 1999. évi mérlege. A könyvvizsgálói záradék hitelesített másolata az utolsó lap másik oldalán található. A másik oldalon sorszámozás nem szerepel. IV. r. kérelmezõ részvételi jelentkezésének 109–140. oldalán található IV. r. kérelmezõ 2000. december 31-i mérlege. A könyvvizsgálói záradék hitelesített másolata az utolsó lap másik oldalán található, mely oldalon sorszámozás, illetve aláírás és a IV. r. kérelmezõ bélyegzõlenyomata nem látható.<br>
IV. r. kérelmezõ részvételi jelentkezésének 116–140. oldalán található IV. r. kérelmezõ 2001. december 31-i mérlege. A hitelesített könyvvizsgálói záradék az utolsó lap másik oldalán található, mely oldalon sorszámozás, illetve a IV. r. kérelmezõ képviselõjének aláírása és IV. r. kérelmezõ bélyegzõlenyomata nem látható.<br>
IV. r. kérelmezõ részvételi jelentkezésének 124–140. oldalán található IV. r. kérelmezõ hitelesített másolatban csatolt aláírási címpéldánya, melyen a hitelesítés ezen lap másik oldalán található. Ezen oldalon oldalszámozás, aláírás vagy IV. r. kérelmezõ bélyegzõlenyomata nem található.<br>
IV. r. kérelmezõ részvételi jelentkezésének 133–140. oldalán található a Vám- és Pénzügyõrség által kiállított igazolás, melyet hiteles másolatban csatolt IV. r. kérelmezõ. A hitelesítés ezen lap második oldalán található, mely oldalon sem sorszám, sem aláírás, illetve bélyegzõlenyomat nem található.<br>
IV. r. kérelmezõ részvételi jelentkezésének 135–140 oldalain csatolta a Kft. prospektusát magyar és angol nyelven. A prospektus minden egyes lapját úgy sorszámozta be, hogy a lap elsõ oldalát sorszámmal látta el, míg a lap másik (hátsó) oldalát – bár azon ábra és szöveg is szerepel – sorszámmal nem látta el.<br>
Ajánlatkérõ a részvételi felhívás 12. pontjában elõírta, hogy a részvételi jelentkezés minden oldalát sorszámozni kell. Ajánlatkérõ a továbbiakban az elõminõsítési dokumentáció 2.2. pontjában azt is meghatározta, hogy a dokumentáció minden oldalát (a mellékleteket is beleértve) sorszámmal kell ellátni.<br>
A fentiek alapján egyértelmû, hogy ajánlatkérõ elvárása ezen szabályok meghatározásával az volt, hogy a részvételre jelentkezõk a részvételi jelentkezéshez benyújtott irat valamennyi oldalát számozza be.<br>
A Döntõbizottság IV. r. kérelmezõ azon hivatkozását, mely szerint csak azokat a dokumentumokat kell mellékletnek tekinteni a részvételi jelentkezés értékelése során, melyeket ajánlatkérõ az elõminõsítési dokumentációban "melléklet" megjelöléssel látott el, nem fogadta el. A IV. r. kérelmezõ által csatolt prospektus nem szerepelt a részvételi dokumentációban, felhívásban feltételként, azonban ezt a részvételi jelentkezéshez IV. r. kérelmezõ csatolta, és ezzel a prospektus a részvételi jelentkezés részévé, mellékletévé vált. Így erre is kiterjedõen be kell tartani a részvételi jelentkezésre ajánlatkérõ által meghatározott formai követelményeket.<br>
A folyamatos sorszámozás követelménye azt a célt szolgálja, hogy a részvételre jelentkezés egysége, folyamatossága ne szakadjon meg, ebbõl következõen e követelmény csak akkor teljesül, ha a folyamatos sorszámozás a jelentkezés egészére kiterjed. Így IV. r. kérelmezõ nem mellõzhette volna a folyamatos oldalszámozást a prospektuslapokon sem.<br>
A Döntõbizottság megállapította, hogy az ajánlatkérõ által megállapított (17. oldal utolsó és 18. oldal elsõ bekezdésében ismertetett esetekben) IV. r. kérelmezõ nem tett eleget sorszámozási kötelezettségének, mert olyan oldalakat, melyeken adat, illetve érdemi információ volt található nem látott el sorszámmal.<br>
A Döntõbizottság álláspontja szerint a folyamatos oldalszámozás követelménye vonatkozásában azokat az oldalakat is figyelembe kell venni, amelyeken hitelesítés, záradék található. E hitelesítések, záradékok ugyanis az okirat szerves részét képezik, ettõl válnak hitelesítetté, záradékolttá. Így e lapok számozása sem mellõzhetõ. Ugyanezen indokok vonatkoznak a kézjeggyel és pecséttel történõ ellátásra.<br>
Fentiekre tekintettel a IV. r. kérelmezõ részvételi jelentkezése nem felel meg a részvételi felhívás és dokumentáció feltételeinek, így az ajánlatkérõ ezzel kapcsolatos érvénytelenségrõl szóló döntése jogszerû volt, ezért ezen jogorvoslati kérelem is megalapozatlan.<br>
A Döntõbizottság nem találta megalapozottnak IV. r. kérelmezõ azon felvetését, hogy a részvételi jelentkezését az abban található angol nyelvû prospektus miatt is – mert a dokumentáció alapján a jelentkezéshez csatolt iratok csak magyar nyelvûek lehetnek – érvénytelenné kellett volna nyilvánítani. A részvételi dokumentáció 2.2 pontjában található rendelkezés alapján a részvételi jelentkezéshez csatolt mûszaki ismertetõ és reklámanyagok lehetnek idegen nyelvûek is.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmeket elutasította, és ennek megfelelõen rendelkezett a Kbt. 88. § (1) bekezdés h) pontja alapján a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 23.<br>
<br>
	Dr. Nagy László Gábor s. k.,	Kalmárné Diósy Ildikó s. k.,<br>
	közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>