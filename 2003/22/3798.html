<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3798)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.108/16/2003.<br>
<br>
Tárgy: a DÉLVIÉP Kft. és a KÕ-SZÉN Kft. jogorvoslati kérelme Fonyód Város Önkormányzata és Balatonfenyves Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DÉLVIÉP Dél-dunántúli Vízügyi Kft. (7400 Kaposvár, Raktár u. 13., képviseli: dr. Matarits Tamás ügyvéd, 1053 Budapest, Szép utca 4., a továbbiakban: I. r. kérelmezõ) és a KÕ-SZÉN Kft. (7627 Pécs, Széchenyi akna, a továbbiakban: II. r. kérelmezõ) általa Fonyód Város Önkormányzata (8640 Fonyód, Fõ u. 19.) és a Balatonfenyves Község Önkormányzata (8646 Balatonfenyves, Kölcsey u. 27., nevükben és képviseletükben eljár: dr. Deák Krisztina ügyvéd, 7100 Szekszárd, Jókai u. 22., a továbbiakban ajánlatkérõ) "Fonyód város és Balatonfenyves település szennyvízcsatorna-hálózatának megvalósítása" tárgyú közbeszerzési eljárása ellen indított jogorvoslati eljárást megszünteti.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs, és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. január 2-i számában közzétett részvételi felhívásával nyílt elõminõsítéses közbeszerzési eljárást kezdeményezett a rendelkezõ részben meghatározott tárgyban.<br>
I. r. és II. r. kérelmezõ a közbeszerzési eljárásban részvételi jelentkezést nyújtott be.<br>
I. r. kérelmezõ 2003. március 4-én nyújtott be jogorvoslati kérelmet a Döntõbizottsághoz, mellyel kapcsolatban a Döntõbizottság I. r. kérelmezõt hiánypótlásra hívta fel. I. r. kérelmezõ a hiánypótlási felhívást 2003. március 7-én teljesítette. I. r. kérelmezõ kérelmében a közbeszerzési eljárás elõminõsítési szakaszát lezáró döntés jogszerûségét vitatta. A Döntõbizottság a jogorvoslati kérelem alapján az eljárást 2003. március 7-én megindította.<br>
II. r. kérelmezõ 2003. március 7-én nyújtott be jogorvoslati kérelmet, mellyel kapcsolatban a Döntõbizottság hiánypótlásra hívta fel. II. r. kérelmezõ a hiánypótlási felhívásra jogorvoslati kérelmének hiányosságait 2003. március 17-én pótolta. II. r. kérelmezõ jogorvoslati kérelmében az ajánlatkérõ közbeszerzési eljárásának, elõminõsítési szakaszát lezáró döntésének jogszerûségét vitatta. A Döntõbizottság a hiánypótolt jogorvoslati kérelem alapján a jogorvoslati eljárást 2003. március 17-én D.120/2003. számon megindította.<br>
A Döntõbizottság az azonos közbeszerzési eljárásra és érintettekre tekintettel a D.120/2003. számú jogorvoslati eljárást a D.108/2003. számú jogorvoslati eljáráshoz egyesítette.<br>
II. r. kérelmezõ 2003. április 2-án kelt levelében a jogorvoslati kérelmét visszavonta.<br>
I. r. kérelmezõ 2003. április 10-én kelt levelével a jogorvoslati kérelmét visszavonta.<br>
A közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a rendelkezõ részben foglaltak szerint határozott és a jogorvoslási eljárást a kérelmezõk kérelmére megszüntette.<br>
A jogorvoslat lehetõségével kapcsolatban a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdés rendelkezése az irányadó.<br>
<br>
Budapest, 2003. április 14.<br>
<br>
	Dr. Nagy László Gábor s. k.,	Dr. Tukacs László s. k.,<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>