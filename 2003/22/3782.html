<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3782)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.135/13/2003.<br>
<br>
Tárgy: a Somogyi és Társa Kft. I. sz. kérelmezõ és az INFRA-START Kft. II. sz. kérelmezõ jogorvoslati kérelmei Békésszentandrás Nagyközség Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Somogyi és Társa Kft. (6000 Kecskemét, Tatársor 6., továbbiakban: kérelmezõ I.) és az INFRA-START Kft. (4025 Bebrecen, Hatvan u. 58., továbbiakban: kérelmezõ II.) által, a Békésszentandrás Nagyközség Önkormányzata (5561 Békésszentandrás, Hõsök tere 1., nevében eljáró: "KÖVITE" Körösvidéke Vízgazdálkodási Társulati Egyesülés 5700 Gyula, Bocskai u. 18., továbbiakban: ajánlatkérõ) "Békésszentandrás nagyközség szennyvízcsatorna-hálózat befejezõ ütem megépítése" tárgyú közbeszerzési eljárása ellen benyújtott jogorvoslati kérelmeiket elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapítja meg.<br>
Ajánlatkérõ 2002. december 18-án a Közbeszerzési Értesítõ (K. É.) 51. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
A részvételi szakaszban ajánlatkérõ elõírta, hogy a jelentkezõk a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)–(6) bekezdései szerinti igazolásokat csatolják.<br>
Ajánlatkérõ a részvételi szakaszt lezáró döntést követõen az alkalmasnak minõsített részvételi jelentkezõket 2003. január 21-én ajánlattételre hívta fel az ajánlati felhívás megküldésével.<br>
Az ajánlati felhívás 10. pontjában ajánlatkérõ rögzítette, hogy az összességében legkedvezõbb ajánlat szempontja szerint fogja az ajánlatokat értékelni, melyhez meghatározta a részszempontokat a hozzájuk tartozó súlyszámokkal:<br>
részszempontok	súlyszámok<br>
<br>
1. Ajánlati ár	40<br>
<br>
2. Késedelmes teljesítés esetére felajánlott kötbér<br>
(Ft/nap)	20<br>
<br>
3. Vállalt jótállási szempontok	30<br>
alszempontok:<br>
–	többletjótállási idõ	15<br>
–	felajánlott többletjótállási bankgarancia	15<br>
<br>
4. Ajánlattevõ számlájának kifizetési határideje<br>
(napban, 30–90)	7<br>
<br>
5. Kis- és középvállalkozások esélyének növelése<br>
[<a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés d) pontja]	 3<br>
Az értékelés során adható pontszámokat 1–10-ig határozta meg ajánlatkérõ. Részszempontonként a legkedvezõbb ajánlat a maximális pontszámot kapja, a többi ajánlat a legkedvezõbbhöz viszonyítva, arányosan kevesebbet.<br>
Ajánlatkérõ a felhívásban a jótállási szempontra meghatározta, hogy az min. 2% + a felajánlott, de maximum 100% lehet. A felajánlott többletjótállási bankgarancia (és a teljes jótállási bankgarancia) mértéke a felajánlási idõben nem változhat. A felajánlott jótállási bankgarancia idõtartama meg kell egyezzen a felajánlott jótállási idõvel.<br>
A felhívás 16. pontjában ajánlatkérõ a hiánypótlás lehetõségét kizárta. Ugyanebben a pontban elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(9) bekezdésének alkalmazását.<br>
Ajánlatkérõ dokumentációt biztosított ajánlattevõk részére, melyben meghatározta a beruházás pontos mûszaki tartalmát és az ajánlatok összeállításának módját.<br>
A dokumentáció C. fejezetében a szerzõdési feltételek között (8. oldal) ajánlatkérõ rögzítette, hogy a jótállási bankgaranciát a vállalkozónak a mûszaki átadáskor kell benyújtania a beruházónak.<br>
A dokumentáció D.1. pontjában rögzítette, hogy kirívóan alacsony ellenszolgáltatásnak tekinti a nettó 422 M Ft-tól 15%-os, vagy ennél nagyobb eltérést.<br>
Ajánlatkérõ a dokumentáció 12. oldalán egy bírálati adatlapot bocsátott az ajánlattevõk rendelkezésére, amelyen a részszempontok szerinti vállalásokat kellett megjelölni az alábbiak szerint:<br>
<br>
1. Ajánlati ár: Ft	nettó     bruttó<br>
<br>
2. Késedelmes teljesítés esetére<br>
felajánlott kötbér	(Ft/nap)<br>
<br>
3. Vállalt többletjótállási szempontok:<br>
alszempontok:<br>
–	többletjótállási idõ	(hónap)<br>
–	felajánlott többletjótállási bankgarancia	(%)<br>
<br>
4. Ajánlattevõ számlájának kifizetési határideje<br>
(napban, 30–90 között)	(nap)<br>
<br>
5. Ajánlattevõ kis- és középvállalkozásnak<br>
minõsül-e:	(igen/nem)<br>
  KKV részvétel aránya a teljes beruházáson<br>
belül:	(%)<br>
Ajánlatkérõ 2003. február 12-én konzultációt tartott, melyen a felmerült kérdések között a késedelmi kötbér és a jótállási garancia alapjára és az ajánlati biztosítékra vonatkozó kérdés merült fel. Kérdésre válaszolva ajánlatkérõ elõadta, hogy a késedelmi kötbér és a jótállási bankgarancia vetítési alapja a bruttó vállalási ár. A további kérdések mûszaki jellegûek voltak. Ajánlatkérõ a kérdéseket megválaszolta.<br>
Ajánlattételi határidõ 2003. március 3-án volt, melyre 10 ajánlat érkezett. Ajánlatot nyújtott be kérelmezõkön kívül a SADE Mo. Kft., a Betonút Rt., a STRABAG Rt., a VAKOND Kft., a DÉLÉPÍTÕ Rt., a Caementárius Kft., a BÓLEM Kft. és a SÁMA Kft.<br>
Ajánlatkérõ az ajánlatok értékelésének szakaszában kérelmezõ II.-tõl kért magyarázatot a kirívóan alacsony árra, melyre ajánlattevõ ajánlatkérõ számára megfelelõ magyarázatot adott.<br>
Ajánlatkérõ az eljárás eredményét nyilvánosan 2003. március 13-án ismertette ajánlattevõkkel, amely szerint az eljárás nyertese a Caementárius Kft., az ezt követõ legkedvezõbb ajánlatot a BÓLEM Kft. tette.<br>
A Somogyi és Társa Kft. 2003. március 17. napján nyújtott be jogorvoslati kérelmet, melyben ajánlatkérõ eljárását sérelmezte. Kérelmezõ a jogorvoslati eljárás során tartott tárgyaláson tett nyilatkozata alapján jogorvoslati kérelmét annyiban tartotta fenn, hogy álláspontja szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését a jótállási bankgarancia körében. Álláspontja szerint a nyertes ajánlattevõ által vállalt 100%-os mértékû bankgarancia jelentõs összegû banki költség jár. Amennyiben ezen költséget levonjuk a nyertes által megajánlott vállalási árból, úgy a megmaradó ár már kirívóan alacsonynak tekinthetõ.<br>
A jótállási bankgarancia a bruttó vállalási ár 100%-ában történõ megajánlása a kérelmezõ álláspontja szerint már önmagában sérti a verseny tisztaságát. Kérelmezõ kérte, hogy a Döntõbizottság semmisítse meg az eljárást lezáró döntést, állapítsa meg a jogsértés megtörténtét, kötelezze ajánlatkérõt az eljárással felmerült költségek viselésére, és ideiglenes intézkedéssel tiltsa meg a szerzõdés megkötését.<br>
Az INFRA-START Kft. II. sz. kérelmezõ 2003. március 18. napján nyújtott be jogorvoslati kérelmet, melyben ajánlatkérõ eljárást lezáró döntését kifogásolta az alábbi indokok alapján: elsõdlegesen hivatkozott arra, hogy ajánlatkérõ olyan ajánlatokat is érvényesnek tekintett, amelyek a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti helyi adóigazolás csatolásának hiánya miatt érvénytelenek. Ajánlatkérõ ugyanis az ajánlati felhívásban elõírta a Kbt. 46. § (9) bekezdés alkalmazását, így a helyi adóigazolás csatolása az ajánlati szakaszban kötelezõ lett volna.<br>
Másodsorban elõadta, hogy a második legkedvezõbb ajánlattevõnek kihirdetett Bólem Kft. ajánlata azért is érvénytelen, mert az eredményhirdetésen elhangzottak alapján a maximum 100% helyett 102% bankgaranciát vállalt.<br>
Harmadrészt sérelmezte, hogy az eljárás nyertese és a második helyezett által vállalt többletjótállási idõket ajánlatkérõ elfogadta és értékelte. Ezen megajánlások a kérelmezõ II. álláspontja szerint sértik a verseny tisztaságát, mivel ezen idõtartamok a beszerzés tárgyának egészére vonatkoznak. Mivel a beszerzés tárgyának részét képezõ egyes szivattyúk, átemelõk és egyéb gépészeti berendezések élettartama 10 év, az ennél hoszszabb idõtartamra tett vállalások sértik a verseny tisztaságát. Megítélése szerint ajánlatkérõnek ezen ajánlatokat ki kellett volna zárnia a közbeszerzési eljárásból.<br>
Kérte a Döntõbizottságot, hogy semmisítse meg ajánlatkérõ eljárást lezáró döntését, valamint szabjon ki bírságot ajánlatkérõvel szemben és ideiglenes intézkedésként tiltsa meg a szerzõdéskötést.<br>
Ajánlatkérõ észrevételében a kérelmek elutasítását kérte, azok megalapozatlansága okán. Észrevételében elõadta, hogy a többletjótállás tekintetében megvizsgálták, hogy azok az ajánlattevõk, akik egységes idõt ajánlottak, nem sértették a verseny tisztaságát, mivel a leghosszabb vállalás 120 hónap volt. Azoknál az ajánlattevõknél, akik megbontották a többletjótállás idejét, megvizsgálták, hogy az egyes részekre milyen idõt vállaltak, és megállapították, hogy a vállalások teljesíthetõek, tehát nem sértették a verseny tisztaságát. A nyertes és a második helyezett ajánlattevõ is megbontva (csatorna, út/kopóréteg, gépészet) tette meg a többletjótállási vállalásait.<br>
A felajánlott többletjótállási bankgarancia-nyilatkozatokat a felhívásnak megfelelõen értékelték. Kérelmezõ I. számítása alaptalan, mivel ajánlatkérõ nem korlátozta a vállalás felsõ határát.<br>
Ajánlatkérõ észrevétele szerint a helyi adó igazolását az ajánlati szakban nem kellett ismételten becsatolni, mivel a két idõpont között adófizetési kötelezettség nem keletkezett, ezért adóhátralék sem keletkezhetett.<br>
Az eredményhirdetésen a Bólem Kft. többletjótállási bankgarancia-vállalását 98%-ként ismertették, és az értékelésnél is ezt vették figyelembe.<br>
Egyéb érdekeltek közül a nyertes (CAEMENTARIUS Kft.) a második helyezett (BÓLEM Kft.) és a DÉLÉPÍTÕ Rt. tett észrevételeket.<br>
A nyertes (CAEMENTARIUS Kft.) észrevételében elõadta, hogy a többletjótállás körében nem tett a verseny tisztaságát sértõ megajánlást, ugyanis a jótállás körében megbontva adták meg a vállalásaikat. Csatornaépítésre 600 hónap, útépítésre (kopóréteg kivételével) 108 hónap többletjótállást, gépekre 54 hónap többletet vállaltak. Az ajánlati szakaszban pedig már nem kellett ismételten benyújtani a helyi adóigazolást, mivel az már a részvételi szakban beadásra került. Az ajánlatában pedig kifejezett nyilatkozatot tett a részvételi szakaszban benyújtott nyilatkozatok változatlanságáról.<br>
A BÓLEM Kft. észrevételében ugyancsak kifejtette, hogy a többletjótállás körében megbontva (csatornaépítés: 480 hónap, útépítés: 120 hónap, gépészet 60 hónap) tette meg vállalását, így vállalása nem sérti a verseny tisztaságát.<br>
Elõadta továbbá, hogy ajánlatában 2 + 98%, azaz összesen 100% többletjótállási bankgaranciát vállalt.<br>
A DÉLÉPÍTÕ Rt. észrevételében elõadta, hogy a jótállási bankgarancia tekintetében irreális vállalásoknak tekinthetõ a vállalt 41 év, mivel erre vonatkozóan bankgaranciát egyik bank sem ad ki.<br>
A Döntõbizottság ideiglenes intézkedést nem alkalmazott, ajánlatkérõ a nyertes ajánlattevõvel a szerzõdést 2003. március 21. napján megkötötte.<br>
A Döntõbizottság megállapította, hogy a kérelmezõ I. jogorvoslati kérelme az alábbiak szerint megalapozatlan:<br>
Ajánlatkérõ az ajánlati felhívásban rögzítette, hogy ajánlattevõk tegyenek ajánlatot többletjótállási bankgaranciára, azt is elõírta e körben ajánlatkérõ, hogy a vállalás minimuma 2%, míg annak maximuma 100% lehet. Az ajánlattevõk által feltett kérdésekre adott ajánlatkérõi válaszok (2003. február 12. napján) alapján a bruttó árra vetítve kellett megtenni az ajánlatukat ajánlattevõknek.<br>
A fentiek alapján kérelmezõ I. alaptalanul hivatkozik arra, hogy a jótállási bankgaranciának a felhívásban foglalt keretek közötti megajánlásával megsértésre került volna a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében rögzített verseny tisztasága alapelve.<br>
Ajánlattevõk az ajánlatot a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Ajánlattevõk tehát nem tettek mást, mint az ajánlatkérõ által meghatározott keretek között döntöttek arról, hogy milyen vállalást tegyenek a jótállási bankgarancia körében, amely magatartásuk a kérelmezõ I. által hivatkozottak szerint nem minõsíthetõ jogsértõnek.<br>
A fenti indokok alapján nem találta megalapozottnak kérelmezõ I. azon hivatkozását, mely szerint a nyertes vállalási árát a bankgarancia költségével csökkenteni kellene, és így a vállalási ára az ajánlatkérõ által a dokumentációban meghatározott irreálisan alacsony ár kategóriájába esik.<br>
A bankgarancia-megajánlás tekintetében az azzal felmerülõ esetleges banki költségek az ajánlattevõt és nem az ajánlatkérõt terhelik. Ajánlatkérõnek ezért kizárólag a nyertes ajánlatában megadott ajánlati árat lehetett és kellett figyelembe vennie, annak összegét nem csökkenthette volna jogszerûen a kérelmezõ által elõadott szerinti banki költségek összegével. Ajánlatkérõ akkor járt volna el jogszerûtlenül, ha a nyertes által megajánlott ár helyett más összeget vett volna figyelembe.<br>
A Döntõbizottság megállapította, hogy a kérelmezõ II. jogorvoslati kérelme az alábbiak szerint megalapozatlan:<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(9) bekezdése alapján a két szakaszból álló eljárásban az ajánlathoz nem kell csatolni az (5)–(6) bekezdés szerinti azon igazolásokat, melyeket a részvételi jelentkezéshez csatoltak, kivéve ha a korábban benyújtott igazolás már nem alkalmas az (1) bekezdés b) pontjában vagy a (3) bekezdésben foglaltak bizonyítására.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerint ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése kimondja, hogy az ajánlattevõ a (4) bekezdésnek megfelelõen köteles csatolni az (1) bekezdés b) pontja és – ha az ajánlatkérõ ezt elõírta – a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e.<br>
A jelen közbeszerzési eljárásban ajánlatkérõ a részvételi szakaszban elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3 ) bekezdése szerinti ajánlatkérõ székhelye szerinti adóhatóság igazolását csatolják.<br>
Ajánlatkérõ az ajánlati felhívásban már kizárólag a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(9) bekezdésére való hivatkozása, amely rendelkezés szerint kétszakaszos eljárásban a részvételi szakaszban már csatolt igazolásokat nem kell ismételten benyújtani.<br>
A közbeszerzési eljárás eredményhirdetésére 2003. március 14. napján került sor, a részvételi jelentkezésekben csatolt helyi adóigazolások megfeleltek a Kbt. fent idézett 46. § (5) bekezdésében fogalt elvárásnak, tehát egy évnél nem voltak régebbiek, így azok alkalmasak voltak annak igazolására, hogy az ajánlattevõknek adófizetési kötelezettségüknek eleget tesznek. [Az igazolások dátuma 2003. január 6. és 2003. január 9. között kerültek kiállításra, egy esetben (Somogyi és Társa Kft.) pedig 2002. szeptember 2-án.]<br>
A fenti indokok alapján tehát a Döntõbizottság megalapozatlannak találta a kérelmezõ II. azon kérelmét, amely az ajánlatok érvénytelenségére vonatkozott a helyi adóigazolás nemcsatolása miatt.<br>
Megalapozatlan továbbá a kérelmezõ II. azon kérelmi eleme is, amely szerint a BÓLEM Kft. a felhívással és a dokumentációval ellentétesen ajánlotta meg a jóteljesítési bankgaranciát.<br>
A BÓLEM Kft. ajánlata szerint összesen 100% mértékû jótállási bankgaranciát vállalt, a megajánlása a felhívásban ajánlatkérõ által elvártak szerint, tehát vállalva a 2% kötelezõ mértéken felül 98%-ot. Ezen vállalás került megjelölésre a bírálati adatlapon is, valamint az ajánlathoz csatolt szerzõdéstervezeten is.<br>
A Döntõbizottság alaptalannak találta a kérelmezõ azon kérelmi elemét is, mely szerint a nyertes és a második helyezett többletjótállásiidõ-vállalásaik sértik a verseny tisztaságát.<br>
A rendelkezésre álló iratanyagban fellelhetõ ajánlatok áttanulmányozása és a felek által tett nyilatkozatok alapján egyértelmûen megállapítást nyert, hogy mind a nyertes, mind pedig a második helyezett ajánlattevõ ajánlatában az ajánlati adatlapon megbontva tették meg ajánlatukat külön a csatornaépítésre, külön az útépítésre és külön a gépekre, illetve az út kopórétegére az alábbiak szerint:<br>
Nyertes:<br>
<br>
3. Vállalt többletjótállási szempontok:<br>
alszempontok:<br>
–	többletjótállási idõ:<br>
–	csatornára 588 (hónap)<br>
–	útépítésre, kivéve a kopórétegre 108 (hónap)<br>
–	gépek, forgó, mozgó alkatrészek és útépítési kopóréteg 48 (hónap)<br>
–	felajánlott többletjótállási bankgarancia 98 (%)<br>
Második helyezett:<br>
<br>
3. Vállalt többletjótállási szempontok:<br>
alszempontok:<br>
–	többletjótállási idõ:<br>
–	csatornára 480 (hónap)<br>
–	útépítésre 120 (hónap)<br>
–	gépek esetében 60 (hónap)<br>
–	felajánlott többletjótállási bankgarancia 2 + 98 (%)<br>
A fentiek alapján egyértelmûen megállapítható, hogy sem a nyertes, sem a második helyezett a gépek tekintetében nem vállalt 10 évet meghaladó jótállási idõt. A Döntõbizottság álláspontja, hogy az ajánlattevõk által a csatornára és az útépítésre tett többletjótállásiidõ-vállalások sem sértik a verseny tisztaságát, azok nem kifogásolhatóak.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmeket elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 17.<br>
<br>
	Dr. Sárkány Izolda s. k.,	Beckné Erdei Beáta s. k.,<br>
	közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>