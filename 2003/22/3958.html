<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3958)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.155/12/2003.<br>
<br>
Tárgy: a Biogate Hungary Kft. jogorvoslati kérelme a Dunaújvárosi Szent Pantaleon Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Biogate Hungary Kft. (1114 Budapest, Bartók Béla út 15/A, a továbbiakban: kérelmezõ) jogorvoslati kérelmét – melyet dr. Nemes Dénes ügyvéd (1065 Budapest, Bajcsy-Zsilinszky út 55.) által képviselt Dunaújvárosi Szent Pantaleon Kórház (2400 Dunaújváros Korányi S. u. 4–6., a továbbiakban: kérelmezett) a kórház teljes körû gyógyszerellátásának megszervezése és mûködtetése tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2001. március 21-én megjelent számában a rendelkezõ részben megjelölt beszerzés tárgyában. A felhívás 4. pontja szerint a nyertes ajánlattevõnek öt év idõtartamig kell a beszerzés tárgya szerinti szolgáltatást ellátnia.<br>
Az eljárás nyertese a Sanivest Kft. lett.<br>
A nyertes ajánlattevõ a tárgyalásos eljárás során tett ajánlatkiegészítésében szerepelt, hogy a szolgáltatás teljesítéséhez 10%-ot meghaladó mértékben igénybe veszi a kérelmezõ közremûködését (mint a Biogate-EEGR rendszer rendszergazdáját).<br>
Közölte továbbá: "A kórház gyógyszer- és egyéb anyagbeszerzési igényeinek kielégítése úgy történik, hogy a Saninvest Kft. mint a gyógyszertár üzemeltetõje szerzi be a gyógyszereket és egyéb anyagokat a kórház számára."<br>
Az ajánlat kiegészítésben a nyertes felajánlotta, hogy amenynyiben az ajánlatkérõ "a kórház a gyógyszereken túl az egyéb anyagok beszerzését is a Saninvest Kft. által irányított gyógyszertáron keresztül bonyolítja", akkor a szolgáltatási díj mértékét nagyban csökkenti (illetõleg attól el is tekint). Az ajánlat szerinti szolgáltatási díj 3 000 000 Ft/hónap volt. A megjelent tájékoztató 2 000 000 Ft/hónapban jelölte meg a szolgáltatási díj mértékét.<br>
Az ajánlatkérõ és a nyertes által 2001. június 19-én megkötött szerzõdés szerint 2 000 000 Ft/hónap a szolgáltatási díj. A szerzõdésben a felek rögzítették, hogy gyógyszer, illetõleg gyógyító, megelõzõ és diagnosztikai célú más anyag és eszköz csak a kórházban ápolt, kezelt betegek ellátása céljára szolgáltatható ki.<br>
Kérelmezõ 2003. március 27-én jogorvoslati kérelmet terjesztett elõ a Döntõbizottsághoz. A jogorvoslati eljárásban 2003. április 26-án tartott tárgyaláson pontosított kérelmében sérelmezte, hogy ajánlatkérõ a gyógyszernek nem minõsülõ gyógyászati termékeket 2003. évben közbeszerzési eljárás megkerülésével eszközölte. Közölte, hogy errõl a tényrõl egy másik közbeszerzési eljárás folyamán 2003. március 19-én szerzett tudomást, mely közbeszerzési eljárásban az egyik ajánlattevõ referenciaként az ajánlatkérõnél ellátott gyógyszerellátási rendszer megszervezése és mûködtetése szolgáltatást jelölte meg a Saninvest Kft. alvállalkozójakénti minõségben. Ebbõl a referenciamegjelölésbõl álláspontja szerint az következik, hogy a Saninvest Kft. a szolgáltatást nem az ajánlata szerinti konstrukcióban – azaz a kérelmezõ bevonásával – látja el, így az ajánlatkérõ és a Saninvest Kft. által megkötött szerzõdés semmis, a semmis szerzõdés alapján történt beszerzések pedig nem tekinthetõk közbeszerzési eljárás alapján történõ beszerzésnek. Elõadta, hogy a semmis szerzõdés érvénytelenségére a Ptk. alapján bárki határidõ nélkül hivatkozhat, és a semmisség megállapításához külön eljárásra nincs szükség.<br>
Ajánlatkérõ kérte a jogorvoslati kérelem elutasítását. Elsõdlegesen a Döntõbizottság hatásköre hiányára hivatkozott. Hivatkozott arra, hogy a 2001. március 21-i felhívással indult közbeszerzési eljárás lezárult, így az azzal összefüggõ ügyben a bíróságnak van hatásköre. A tárgyaláson elõadta és a kórház fõigazgató fõorvosa nyilatkozatával megerõsítette, hogy a gyógyszernek nem minõsülõ gyógyászati termékeket a 2001. március 21-i részvételi felhívással indult közbeszerzési eljárás nyertese szerzi be, erre a vonatkozó jogszabályok és a vele megkötött szerzõdés alapján joga van.<br>
A Saninvest Kft. egyéb érdekelt is a Döntõbizottság hatásköre hiányára hivatkozott.<br>
A Döntõbizottság a felek írásbeli és a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A Döntõbizottság elõször azt vizsgálta, hogy van-e hatásköre a kérelem elbírálására.<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése szabályozza. A 76. § (1) bekezdés a) pontja szerint a Döntõbizottság hatáskörébe tartozik a közbeszerzési eljárás mellõzése miatt indult eljárás lefolytatása. A pontosított kérelem a közbeszerzési eljárás mellõzésének kifogásolására irányul, így annak elbírálására a Döntõbizottság hatásköre fennáll.<br>
Kérelmezõ olyan közelítésbõl támadja közbeszerzési eljárás mellõzése címén ajánlatkérõnek a nem gyógyszernek minõsülõ gyógyászati termékekre vonatkozó beszerzéseit, hogy az ajánlatkérõ által a Saninvest Kft.-vel a 2001. március 21-i felhívás alapján lefolytatott közbeszerzési eljárás eredményeként megkötött szerzõdés a Ptk. 200. § (2) bekezdése alapján semmis (és ezáltal érvénytelen), erre tehát a beszerzés jogalapjaként ajánlatkérõ nem hivatkozhat. Kérelmezõ állítása szerint a semmis szerzõdés érvénytelenségére bárki határidõ nélkül hivatkozhat.<br>
Kérelmezõ állítása téves.<br>
A Ptk. 234. § (1) bekezdése kimondja: "A semmis szerzõdés érvénytelenségére – ha a törvény kivételt nem tesz – bárki határidõ nélkül hivatkozhat. A semmiség megállapításához külön eljárásra nincs szükség."<br>
Ezen törvényszakasz tartalmazza a "ha a törvény kivételt nem tesz" kitételt. A törvény kivételt adhat bármelyik tényálláselemre; az érvénytelenségre hivatkozó alanyra (bárki) és a hivatkozás bármikor történõ megtételének lehetõségére (határidõ nélkül) egyaránt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése kivételt tesz a hivatkozás bármikor történõ megtételének lehetõsége alól.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése a közbeszerzési eljárásokban való jogorvoslati eljárásokra nézve elõírja, hogy a kérelmet a jogsértõ (vagy jogsértõnek vélt) eseményrõl való tudomásszerzéstõl számított 15 napon belül (szubjektív határidõ), de legkésõbb a jogsértõ esemény bekövetkezésétõl számított 90 napon belül (objektív határidõ) lehet elõterjeszteni.<br>
E határidõk elmulasztása jogvesztéssel jár. Az objektív és a szubjektív határidõ úgy viszonyul egymáshoz, hogy ha az objektív határidõ lejárt, akkor az igény érvényesítésének már akkor sincs helye, ha a szubjektív határidõ még nyitva állna is.<br>
A jogvita tárgyát képezõ közbeszerzési eljárásban a jogsértõ (kérelmezõ által jogsértõnek tartott) esemény akkor következett be, amikor ajánlatkérõ és a nyertes 2001. június 19-én olyan szerzõdést kötött, melyben a nyertes ajánlatában foglaltak ellenére nem szerepelt, hogy a nyertes a teljesítéshez 10%-ot meghaladó mértékben igénybe veszi a kérelmezõ közremûködését.<br>
A szerzõdéskötés idõpontjától, 2001. június 19-tõl a jogorvoslati kérelem 2003. március 27-én történt elõterjesztéséig a 90 napos jogvesztõ határidõ letelt, így kérelmezõ igénye érvényesítése jogalapjaként már nem hivatkozhat a szerzõdés semmisségére, illetõleg érvénytelenségére, azaz arra, hogy az ajánlatkérõ érdekkörében, az ajánlatkérõ helyett a Saninvest Kft. a közöttük létrejött szerzõdés érvénytelensége folytán nem eszközölhet beszerzéseket.<br>
A Döntõbizottság ezért már csak abból a szempontból vizsgálta az ajánlatkérõ és a Saninvest Kft. között létrejött szerzõdést, hogy az kiterjedt-e a gyógyszernek nem minõsülõ egyéb gyógyászati eszközök beszerzésére is.<br>
A fentiekben ismertetett tényállás szerint a nyertes a tárgyalásos eljárás során a kiírás szerinti gyógyszerbeszerzésen túlmenõen ajánlatot tett az egyéb anyagok beszerzése szolgáltatásra is, ezen ajánlata elfogadása esetére a 3 000 000 Ft/hónap szolgáltatási díj jelentõs mértékû csökkentését helyezte kilátásba. Tárgyalásos eljárásban a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése alapján lehetõség van az a felhívás, illetve az ajánlat ilyen szintû módosítására.<br>
Az eljárás eredményérõl szóló tájékoztató és a megkötött szerzõdés tanúsága szerint a felek az ajánlat szerinti 3 000 000 Ft/hónap szolgáltatási díj helyett 2 000 000 Ft/hónap szolgáltatási díjban állapodtak meg. A szerzõdés kitért a nyertesnek az egyéb anyagokkal kapcsolatos kötelezettségére is.<br>
Mindezen tényekbõl megállapítható, hogy az ajánlatkérõ és nyertes a tárgyalásos eljárásban a csak gyógyszerek beszerzésére irányuló eljárást kiterjesztette az egyéb anyagokra is, ily módon a Saninvest Kft. nyertes ajánlattevõ jogosultsága/kötelezettsége öt év idõtartamig ezekre is vonatkozik.<br>
A Döntõbizottság megállapította, hogy a 2001. március 21-i felhívás alapján lefolytatott közbeszerzési eljárás eredményeként a Saninvest Kft. öt évig jogosan szerzi be ajánlatkérõ számára a gyógyszernek nem minõsülõ gyógyításra szolgáló termékeket, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 5.<br>
<br>
	Dr. Csitkei Mária s. k.,	Hámori András s. k.,<br>
	közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>