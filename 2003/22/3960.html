<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3960)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.53/9/2003.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a DUNA Televízió Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a DUNA Televízió Rt. (1016 Budapest, Mészáros u. 48., a továbbiakban: ajánlatkérõ) "21 db gépjármû ajánlatkérõ számára történõ biztosítása hároméves tartós bérleti konstrukció keretében" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az ajánlatkérõ érdemi észrevétele és a tárgyaláson tett nyilatkozatok alapján a következõ tényállást állapította meg.<br>
Az ajánlatkérõ a Döntõbizottság elnöke részére 2003. január 27-én megküldött tájékoztatása szerint hirdetmény közzététele nélküli tárgyalásos eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján, amelyek tárgya 21 db gépjármû ajánlatkérõ számára történõ biztosítása hároméves tartós bérleti konstrukció keretében volt.<br>
Az eljárásfajta alkalmazásának indoka az volt, hogy 2002 októberében indult nyílt közbeszerzési eljárás, majd azt követõen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján hirdetmény közzétételével indított tárgyalásos eljárás is eredménytelenül zárult a Kbt. 60. § (1) bekezdés b) és c) pontjai alapján.<br>
Hivatkozott arra, hogy a jármûparkjának állapota a nyílt eljárás elõkészítésének megkezdése óta eltelt több mint négy hónap alatt olyan mértékben leromlott, hogy egy újabb nyílt eljárás lefolytatásának idõszükséglete az ajánlatkérõ mûködését veszélyeztetné. Nyílt eljárás esetén ugyanis 2003. június második felében nyílna lehetõsége a jármûvek használatbavételére.<br>
Hivatkozott arra, hogy az eredménytelenségek nem az ajánlatkérõ mulasztására vezethetõk vissza. Elõadta továbbá azt is, hogy a központosított közbeszerzéshez való csatlakozás útján nincs módja a jármûvek gyors beszerzésére fedezet hiányában.<br>
A hirdetmény közzétételével indult eljárás részvételi szakaszának eredményhirdetése 2003. január 21-én volt, ekkor hirdette ki az eredménytelenséget. Ezt követõen azonnal döntött a hirdetmény közzététele nélküli eljárás megindításáról.<br>
Nem célja a verseny korlátozása, ezért valamennyi céget meghívta, akik benyújtották a jelentkezésüket a megelõzõ eljárások valamelyikére, így ajánlattételre kérte fel az EcoFleet Kft.-t, a Lease Plan Hungária Rt.-t, a MKB-Euroleasing Autópark Rt.-t, a Porsche Lízing és Szolgáltató Kft.-t és az X-Rent Autókölcsönzõ és Flottakezelõ Kft.-t.<br>
A tájékoztatóhoz mellékelt ajánlati felhívás szerint az írás-<br>
beli ajánlattétel határideje 2003. február 3., az elsõ tárgyalás idõpontja 2003. február 6., teljesítési határidõ a szerzõdéskötéstõl számított 10 hét. Az ajánlati felhívás tartalmazta az eljárás menetének részletes ismertetését, a pénzügyi ellenszolgáltatás feltételeinek meghatározását, az ajánlattevõk alkalmassága igazolására kért adatokat és tényeket. Az ajánlati felhívás 11. a) pontja szerint az ajánlatok elbírálása az összességében legelõnyösebb ajánlat szempontja alapján történik, meghatározásra kerültek a részszempontok és azok súlyszámai, az adható pontszámok alsó és felsõ határa, az értékelés módszere. Elõírta az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) és (8) bekezdése szerinti nyilatkozatok, igazolások csatolását.<br>
Az ajánlatkérõ dokumentációt is készített, amelyben meghatározta a teljesítéssel kapcsolatos követelményeket, a fizetési feltételeket, útmutatót adott az ajánlat elkészítéséhez, rögzítette az ajánlatok elbírálását, továbbá szerzõdéstervezetet és nyilatkozatûrlapokat bocsátott az ajánlattevõk rendelkezésére.<br>
Az ajánlatok bontására 2003. február 3-án 10.00 órakor került sor, az errõl készült jegyzõkönyv szerint határidõben a következõ cégek nyújtották be ajánlatukat: EcoFleet Kft., MKB-Euroleasing Autópark Rt., Porsche Lízing és Szolgáltató Kft., X-Rent Autókölcsönzõ és Flottakezelõ Kft.<br>
Az ajánlatkérõ 2003. február 6-án az ajánlattevõkkel elõször közösen, majd külön-külön tárgyalt.<br>
A Döntõbizottság elnöke 2003. február 5-én jogorvoslati eljárást kezdeményezett az ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból nem volt megállapítható egyértelmûen a Kbt. 70. § (1) bekezdés c) pontja szerinti feltételek megléte.<br>
Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát. A jogsértésrõl történõ tudomásszerzés idõpontjaként 2003. január 27-ét, az ajánlati felhívás részére történõ megküldésének napját jelölte meg.<br>
A Döntõbizottság 2003. február 6-án kelt D.53/3/2003. számú határozatával ideiglenes intézkedésként a közbeszerzési eljárás felfüggesztését rendelte el.<br>
Az ajánlatkérõ észrevételében kérte az eljárás megszüntetését. Elõadta, hogy a megelõzõ két eljárás eredménytelensége nem volt elõre látható és az nem az ajánlatkérõ mulasztásából ered. Elõadta, hogy a szükséges 21 db jármûnél többet, 31 db-ot kénytelen üzemeltetni, mivel csak így tudja biztosítani a gyakori és nagy idõigényû szervizelést. A jármûparkban 12 gyártmány található, ez komoly fennakadásokat okoz a mûszaki kényszerbeavatkozások szervezésénél. A gépkocsik egyharmada hat évnél régebbi, és 5-6 darab több mint 400 000 kilométert futott, egy részük kifejezetten alkalmatlan a televíziózásra. A 2002. évi javítások összköltsége több mint 14 millió Ft, és már az idei javítási kiadások is jelentõsek: több mint kétmillió forint.<br>
Elõadta, hogy 2002. elején új gazdasági vezetés került az ajánlatkérõhöz, amelynek a veszteséges gazdálkodáson kellett változtatnia. 2002. második félévében határozták el, hogy lecserélik a meglévõ gépjármûveket, a beszerzés a 2003. évi üzleti tervükben szerepeltették. A tartós bérleti formát azért választották, mivel így az üzemanyagon kívül mindent a bérbeadó biztosít, ez felel meg az igényeiknek legjobban, hiszen a parkolón kívül más nem áll a rendelkezésükre. Egy újabb nyílt eljárás befejezéséig tartó átmeneti idõre szóló bérletre azért nem gondoltak, mert azzal több tízmilliós kárt szenvednének el, hiszen az eseti jelleggel, rövid idõre kötött bérlet jóval drágább, és az igényeiknek megfelelõ összetételû 21 db gépkocsiból álló teljes gépjármûparkot nem tudnák biztosítani rövid határidõre az ajánlattevõk. Álláspontja szerint mindhárom feltétel teljesült a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljáráshoz. Elõadta, hogy az ideiglenes intézkedés elrendelése következtében a közbeszerzési eljárást nem folytatták.<br>
A Döntõbizottság megállapította, hogy az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta. E rendelkezés szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltételei fennállnak-e.<br>
Ez az eljárás akkor alkalmazható, ha a rendkívüli sürgõsség elõre nem látható okból áll elõ, a rendkívüli sürgõsség elõállása nem ajánlatkérõ mulasztására vezethetõ vissza, továbbá a más eljárásfajtára elõírt határidõk nem lennének betarthatóak. Egyetlen feltétel hiánya esetében ez az eljárásfajta már nem választható, nem alkalmazható.<br>
Az ajánlatkérõ 2002. második felében döntött arról, hogy a gépjármûigényét 21 gépjármû tartós bérletével biztosítja 2003-tól, amikortól ehhez a fedezete rendelkezésre áll. Ennek érdekében 2002. október 16-án megindította a nyílt közbeszerzési eljárást, amely 2002. december 4-én eredménytelenül zárult, mivel mindhárom ajánlat érvénytelen volt. Ezt követõen rövid idõn belül, 2002. december 18-án megindított az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja szerinti tárgyalásos eljárást, amelyet 2003. január 21-én minõsített eredménytelennek, mivel mind az öt részvételi jelentkezés érvénytelen volt. Ezt követõen nagyon rövid idõn belül, 2003. január 27-én megindította az ajánlatkérõ a hirdetmény közzététele nélküli tárgyalásos eljárást. Az, hogy mindkét közbeszerzési eljárás eredménytelen lesz, nem volt elõre látható az ajánlatkérõ számára, ezen eljárások eredménytelensége nem róható az ajánlatkérõ terhére.<br>
Az ajánlatkérõ a felmerült magas javítási költségekkel és a gyakori szervizelés miatt a szükségeshez képest jóval több gépkocsi üzemeltetésének tényével igazolta, hogy a jelenlegi gépkocsiállományának mûszaki állapota a nyílt eljárás megindítása óta olyan nagy mértékben romlott, amely alapján az ajánlatkérõ mûködésének biztosításához indokolt a sürgõs beszerzés. A többféle igényt kielégítõ, 21 gépjármûbõl álló gépkocsipark biztosítása hosszabb idõt vesz igénybe az ajánlattevõk számára is, ezért egy újabb nyílt eljárás lefolytatásának idõtartamára a beszerzés jellege miatt a teljes gépkocsiparkot nem lehetne bérlet útján biztosítani, illetve az eseti jellegû bérlet több tízmillió forintos kárt okozna az ajánlatkérõnek, így a tartós bérletre vonatkozó szerzõdéskötés indokolt. Megállapítható volt, hogy korábbi eljárások eredménytelenségének kihirdetését követõen az ajánlatkérõ rövid idõn belül megindította a következõ eljárást, így a rendkívüli sürgõs helyzet kialakulása nem az ajánlatkérõ mulasztására vezethetõ vissza.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban: Áe.) – rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást – ha a megindításra vagy a folytatásra okot adó körülmény már nem áll fenn – megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárással kapcsolatban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában foglaltakra tekintettel a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 10.<br>
<br>
	Dr. Bankó Ágnes s. k.,	Hámori András s. k.,<br>
	közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>