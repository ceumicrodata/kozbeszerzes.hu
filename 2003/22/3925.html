<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (3925)
</b></h2><FONT size=3><i><u></i></u><br>
Kpkf.VI.37.538/2002/2.<br>
<br>
A Magyar Köztársaság Legfelsõbb Bírósága az S & G ’92 Kft. (1135 Budapest, Forgách köz 30.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2001. október 25-én kelt 13.K.32.556/2001/2. számú végzése ellen a felperes részérõl dr. Petrik Péter ügyvéd (1123 Budapest, Alkotás u. 31. I/6.) útján elõterjesztett 3. sorszámú fellebbezés folytán az alulírott napon – tárgyaláson kívül – meghozta az alábbi<br>
<br>
VÉGZÉST:<br>
<br>
A Legfelsõbb Bíróság az elsõfokú bíróság végzését helybenhagyja.<br>
Kötelezi a Legfelsõbb Bíróság a felperest, hogy fizessen meg 15 napon belül az alperesnek 5000 (ötezer) forint másodfokú perköltséget.<br>
E végzés ellen további fellebbezésnek nincs helye.<br>
<br>
INDOKOLÁS<br>
<br>
A Fõvárosi Bíróság fellebbezéssel támadott végzésével a felperes által benyújtott keresetlevelet a Pp. 130. §-ának (1) bekezdés i) pontjára hivatkozással idézés kibocsátása nélkül elutasította.<br>
A végzés indokolásában rámutatott, hogy a felperes keresetleveléhez nem csatolt meghatalmazást, ezért a rendelkezõ rész szerint döntött.<br>
A végzés ellen a felperes fellebbezett, annak megváltoztatását és az elsõfokú bíróságnak a per érdemi tárgyalására utasítását kérte.<br>
Elõadta, hogy jelen per egy hatályon kívül helyezés folytán megismételt eljárás során keletkezett határozat ellen benyújtott bírósági felülvizsgálati kérelem (kereseti kérelem), ezért az alapeljárásban csatolásra került meghatalmazás hatálya kiterjed a jelen peres eljárásra is.<br>
Az alperes a fellebbezésre tett észrevételében az elsõfokú bíróság végzésének helybenhagyását és a felperes perköltségben való marasztalását kérte.<br>
A fellebbezés nem alapos.<br>
A Pp. 70. §-ának (1) bekezdése szerint a meghatalmazás akár a per vitelére, akár egyes perbeli cselekményekre szólhat. A (2) bekezdés értelmében a per vitelére szóló rneghatalmazás kiterjed a perrel kapcsolatos minden nyilatkozatra és cselekményre, ideértve a 147. § alá esõ viszontkereset indítását, továbbá a biztosítási intézkedéseket és a végrehajtási eljárást, valamint az annak során indított kereseteket, végül az említett eljárások bármelyikében a peres pénznek vagy dolognak, és az eljárási költségeknek az átvételét is.<br>
Ettõl eltérõ rendelkezést a Polgári perrendtartásnak a közigazgatási perekre irányadó XX. fejezete sem tartalmaz.<br>
A jelen ügyben a keresettel támadott határozatot az alperes a bíróság jogerõs ítélete folytán megismételt eljárásban hozta, amely új közigazgatási határozatnak minõsül. Az ellene benyújtott kereset nem tartozik a Pp. 70. § (2) bekezdés fenti idézett rendelkezésének hatálya alá, ezért a jogi képviselõ által – meghatalmazás csatolása nélkül – benyújtott keresetlevél hiányos volt.<br>
A Pp. 124. §-ának (2) bekezdése szerint a bíróság a keresetlevelet – hiánypótlási felhívás kiadását mellõzve – idézés kibocsátása nélkül elutasítja, ha a jogi képviselõvel eljáró fél keresetlevele nem tartalmazza a 121. § (1) bekezdésében foglaltakat, illetve ha a jogi képviselõ nem csatolta a meghatalmazását, vagy elmulasztották az eljárási illeték megfizetésére vonatkozó kötelezettség teljesítését.<br>
Mindezek alapján helytállóan járt el az elsõfokú bíróság, amikor a Pp. 130. § (1) bekezdésének i) pontja alapján a keresetlevelet idézés kibocsátása nélkül elutasította.<br>
A Legfelsõbb Bíróság az elsõfokú bíróság végzését – a fenti indokolásbeli kiegészítéssel – a Pp. 259. §-a szerint irányadó Pp. 253. §-ának (2) bekezdése értelmében helybenhagyta.<br>
Az eljárás az illetékekrõl szóló, többször módosított 1990. évi XCIII. törvény 57. § (1) bekezdésének a) pontja alapján illetékmentes; az alperes javára járó másodfokú perköltség viselésérõl pedig a Pp. 239. §-a szerint irányadó Pp. 78. §-ának (1) bekezdése alapján történt rendelkezés.<br>
<br>
Budapest, 2003. március 20.<br>
<br>
	Dr. Buzinkay Zoltán s. k.,	Dr. Fekete Ildikó s. k.,<br>
	tanácselnök	elõadó bíró<br>
<br>
Dr. Sára Katalin s. k.,<br>
bíró<br>
<br>
<br>
<br>
<br>
<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>