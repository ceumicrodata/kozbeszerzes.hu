<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3867)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.782/14/2002.<br>
<br>
Tárgy: az Utiber Közúti Beruházó Kft. jogorvoslati kérelme az Útgazdálkodási és Koordinációs Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Utiber Közúti Beruházó Kft. (1115 Budapest, Csóka u. 7–13., képviseli: dr. Völgyesiné dr. Hontvári Zsuzsanna ügyvéd, 1125 Budapest, Nógrádi u. 37., a továbbiakban: kérelmezõ) jogorvoslati kérelmét, melyet az Útgazdálkodási és Koordinációs Igazgatóság (1024 Budapest, Fényes E. u. 7–13., képviseli: Bosznayné dr. Németh Ágnes jogtanácsos, a továbbiakban: ajánlatkérõ) "M44-es gyorsforgalmi út Tiszakürt–<br>
Cserkeszõlõ–Kunszentmárton–Öcsöd–Békészszentandrás–<br>
Szarvas–Kardos–Kondoros szakaszának (31+900–100+700 km-szelvények között) létesítésére vonatkozó részletes környezetvédelmi hatástanulmány elkészítése és környezetvédelmi engedély megszerzése" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ 1999. október 15-én és 2000. november 8-án tervezési szerzõdéseket kötött a kérelmezõvel az M44 gyorsforgalmi út Kunszentmárton–Öcsöd–Békésszentandrás–Szarvas, illetve a Kardos–Kondoros elkerülõ út tanulmánytervére. A szerzõdések szerint a tervezési feladat részét képezte a környezetvédelmi tervek készítése is a 152/1995. (XII. 12.) Korm. rendeletnek megfelelõen, amely munkára a kérelmezõ a VIBROCOMP Kft.-vel kötött vállalkozási szerzõdéseket 1999. október 25-én és 2000 októberében.<br>
A szerzõdések alapján a VIBROCOMP Kft. elkészítette a hatástanulmányokat, amelyekben a nyomvonalakra vonatkozóan "A", "B1-A", "B1-B2-A", "A1", "C-B-A1" és "C" jelû változatok kerültek kidolgozásra, amelyek közül a javasolt nyomvonal az "A"-"C" jelû változat volt.<br>
Ezt követõen az ajánlatkérõ a gyorsforgalmi útszakasz megvalósításához szükséges környezetvédelmi engedély iránti kérelmet nyújtott be a Körös-vidéki Környezetvédelmi Felügyelõséghez (a továbbiakban: KÖRKÖFE), amelyhez csatolta a VIBROCOMP Kft. által készített elõzetes környezeti hatástanulmányt. A KÖRKÖFE 80.013-26/2002. számú, 2002. április 15-én jogerõre emelkedett határozatában a környezetvédelmi engedély megszerzése ügyében elõírta részletes környezetvédelmi hatástanulmány benyújtását, és meghatározta annak követelményeit és részletességét. A határozat tartalmazta, hogy az elõzetes környezetvédelmi hatástanulmányban meghatározott mely nyomvonalváltozatokra, illetve azok mely részére kell a részletes környezetvédelmi hatástanulmányt elkészíteni.<br>
Az ajánlatkérõ 2002. október 9-én, a Közbeszerzési Értesítõ 41. számában ajánlati felhívást tett közzé nyílt eljárás megindítására az M44-es gyorsforgalmi út Tiszakürt–Cserkeszõlõ–Kunszentmárton–Öcsöd–Békészszentandrás–Szarvas–Kardos–Kondoros szakaszának (31+900–100+700 km-szelvények között) létesítésére vonatkozó részletes környezetvédelmi hatástanulmány elkészítése és környezetvédelmi engedély megszerzése tárgyában.<br>
Az ajánlatkérõ dokumentációt is készített, amely információkat adott az ajánlat elkészítéséhez, tartalmazta a részletes szerzõdéses feltételeket, kitöltendõ mintalapokat, diszpozíciót, a KÖRKÖFE 80.013-26/2002. számú határozatát a részletes környezeti hatástanulmány követelményeirõl és részletességérõl.<br>
A dokumentáció általános része 5. pontjában az ajánlatkérõ felhívta az ajánlattevõk figyelmét a vizsgálandó nyomvonalváltozatok helyszínének és környékének megtekintésére, hogy saját maguk szerezzenek be minden olyan információt, amely az ajánlatuk elkészítéséhez szükséges.<br>
A dokumentáció II/1. pontban elõírta ajánlati nyilatkozat tételét a kiadott ajánlati nyilatkozat ûrlap megfelelõ kitöltésével. E szerint az ajánlattevõknek a helyszín és a körülmények kellõ mértékben történt megismerésérõl is nyilatkozniuk kellett.<br>
A dokumentáció C. részében a Mûszaki ajánlat cím alatt az ajánlatkérõ a megvalósítási elképzelések ismertetését írta elõ, ezen belül a II/2. pontjában a hatástanulmány készítésének ütemtervét kérte csatolni, megjelölve az egyes részmunkarészeket, azok elkészítésének idõpontját.<br>
A Diszpozíció címû részben ismertette az ajánlatkérõ, hogy az ajánlatot mely feltételek betartása mellett kell elkészíteni. Ennek a résznek a 3. pontjában szerepelt, hogy "az elkészítendõ részletes környezeti hatástanulmányt tárgyi M44-es útszakaszra elkészített 41.996, 42.086 munkaszámú tanulmányterve, és az ez alapján a VIBROCOMP Kft. (Budapest, György A. u. 32.) által készített elõzetes környezeti hatástanulmányt alapul véve kell kidolgoznia KÖRKÖFE 80.013-26/2002. sz. határozatának I. fejezetében részletezett nyomvonalváltozatokra, illetve új átkötésekre, valamint az esetlegesen elõírandó új nyomvonal-korrekciókra vonatkozóan." Ezen tanulmánytervek az ajánlatkészítés idõszakában a Békés Megyei Állami Közútkezelõ Kht. Fejlesztési és Építtetõi Osztályán betekintés céljából az ajánlattevõk számára rendelkezésre állnak.<br>
Az ajánlattételi határidõre, 2002. november 19-ig 7 ajánlat érkezett, kérelmezõn kívül a következõk nyújtották be ajánlatukat: UVATERV Rt., UNITEF 83 Rt., RODEN Kft., TURA TERV Kft., BIOPETROL Kft., TETTHELY Kft.<br>
Az ajánlatokat az ajánlatkérõ értékelte, majd a 2002. december 4-én tartott eredményhirdetésen az UVATERV Rt. ajánlatát hirdette ki nyertesnek. Kérelmezõ és még négy ajánlattevõ ajánlatát az ajánlatkérõ érvénytelennek nyilvánította. Kérelmezõ és másik három cég esetében az ajánlat érvénytelenségének indoka az volt, hogy alvállalkozóként a VIBROCOMP Kft. került megjelölésre. A VIBROCOMP Kft. készítette azt az elõzetes környezeti hatástanulmányt, amelyet – az ajánlatkérési dokumentáció részét képezõ tervezési diszpozíció alapján – alapul véve kell elkészíteni a részletes hatástanulmányt. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>a alapján összeférhetetlenség áll fenn, így a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés b) pontja alapján az ajánlat érvénytelen.<br>
Az ajánlatkérõ a nyertes ajánlattevõvel 2002. december 13-án megkötötte a szerzõdést.<br>
Kérelmezõ 2002. december 20-án nyújtott be jogorvoslati kérelmet, melyben az sérelmezte, hogy az ajánlatát az ajánlatkérõ érvénytelenné nyilvánította. Kérte a döntés megsemmisítését, ideiglenes intézkedésként a szerzõdés megkötésének megtiltását, az ajánlatkérõ felhívását a Kbt. szabályainak megfelelõ eljárásra. A kérelmezõ a jogorvoslati eljárás során tartott tárgyaláson módosított kérelmében – a szerzõdés megkötésére tekintettel – jogsértés megállapítását kérte. Álláspontja szerint nem áll fenn öszszeférhetetlenség, mivel a VIBROCOMP Kft. által készített elõzetes hatástanulmány nem képezi a dokumentáció részét, a cég által készített hatástanulmány kizárólag elõkészítési, elõzményi munkának tekinthetõ, a VIBROCOMP Kft. nem tekinthetõ az eljárásba bevontnak. A VIBROCOMP Kft. 2002. november 14-én tett nyilatkozatában kijelentette, hogy nincs és nem is volt olyan közvetlen vagy közvetett kapcsolata az ajánlatkérõvel, vagy annak bármely megbízottjával az ajánlat tárgyát képezõ munkák elõkészítésében vagy felügyeletében, amelynek alapján ajánlattételre nem lenne jogosult.<br>
Kérelmezõ álláspontja szerint, ha az ajánlatkérõ a dokumentáció részének tekintette volna a VIBROCOMP Kft. által készített hatástanulmányt, akkor beszerezte volna a közömbösségi nyilatkozatot, ami a kötelessége lett volna. Ezt azonban az ajánlatkérõ nem tette meg a felhívás közzétételekor, akkor nem minõsítette a VIBROCOMP Kft.-t az eljárásba bevont személynek. Közömbösségi nyilatkozat hiányában a VIBROCOMP Kft. nyilatkozhat úgy kellõ alappal, hogy nem áll fenn kizáró ok az õ alvállalkozóként történõ bevonása esetén.<br>
Az ajánlatkérõ észrevételében kérte a kérelem elutasítását. Elõadta, hogy a Kbt. szabályainak megfelelõen jártak el, az eljárásuk során figyelembe vették a Közbeszerzések Tanácsának ajánlását is. Szerintük egymásra épülõ tervtípusok elkészítése a feladat. A Diszpozíció része a dokumentációnak, de annak tartalma alapján a betekintés biztosításával a VIBROCOMP Kft. által készített hatástanulmányt is a dokumentáció részévé tették, függetlenül attól, hogy nem adták ki a dokumentációval együtt. Ennek következtében a Kbt. 31. § (2) bekezdése szerinti összeférhetetlenség fennáll a kérelmezõ által bevonni kívánt alvállalkozóra. A VIBROCOMP Kft. többletinformációval is rendelkezik, így alvállalkozói közremûködése az esélyegyenlõséget is sérti.<br>
Kifejtette, hogy közömbösségi nyilatkozatot valóban nem kértek a VIBROCOMP Kft.-tõl, mivel az elõzetes hatástanulmány készítésére vonatkozó szerzõdés elõkészítése 1999. negyedik negyedévében történt, amikor a Kbt.-nek az összeférhetetlenségre vonatkozó rendelkezése még nagyon új volt.<br>
A tervezési szerzõdést 2000-ben a kérelmezõvel kötötték meg, nem a VIBROCONIP Kft.-vel, amely akkor is alvállalkozóként vett részt a teljesítésben. A kérelmezõ vonatkozásában jelen közbeszerzési eljárásban nem állapítottak meg összeférhetetlenséget, mert a jelen beszerzés alapjául szolgáló hatástanulmányt nem a kérelmezõ, hanem a VIBROCOMP Kft. készítette. Ennek a hatástanulmánynak az ismerete nélkül a beszerzés tárgya nem valósítható meg.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (továbbiakban: érdekelt gazdálkodószervezet), illetõleg olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll,<br>
b) az érdekelt gazdálkodószervezet vezetõ tisztségviselõje,<br>
c) az érdekelt gazdálkodószervezetben tulajdoni részesedéssel rendelkezik, d) az a)–c) pont szerinti személy hozzátartozója.<br>
E szakasz (4) bekezdése szerint nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodószervezet, illetve az eljárásba bevonni kívánt szervezettel vagy személlyel a (2) bekezdés a)–d) pontja szerinti viszonyban álló érdekelt gazdálkodószervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
E szakasz (5) bekezdése kimondja, hogy ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)–d) pontja szerinti viszonyban álló érdekelt gazdálkodószervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés b) pontja szerint érvénytelen az ajánlat, ha olyan ajánlattevõ nyújtotta be, aki nem jogosult az eljárásban részt venni.<br>
A rendelkezésre álló okiratok és a kérelmezõ nyilatkozata alapján egyértelmûen megállapítást nyert, hogy a kérelmezõ az elõzetes környezeti hatástanulmányt készítõ VIBROCOMP Kft.-t jelölte meg az ajánlatában alvállalkozóként környezeti hatástanulmány készítésére. A Döntõbizottság a becsatolt szerzõdések alapján megállapította, hogy azok nem biztosítanak kizárólagos jogot a VIBROCOMP Kft. részére a részletes környezeti hatástanulmány elkészítésére, ezért a jelen közbeszerzési eljárásban õ valóban a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>q) pontja szerinti alvállalkozói minõségben vett részt.<br>
A Döntõbizottságnak elsõdlegesen abban kellett állást foglalnia, hogy a VIBROCOMP Kft. által 2000-ben készített elõzetes környezetvédelmi hatástanulmány jelen közbeszerzési eljárásban a dokumentáció részét képezte-e, tekintettel arra, hogy azt az ajánlatkérõ – annak nagy terjedelme miatt – nem adta ki a dokumentációval az ajánlattevõknek, csak a lebonyolító székhelyén betekintést engedett.<br>
A Döntõbizottság álláspontja szerint az ajánlatkérõ a dokumentáció részévé tette a VIBROCOMP Kft. által készített elõzetes környezeti hatástanulmányt azáltal, hogy a dokumentáció Diszpozíció címû része 3. pontjában rendelkezett a betekintésrõl, valamint kinyilvánította, hogy az elõzetes környezeti hatástanulmány megismerése szükséges az ajánlat, majd pedig a beszerzés tárgya elkészítéséhez.<br>
A Döntõbizottság álláspontja szerint a VIBROCOMP Kft. az eljárásba bevont személynek minõsül. Az eljárásba bevont személy fogalmát a Kbt. nem határozza meg, a jogalkalmazás során kell a konkrét esetben megállapítani, hogy a törvény szabályozási céljára, az eljárás alapelveire tekintettel mely személyek ajánlattételi, alvállalkozói lehetõségét kívánta a törvényhozó kizárni. A jelen közbeszerzési ügyben az elõzetes környezeti hatástanulmány készítése, annak során kifejtett tevékenysége kapcsán egyértelmûen a VIBROCOMP Kft. az ajánlatkérõ oldalán közremûködött a beszerzés elõkészítésében.<br>
Kérelmezõ szerint a VIBROCOMP Kft. arra tekintettel nem minõsülhet jelen közbeszerzési eljárásban az eljárásba bevont szervezetnek, mert az ajánlatkérõ nem kért tõle közömbösségi nyilatkozatot az eljárás megindításakor.<br>
A Döntõbizottság álláspontja szerint ennek a jelen ügyben nincs relevanciája az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése az összeférhetetlenségi szabályok betartását nemcsak az ajánlati felhívás közzétételekor, hanem azt jóval megelõzõ, szélesebb idõtartamra teszi az ajánlatkérõ számára vizsgálandóvá és alkalmazandóvá, amely az eljárás elõkészítésének szakaszát is magában foglalja. A Kbt. 32. § (4) bekezdése szerinti úgynevezett közömbösségi nyilatkozat arra ad lehetõséget, hogy az érdekelt gazdálkodószervezet részt vehessen az ajánlatkérõ oldalán a közbeszerzési eljárásban. Ezt még a közremûködés, az elõkészítésbe való bevonás megkezdése elõtt kell beszereznie az ajánlatkérõnek, miután az elõkészítésbe csak ilyen nyilatkozatot tevõ érdekelt gazdálkodószervezetet lehet bevonni. Az ajánlatkérõ ilyen közömbösségi nyilatkozatot az eljárásba bevonás elõtt, azaz 1999-ben nem kért a VIBROCOMP Kft.-tõl. Ennek elmaradását – tekintettel az azóta eltelt objektív jogvesztõ határidõre – mint az ajánlatkérõ által elkövetett esetleges jogsértést a Döntõbizottság nem jogosult vizsgálni.<br>
A Döntõbizottság álláspontja szerint az összeférhetetlenség önmagában azáltal bekövetkezik, ha ajánlattevõként, alvállalkozóként jelenik meg a közbeszerzési eljárásban a dokumentáció elkészítésében résztvevõ, az eljárásba bevont érdekelt gazdálkodószervezet. Az összeférhetetlenség bekövetkezése nem függ attól, hogy az ajánlatkérõ beszerezte-e a bevont szervezettõl az úgynevezett közömbösségi nyilatkozatot vagy sem. Amennyiben a bevont szervezet ajánlattevõként, alvállalkozóként rész vesz az eljárásban, az összeférhetetlenség fennáll akkor is, ha tett közömbösségi nyilatkozatot és akkor is, ha nem tett.<br>
A fentiek alapján a Döntõbizottság megállapította, hogy az ajánlatkérõ és a VIBROCOMP Kft. között fennáll az összeférhetetlenség, ezért nem jogsértõ az ajánlatkérõnek a kérelmezõ ajánlatának érvénytelenségét megállapító döntése.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 29.<br>
<br>
	Dr. Bankó Ágnes s. k.,	Beckné Erdei Beáta s. k.,<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>