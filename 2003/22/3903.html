<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3903)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.142/11/2003.<br>
<br>
Tárgy: az Architekton Rt. jogorvoslati kérelme a Magyar Nemzeti Múzeum Rákóczi Múzeuma közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Architekton Rt. (2100 Gödöllõ, Liget u. 2., képviseli: dr. Patay Géza ügyvéd, 1026 Budapest, Pasaréti út 72., a továbbiakban: kérelmezõ) jogorvoslati kérelmének, melyet a Magyar Nemzeti Múzeum Rákóczi Múzeum (3950 Sárospatak, Szent Erzsébet út 19., a továbbiakban: ajánlatkérõ) "a sárospataki vár rekonstrukciója és mûemléki helyreállításának munkái III. ütem" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdését, a 43. § (2) bekezdés a) pontját és ezért a Döntõbizottság megsemmisíti ajánlatkérõ részvételi dokumentációja elõminõsítési kérdõívének I. 2/e) pontját – kivéve annak a részvételi felhívás 12. pontjának harmadik és kilencedik francia bekezdésére vonatkozó részét.<br>
Ezt meghaladóan a Döntõbizottság a jogorvoslati kérelmet elutasítja.<br>
A Döntõbizottság ajánlatkérõt 1 000 000 Ft (azaz egymillió forint) bírsággal sújtja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, (azaz egyszázötvenezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. február 26-i 9. számában tette közzé részvételi felhívását nyílt elõminõsítéses közbeszerzési eljárás megindítására a rendelkezõ részben meghatározott tárgyban.<br>
A rész-, illetve többváltozatú ajánlattétel lehetõségét ajánlatkérõ kizárta. Ajánlatkérõ a felhívása 9. pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket. Rendelkezett arról, hogy a részvételre jelentkezõ vállalkozónak a pénzügyi, gazdasági és mûszaki alkalmassága a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdése alapján igazolandó és kimondta: "a részvételre jelentkezõnek a feltételeknek önállóan kell megfelelnie, társjelentkezõk és alvállalkozók nélkül."<br>
A 9. a) pontban a pénzügyi és gazdasági alkalmasság igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) és c) pontja alapján, míg a 9. b) pontban a mûszaki alkalmasság igazolására a Kbt. 44. § (2) bekezdés a), b), c) és g) pontja alapján kért adatokat és igazolásokat.<br>
A 10. b) pontban állapította meg ajánlatkérõ a részvételre jelentkezõnek a szerzõdés teljesítésére alkalmatlanná minõsítésének szempontjait, köztük a harmadik francia bekezdés az alábbi volt:<br>
–	Az alvállalkozói teljesítmények és a belföldi értékesítés nettó árbevételének adataiból képzett hányados a 2 megelõzõ évben külön-külön meghaladja az 50%-ot.<br>
Ajánlatkérõ a felhívása 12. pontja harmadik francia bekezdésében elõírta, hogy a részvételi jelentkezéshez mellékeljék<br>
–	a 60 napnál nem régebbi cégkivonatot, a tevékenységi kör igazolására,<br>
–	a cégjegyzésre jogosult személy(ek) aláírási címpéldányait,<br>
–	az el nem bírált változásbejegyzési kérelem cégbírósági érkeztetõbélyegzõvel ellátott példányát.<br>
Ajánlatkérõ a részvételi felhívása 12. pontja kilencedik francia bekezdésében elõírta, hogy: "a részvételre jelentkezéshez szükséges a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjában, valamint a (4) bekezdésben meghatározott nyilatkozatok és a 46. § (1) bekezdés b) pontjában elõírt hatósági köztartozás-igazolások becsatolása a 10%-ot meghaladó mértékben igénybe venni kívánt alvállalkozókra vonatkozóan is."<br>
Ajánlatkérõ a hiánypótlás lehetõségét kizárta.<br>
Ajánlatkérõ felhívása 12. pontjának utolsó francia bekezdésében elõírta, hogy a közbeszerzési eljárásban csak belföldi székhelyû (lakóhelyû) részvételre jelentkezõk vehetnek részt.<br>
Ajánlatkérõ "jelentkezési segédletnek" nevezett részvételi dokumentációt is összeállított, ez tartalmazta az "elõminõsítési kérdõív"-et. Ebben az alábbi tagolásban – megadott táblázatos formában – kérte a részvételre jelentkezés összeállítását:<br>
I. Azonosító, illetve a vállalkozói alkalmasság bizonyítására szolgáló adatok<br>
<br>
1. Általános információk<br>
E pontban a részvételre jelentkezõ vállalkozó cég- és gazdasági adatainak bemutatását kérte.<br>
<br>
2. Mûszaki információk<br>
a) a tárgyévet megelõzõ 3 évi (2000–2002.) legjelentõsebb a beszerzés tárgyára vonatkozó építési beruházásainak (mûemlék és mûemlékegyüttesek) referenciáinak ismertetése,<br>
b) a részvételre jelentkezõ mûszaki, technikai felszereltségének ismertetése,<br>
c) személyi felkészültség, mûszaki, szakmai tapasztalatok,<br>
d) vállalati létszámadatok,<br>
e) alvállalkozók bemutatása,<br>
E pontban az alábbi táblázati forma kitöltését kérte:<br>
<br>
<br>
A bevonni kívánt alvállalkozó<br>
<br>
Neve és címe	Milyen szakmában mûködik közre<br>
<br>
<br>
<br>
<br>
A táblázat kitöltésére az ajánlatkérõ az alábbi elõírást tette: "A fenti táblázatban azokat az alvállalkozókat kell megnevezni, akiket a teljesítésbe kíván, illetve tervez jelentkezõ bevonni. A közbeszerzés – várható – értékének tíz százalékát meghaladó mértékben bevonni tervezett alvállalkozókról a részvételi felhívás 9. pontjában és a 12. pont harmadik és kilencedik francia bekezdésében meghatározott dokumentumokat is csatolni kell!"<br>
f) Minõségbiztosítási rendszer<br>
<br>
3. Pénzügyi gazdasági információk<br>
Ajánlatkérõ a 3. a) pontban a számlavezetõ pénzintézet nyilatkozatát, a 3. b) pontban az 1999. 2000. és 2001. évi hitelesített mérlegének, a 3. c) pontban a részvételre jelentkezõ ugyanezen évekre vonatkozó éves nettó árbevételének közlését kérte.<br>
A 3. d) pontban ajánlatkérõ kérte az alábbi táblázat kitöltését:<br>
<br>
<br>
     1.	2.	3.	4.<br>
<br>
<br>
			Alkalmatlansági<br>
			küszöb<br>
	Tárgyévet két	Tárgyévet	(alkalmatlan az<br>
	évvel megelõzõ	megelõzõ	ajánlattevõ,<br>
Megnevezés	adatok	évi adatok	amennyiben<br>
	(E Ft) (2000.)	(E Ft) (2001.)	az alábbi<br>
			feltételek<br>
			bármelyike<br>
			teljesül)<br>
<br>
A) Belföldi értékesítés<br>
nettó árbevétele			<br>
<br>
B) Alvállalkozói telje-<br>
sítmények értéke*			<br>
<br>
C/B: A hányadosa		                         2. és 3. oszlop<br>
		                          adatai >50%<br>
<br>
<br>
Ajánlatkérõ e pontban akként rendelkezett: "ha az alvállalkozói teljesítmények és a belföldi értékesítés nettó árbevételének adataiból képzett hányados a 2 megelõzõ évben külön-külön meghaladja az 50%-ot, alkalmatlanná minõsítõ tényezõ."<br>
Ajánlatkérõ a II. pont alatt kérte a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)–(6) bekezdésében meghatározott igazolások és nyilatkozatok, továbbá a 60 napnál nem régebbi cégkivonat, valamint aláírási címpéldány, továbbá az esetleges folyamatban levõ változásbejegyzési kérelem csatolását.<br>
Ajánlatkérõ a III. pontban rendelkezett a részvételre jelentkezés benyújtásával szemben támasztott formai követelményeirõl.<br>
A részvételre jelentkezési dokumentációt az Épszer Rt., a Reneszánsz Rt. és a kérelmezõ vette át, a kérelmezõ 2003. március 4-én.<br>
A kérelmezõ 2003. március 19-én nyújtotta be a jogorvoslati kérelmét. Ebben a részvételi dokumentáció egyes részei vonatkozásában kérte jogsértés megállapítását, erre tekintettel ajánlatkérõ eljárást indító és azt követõ döntéseinek a megsemmisítését, továbbá ideiglenes intézkedésként a közbeszerzési eljárás felfüggesztését.<br>
Álláspontja szerint a részvételi dokumentáció egyes részei sértik az esélyegyenlõség és a verseny tisztaságának elvét, valamint a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>ában, továbbá a Kbt. 43. § (2) bekezdésében és a Kbt. 63. §-ban foglaltakat.<br>
Megítélése szerint nyílt elõminõsítéses eljárásban nem alkalmazható a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésének rendelkezése. A Kbt. 63. §-a állapítja meg a két szakaszból álló eljárások közös szabályait. Egyrészt egyes kérdésekben eltérõ szabályozást ad, másrészt megállapítja, hogy mennyiben kell alkalmaznia Kbt. általános szabályait. A Kbt. 63. § (8) bekezdése nem mondja ki a Kbt. 43. § (2) bekezdésének alkalmazását, és mivel a Kbt. szabályozása a 25. § értelmében kógens, ezért nem alkalmazható a 43. § (2) bekezdése.<br>
Álláspontja szerint nyílt elõminõsítéses eljárás részvételi szakaszában ajánlatkérõ kizárólag a teljesítésbe 10%-ot meghaladóan bevonni kívánt alvállalkozókról kérhet adatokat, és ekkor is csak abból a célból, hogy ezen alvállalkozóknak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a szerinti alkalmasságát és a Kbt. 46. §-a szerinti kizáró okok fennállását megvizsgálhassa. Ajánlatkérõ nem a Kbt. 43. § (2) bekezdés b) és c) pontja alapján jogosult a 10%-os mértéket meghaladó alvállalkozók megnevezését kérni, hanem a Kbt. 44. § rendelkezései alapján. Ajánlatkérõ a Kbt. 43. § (2) bekezdését kizárólag az ajánlattételi szakaszban alkalmazhatja, és akkor írhatja elõ az ajánlattevõk számára, hogy nevezzék meg a közbeszerzésnek azt a részét, amelyre harmadik személlyel szerzõdést kívánnak kötni, azonban ebben az esetben sem írhatja elõ, hogy az ajánlattevõk kötelesek minden alvállalkozójuk megnevezésére.<br>
A kérelmezõ álláspontja szerint a fenti indokolásra tekintettel jogsértõ ajánlatkérõ részvételi dokumentációja 3. oldal e) pontja, mert ebben elõírta, hogy a jelentkezõ köteles megjelölni valamennyi alvállalkozója nevét, székhelyét, valamint közremûködésük területét.<br>
E körben arra is rámutatott a kérelmezõ, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján ajánlatkérõ köteles a 10%-os mértéket meghaladóan bevonandó alvállalkozókra megállapítani az alkalmasság igazolásának a módját. Ezt ajánlatkérõ a részvételi felhívásában elmulasztotta.<br>
A kérelmezõ álláspontja szerint az esélyegyenlõség alapelvét is sérti az ajánlatkérõ eljárása akkor, amikor a részvételi dokumentációjában többletdokumentumok csatolását írta elõ a 10%-os mértéket meghaladó alvállalkozók vonatkozásában.<br>
A kérelmezõ hivatkozott arra is, hogy értelmezési problémát okoz a részvételi felhívás és a dokumentáció rendelkezéseinek összevetése.<br>
Az elõminõsítési kérdõív – a I.2/e) pont kivételével – úgy fogalmaz, hogy annak alapján csak a részvételre jelentkezõ köteles nyilatkozatokat tenni, a táblázatokat kitölteni. Ezzel ellentétes a I.2/e) pont rendelkezése, amely mégis kéri a részvételi felhívás 9. pontjában meghatározott adatokat, igazolásokat a 10%-os mértéket meghaladó alvállalkozóktól. Így nem egyértelmû, hogy a részvételre jelentkezõnek miként kell elkészítenie a jelentkezését, pedig alapvetõ szempont, hogy a jelentkezõk megfelelõ tájékoztatást kapjanak, és érvényes jelentkezést nyújthassanak be különösen akkor, ha ajánlatkérõ kizárta a hiánypótlás lehetõségét. Elõadta, hogy nem kért ajánlatkérõtõl tájékoztatást, mivel megítélése szerint helyesebb e jogkérdést jogorvoslati eljárás keretében tisztázni.<br>
Hivatkozása szerint irányadónak minden esetben a felhívást (ajánlati, részvételi) kell tekinteni és a felhíváshoz képest eltérõ, illetve többletelõírást nem tartalmazhat a dokumentáció.<br>
A kérelmezõ jogorvoslati kérelmében sérelmezte azt is, hogy nem egyértelmû a részvételi dokumentáció azon rendelkezése, melyben ajánlatkérõ az alvállalkozói teljesítmények és a belföldi értékesítés nettó árbevételének adataiból képzett hányados vonatkozásában állapít meg alkalmatlansági szempontot.<br>
A részvételi felhívás szerint akkor alkalmatlan a jelentkezõ, ha a hányados a két megelõzõ évben külön-külön meghaladja az 50%-ot. Azt elismerte kérelmezõ, hogy az elõminõsítési kérdõív 3. d) pontja bevezetõ részében ajánlatkérõ megismételte a részvételi felhívásában elõírtakat. Azonban álláspontja szerint a jogi problémát az okozza, hogy a táblázat 4. oszlopában kitételként zárójelben megjegyezte, hogy akkor alkalmatlan az ajánlattevõ, "amennyiben az alábbi feltételek bármelyike teljesül." E megfogalmazás alapján akár a 2000., akár a 2001. évben haladja meg a képzett hányados az 50%-ot, alkalmatlan a jelentkezõ. Ugyanakkor a részvételi felhívás megszövegezésébõl olyan értelmezés is levezethetõ, hogy csak akkor alkalmatlan, ha mind a két évben meghaladja az 50%-ot a képzett hányados. Ez az ellentmondás a felhívás és a dokumentáció között – mivel a dokumentáció tér el a felhívástól – jelenti a jogsértést.<br>
Elõadása szerint az egyértelmû volt számára, hogy ajánlatkérõ azért határozta meg ezt az alkalmatlansági szempontot, hogy azon jelentkezõk ne vehessenek részt az eljárásban, akiknél az alvállalkozói teljesítmény aránya meghaladja az 50%-ot az elõzõ két évben.<br>
A kérelmezõ jogorvoslati kérelmében indítványozta, hogy a Döntõbizottság tegye megfontolás tárgyává a részvételi felhívás jogszerûségének hivatalból történõ vizsgálatát a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján. E körben külön felhívta a figyelmet a részvételi felhívás 10. b) pontjában megállapított alkalmatlansági szempontokra (sérthetik-e az esélyegyenlõség elvét), valamint a felhívás 12. pontjának utolsó bekezdésére (e rendelkezésben érvényesül-e a Kbt. 24. § (3) bekezdésének elõírása).<br>
A Döntõbizottság a 2003. március 20-án kelt D.142/4/2003. számú határozatában ideiglenes intézkedést alkalmazott, ajánlatkérõ közbeszerzési eljárását felfüggesztette.<br>
Ajánlatkérõ írásbeli észrevételében kérte a jogorvoslati kérelem elutasítását, álláspontja szerint jogszerûen határozta meg a felhívása és a dokumentációja elõírásait.<br>
Megítélése szerint a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. §-</a>a nem zárja ki a nyílt elõminõsítéses eljárás részvételi szakaszában a Kbt. 43. § (2) bekezdésének alkalmazhatóságát. A részvételi szakaszban is relevanciával bír az, hogy a jelentkezõ a közbeszerzés elnyerése esetén milyen feladatra kíván alvállalkozót igénybe venni, illetve nem közömbös – figyelemmel arra is, hogy mûemléki rekonstrukcióról van szó – hogy e munka mely részét végezteti el majd mással.<br>
Ajánlatkérõ megítélése szerint nem megalapozott a kérelmezõnek az alvállalkozói teljesítmények és a belföldi értékesítés nettó árbevételébõl kialakított alkalmatlansági szemponttal kapcsolatos kérelmi eleme. Az elõminõsítési kérdõíven megismételte a részvételi felhívása elõírását, így sem értelmezési, sem alkalmazási probléma nem lehet.<br>
Ajánlatkérõ álláspontja szerint ezen alkalmatlansági szempont nem sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában meghatározott alapelveket sem. A közbeszerzés speciális tárgya, értéke és a mûkincsvédelem érdekei követelik meg ezen szempont elõírását annak érdekében, hogy megfelelõ saját szakapparátussal rendelkezõ ajánlattevõk vegyenek részt a közbeszerzési eljárásban.<br>
Ajánlatkérõ írásbeli észrevételében úgy nyilatkozott, hogy dokumentációja rendelkezése egyértelmû, a 2. és 3. fejezet szerinti táblázatokat mind a jelentkezõnek, mind a 10%-ot meghaladó mértékben bevonni kívánt alvállalkozónak ki kell tölteni.<br>
A Döntõbizottság megállapította, hogy a kérelmezõ jogorvoslati kérelme részben alapos.<br>
Jelen jogorvoslati eljárás tárgyát az ajánlatkérõ közbeszerzési eljárásának az elõminõsítési kérdõívbõl álló részvételi dokumentációja képezte.<br>
A kérelmezõ – a fentiekben ismertetettek szerint – indítványozta, hogy a Döntõbizottság terjessze ki hivatalból vizsgálatát ajánlatkérõ részvételi felhívására.<br>
A Döntõbizottság a jogorvoslati eljárás során a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján nem terjesztette ki a vizsgálatot a felhívásra.<br>
Ajánlatkérõ részvételi felhívása 9. pontjában egyértelmûen rendelkezett arról, hogy a részvételre jelentkezõnek az alkalmassági feltételeknek önállóan kell megfelelnie, társjelentkezõk és alvállalkozók nélkül.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, továbbá az alkalmatlanná minõsítési szempontokat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a részletesen szabályozza az alkalmassággal kapcsolatos elõírásokat. Ugyanakkor e 44. §-t megelõzõen, de ezzel szoros összefüggésben azt mondja ki a Kbt. 43. § (3) bekezdése azt, hogy az ajánlattevõn kívül (jelen esetben részvételre jelentkezõn kívül) akkor kell igazolni a közbeszerzés értékének 10%-át meghaladó mértékben igénybe venni kívánt alvállalkozók alkalmasságát, ha azt ajánlatkérõ az ajánlati felhívásában (jelen esetben részvételi felhívásában) elõírta. Így ugyan a Kbt. 44. § (4) bekezdése lehetõvé teszi, hogy ajánlatkérõ eltérõ igazolási módokat állapítson meg az alvállalkozóra, e lehetõség azonban csak akkor áll fenn, ha ajánlatkérõ a felhívásában kérte a 10%-ot meghaladó mértékben bevonni kívánt alvállalkozók alkalmasságának igazolását. A jelen ügyben az ajánlatkérõ a részvételi felhívásában csak a részvételre jelentkezõkre vonatkozóan írt elõ alkalmasság igazolásával összefüggõ követelményeket.<br>
A fentiekre tekintettel a Döntõbizottság kizárólag ajánlatkérõ részvételi dokumentációját vizsgálta a jogorvoslati kérelemben kifogásolt szempontokból, elõször is a részvételi dokumentációnak az alvállalkozók bemutatására vonatkozó I.e) pontját, és megállapította, hogy a kérelem e részben alapos az alábbi indokok alapján.<br>
Ajánlatkérõ nyílt elõminõsítéses közbeszerzési eljárást in-<br>
dított.<br>
E közbeszerzési eljárásfajta szabályait részben a Kbt. általános része, részben különös részének rendelkezései alkotják.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése határozza meg a közbeszerzési eljárás fajtáit, mely szerint lehet: nyílt, meghívásos, illetõleg tárgyalásos eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(4)–(5) bekezdése határozza meg a meghívásos és a tárgyalásos eljárás lényegi különbségét a nyílt eljárástól.<br>
A Kbt. VII. fejezetének címe "a nyílt eljárás". A nyílt eljárás megindításáról rendelkezõ 32. § (1) bekezdése kimondja: "A nyílt eljárás ajánlati felhívással vagy elõminõsítési eljárással indul".<br>
A Döntõbizottság álláspontja szerint a Kbt. e rendelkezésébõl egyértelmûen megállapítható, hogy a nyílt elõminõsítéses eljárás – miként azt a neve is mutatja – olyan eljárás, amely a nyílt eljárás egy speciális formája. Ebbõl következõen alapvetõen a nyílt eljárás szabályai irányadóak rá.<br>
Ezt támasztja alá, hogy a Kbt. a nyílt eljárásról szóló VII. fejezetében szabályozza az elõminõsítési eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése kimondja, hogy az elõminõsítési eljárás lefolytatására annak érdekében jogosult az ajánlatkérõ, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A Döntõbizottság álláspontja szerint e rendelkezés mutat rá arra, hogy az elõminõsítési eljárás lényegi eleme a jelentkezõk közül a teljesítésre alkalmasak kiválasztása. Erre tekintettel a Kbt. rendelkezéseit annak tükrében kell alkalmazni, hogy az elõminõsítési eljárás részvételi szakaszában az alkalmasság vizsgálata történik.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(4) bekezdése szerint ajánlatkérõnek a részvételi felhívását a 3. számú mellékletben meghatározott minta szerint kell összeállítani. E körben megjegyzendõ, hogy a 3. számú melléklet a nyílt eljárás ajánlati felhívására vonatkozó 2. számú melléklettel azonosan határozza meg a felhívások alkalmassággal kapcsolatos pontjait.<br>
Valóban a <a href="http://net.jogtar.hu/jr/gen/getdoc.cgi?docid=99500040.tv#64">Kbt. 63–64.</a> § szakasza elõtti cím: "A két szakaszból álló eljárások közös szabályai." E két szakasz rendelkezései nem egyes eljárásfajtákra vonatkoznak, hanem több különbözõ eljárásfajtának állapítja meg a Kbt. a közös szabályait. Ebbõl következõen az egyértelmû, hogy az e két paragrafus rendelkezéseit alkalmazni kell a nyílt elõminõsítéses eljárásra is. Azonban mi-<br>
után e két szakaszban csak a közös szabályok kerültek megállapításra a Döntõbizottság megítélése szerint nem kizárt, hogy ezeken kívül további nyílt eljárási szabályok is alkalmazásra kerüljenek. E két szakasz egyrészt több pontjában tételesen hivatkozik az alaptípusnak vett nyílt eljárás szabályaira (pl. 63. § (3) bekezdés alkalmassági követelménye, 63. § (4) bekezdés ajánlatok elbírálásának szempontja), másrészt a 63. § (8) bekezdése kifejezetten kimondja egyes nyílt eljárási szabályok alkalmazását, feltünteti ezek között a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)–(6) bekezdését.<br>
A Döntõbizottság álláspontja szerint abból a ténybõl, hogy a 63. § (8) bekezdésében kifejezetten csak a 43. § (4)–(6) bekezdését tüntette fel a jogalkotó nem következik, hogy a nyílt elõminõsítési eljárásban nem alkalmazható a 43. § (2)–(3) bekezdése. A Döntõbizottság nem fogadta el a kérelmezõ ezen hivatkozását.<br>
Azon tények alapján, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2)–(3) bekezdése egyrészt nyílt eljárási szabály és az elõminõsítési eljárás egy speciális formája a nyílt eljárásnak, továbbá mert az elõminõsítés célja, rendeltetése az alkalmas jelentkezõ kiválasztása, az a következtetés vonható le, hogy e két bekezdést is kell alkalmazni nyílt elõminõsítéses eljárásban. A nyílt elõminõsítéses eljárás részvételi szakaszának rendeltetése a közbeszerzési eljárás személyi körének a vizsgálata alkalmasság szempontjából.<br>
E vizsgálat elvégzésének elõfeltétele, hogy megtörténjen a vállalkozói oldalról részt vevõ személyi kör megjelölése: jelentkezõ, alvállalkozó, egyéb közremûködõk.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése az alábbiakat mondja ki az ajánlatra, melyek értelemszerûen irányadóak a részvételre jelentkezésre. A részvételre jelentkezésben – ha ezt az ajánlatkérõ a részvételi felhívásában elõírta – meg kell jelölni:<br>
a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg<br>
b) az ajánlattevõ általa közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg<br>
c) a teljesítésben egyébként – a közbeszerzés értékének tíz százalékát meghaladó mértékben – részt vevõ szervezeteket (személyeket).<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésének bevezetõ rendelkezése alapján azért állapított meg jogsértést, mert ajánlatkérõ a Kbt. elõírása ellenére nem a felhívásában, hanem a részvételi dokumentációja I.2/e) pontjában írta elõ az alvállalkozók bemutatási kötelezettségét.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerint ajánlatkérõ errõl kizárólag a felhívásában rendelkezhet.<br>
Ajánlatkérõ azzal is megsértette a 43. § (2) bekezdés a) pontját, hogy kérte a név és cím feltüntetését is az összes alvállalkozó tekintetében.<br>
A Kbt. fent idézett 43. § (2) bekezdése szerint ugyanis ezt csak a 10% feletti alvállalkozók esetében írhatja elõ, más alvállalkozókra nem, a Kbt. 43. § (2) bekezdés a) pontja alapján csak a közbeszerzés tárgya azon részének megjelölése kérhetõ, amellyel összefüggésben harmadik személlyel szerzõdést fog kötni, de nem írható elõ e szervezet meghatározása.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése azt mondja ki, hogy a részvételi szakaszt megindító részvételi felhívásban kell meghatározni az eljárásban történõ részvételre való alkalmasság igazolásának módját, megítélésnek szempontjait, továbbá az alkalmatlansági szempontokat.<br>
Ezzel azonosan rendelkezik a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése, illetve a 33. § (5) bekezdése.<br>
A Kbt. szabályozási rendszere következetes abban, hogy csak a felhívásban teszi lehetõvé alkalmassági követelmények megállapítását. Így jogsértõen járt el ajánlatkérõ akkor, amikor nem a felhívásában, hanem a részvételi dokumentációja hivatkozott I.2/e) pontjában kérte a 10%-ot meghaladó alvállalkozóktól az alkalmasság igazolását.<br>
A Döntõbizottság nem találta megalapozottnak a kérelmezõnek a részvételi dokumentáció I.3/d) pontja 4. táblázati sora vonatkozásában elõterjesztett kérelmét.<br>
Ajánlatkérõ a részvételi felhívása – fentiekben idézett – 10. b) pontjának harmadik francia bekezdésében meghatározta az alkalmatlansági szempontját. Ezt az alkalmatlansági szempontot a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott jogvesztõ határidõn belül az eljárás résztvevõi nem kifogásolták.<br>
Ajánlatkérõ a dokumentációja I.3/d) pontjában megismételte részvételi felhívása elõírását és azt kiegészítette az alkalmatlansági szempont értelmezésére vonatkozó résszel.<br>
A Döntõbizottságnak a jogorvoslati kérelem alapján azt a kérdést kellett eldönteni, hogy ellentétes-e a részvételi felhívás rendelkezésével ajánlatkérõ azon elõírása a dokumentációban, hogy alkalmatlan az ajánlattevõ, ha a feltételek bármelyike teljesül, azaz akár a 2000., akár a 2001. évben meghaladja az 50%-ot az alvállalkozói teljesítmények és a belföldi értékesítés nettó árbevételének adataiból képzett hányados.<br>
A Döntõbizottság álláspontja szerint ajánlatkérõ dokumentációjának ezen elõírása nem ellentétes a részvételi felhívásával.<br>
A részvételi felhívás szövegezése szerint ugyanis akkor alkalmatlan az ajánlattevõ, ha a hányadosa két megelõzõ évben külön-külön meghaladja az 50%-ot. Ezen elõírás a Döntõbizottság megítélése szerint magában foglalja azt az értelmezést, hogy alkalmatlan akkor a jelentkezõ, ha a két év bármelyikében meghaladja az 50%-ot a mutató. Ajánlatkérõ két évet kívánt vizsgálni, két számítási mûvelet elvégzését jelezte, két hányadost kapott, így két számszaki adatot kell értékelni alkalmatlansági szempontból. Ajánlatkérõ e két adat értékelésére kihangsúlyozta, hogy külön-külön, tehát mindegyiket önállóan értékeli.<br>
Ugyanezt fejezi ki más megfogalmazásban az, hogy ha bármelyik hányados meghaladja az 50%-ot.<br>
A felhívás és a dokumentáció rendelkezéseit együttesen kell vizsgálni és értelmezni. Jelen esetben ajánlatkérõ a dokumentációban egyrészt meg is ismételte a külön-külön megfogalmazást, majd ezt követte a feltételek bármelyike teljesül megfogalmazás. Ezzel a Döntõbizottság megítélése szerint nem hagyott kétséget afelõl, hogy alkalmatlan lesz az a jelentkezõ, akinél a hányados bármelyik évben meghaladta az 50%-ot.<br>
Megjegyzi e körben a Döntõbizottság, hogy amennyiben esetlegesen nem lett volna egyértelmû valamely jelentkezõ számára ajánlatkérõ elõírása, a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése alapján további tájékoztatást kérhetett volna és a tájékoztatás tartalmának függvényében dönthetett volna arról, hogy indít-e jogorvoslati eljárást.<br>
A Döntõbizottság nem találta alaposnak a kérelmezõ alapelvi rendelkezések megsértésére vonatkozó hivatkozását sem.<br>
A Döntõbizottság a kérelmezõnek az alvállalkozókra vonatkozó kérelmi elemével kapcsolatban – eltérõ indokból ugyan – de konkrét jogsértést állapított meg, és ez az alapelv sérelmének további vizsgálatát már nem teszi szükségessé, illetve a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésének szabályozása ki is zárja a felvetett kérdésekben az alapelv sérelmét.<br>
A Döntõbizottság álláspontja szerint az eljárás tárgyát képezõ alkalmatlansági szemponttal kapcsolatban sem állapítható meg alapelvi sérelem. A jogorvoslati kérelem nem terjed ki, illetve nem terjedhet ki már a felhívásban meghatározott alkalmatlansági szempontra a jogvesztõ határidõk miatt. A Döntõbizottság pedig a fentiekben azt állapította meg, hogy a dokumentáció nem ellentétes a felhívással.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 63. § (3) bekezdését és a 43. §<br>
(2) bekezdés a) pontját.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján semmisítette meg ajánlatkérõ részvételi dokumentációjának a rendelkezõ részben meghatározott részét. A Döntõbizottság nem semmisítette meg az I.2/e) pontnak a felhívás 12. pontja harmadik és kilencedik francia bekezdésével kapcsolatos részét, mivel az e) pont e részét a kérelmezõ kifejezetten nem kifogásolta, illetve a dokumentáció e rendelkezései a felhívás vonatkozó szabályainak a megismétlését tartalmazzák.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, illetve magánszemélyek esetében 100 000 Ft.<br>
Az (5) bekezdése szerint a bírság összegét az eset összes körülményére – így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására – tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a jogsértés súlyára és reparálhatóságára tekintettel nem tartotta indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.<br>
A Döntõbizottság személyi bírságot arra tekintettel nem szabott ki, mert az ajánlatkérõ által rendelkezésre bocsátott iratok és nyilatkozatok alapján megalapozott következtetés nem volt levonható személyi felelõsségre.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 26.<br>
<br>
	Dr. Nagy Gizella s. k.,	Kalmárné Diósy Ildikó s. k.,<br>
	közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>