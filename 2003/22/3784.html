<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3784)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.111/17/2003.<br>
<br>
Tárgy: a Keleti Pont Kft. jogorvoslati kérelme Telkibánya Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Keleti Pont Kft. (4400 Nyíregyháza, Bocskai út 10., képviseli dr. Prekub János ügyvéd, 4400 Nyíregyháza, Bercsényi u. 4.) jogorvoslati kérelmének, amelyet Telkibánya Község Önkormányzata (3896 Telkibánya, Nagy u. 2., a továbbiakban: ajánlatkérõ) "Telkibánya község szennyvízcsatorna-hálózatának és tisztítótelepének átépítése" tárgyú közbeszerzési eljárása ellen nyújtott be, részben helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdését a Kbt. 63. § (3) bekezdésére tekintettel, ezért az ajánlatkérõnek a részvételi felhívására vonatkozó és azt követõ valamennyi döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki. A Döntõbizottság ezt meghaladóan a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Az ajánlatkérõ nyílt elõminõsítési eljárást indított Telkibánya község szennyvízcsatorna-hálózatának és szennyvíztisztító telepének átépítése tárgyában. A részvételi felhívás 2003. január 29-én a Közbeszerzési Értesítõ 5. számában, a felhívás módosítása 2003. február 19-én a Közbeszerzési Értesítõ 8. számában jelent meg.<br>
Az ajánlatkérõ a beszerzés tárgyát és mennyiségét az alábbiak szerint határozta meg a részvételi felhívás 3. a) pontjában:<br>
Szennyvízcsatorna-hálózat<br>
–	Gravitációs csatorna:<br>
	DN 200 KG-PVC	8672 fm<br>
	DN 150 KG-PVC	2730 fm<br>
–	Nyomott vezeték:<br>
	D63	2674 m<br>
	D90	2761 m<br>
–	Közterületi átemelõ: 7 db<br>
Talajadottság talajmechanikai jellemzõje:<br>
Kötött agyagréteg, melyben 15-20 cm-es görgeteg 60%-ban fordul elõ, helyenként szálban álló szikla.<br>
Szennyvíztisztító telep: 100 m3/d.<br>
Az ajánlatkérõ részajánlat tételére nem biztosított lehetõséget.<br>
A részvételi felhívás 9. pontjában meghatározta az ajánlatkérõ a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.<br>
A pénzügyi és gazdasági alkalmasság igazolására körében a 9. a) pontban elõírta az ajánlatkérõ a részvételre jelentkezõ és a közbeszerzés értékének 10%-át meghaladó mértékben igénybe venni kívánt alvállalkozó 2000. és 2001. évi teljes körû éves beszámolója vagy egyszerûsített éves beszámolója, összevont (konszolidált) éves beszámolója, egyszerûsített mérlege és eredménylevezetése csatolását, számlavezetõ pénzintézet nyilatkozatát, valamint a teljes és a szennyvízelvezetés, -tisztítás forgalmára vonatkozó nyilatkozatot.<br>
A mûszaki alkalmasság igazolása körében – egyebek mellett – a 9. b) pont 3. bekezdésében elõírta a következõket:<br>
A részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó azon mûszaki szakembereinek bemutatása, akik a teljesítésérért felelõsek.<br>
A részvételi felhívás 10. a) pontjában meghatározta a részvételre jelentkezõk alkalmassága elbírálásának szempontjait, ennek körében a 4. bekezdés a következõket tartalmazta:<br>
–	ha 2000–2001. évekre csatolt teljes körû éves beszámolója vagy egyszerûsített éves beszámolója, összevont (konszolidált) éves beszámolója, egyszerûsített mérlege és eredménylevezetése adatai szerint a vizsgált években a saját tõke mértéke meghaladja a jegyzett tõke mértékét.<br>
A 10. b) pontban rögzítette az ajánlatkérõ a részvételre jelentkezõnek a szerzõdés teljesítésére alkalmatlanná minõsítésének szempontjait. A 10. b) pont 3. és 4. bekezdésében a pénzügyi-gazdasági alkalmasság körében meghatározta, hogy alkalmatlan a részvételre jelentkezõ, ha a forgalmi nyilatkozat alapján nem rendelkezik a vizsgált években évente legalább 500 000 000 Ft nettó árbevétellel szennyvízcsatorna-építés vagy szennyvíztisztítótelep-építés után, továbbá alkalmatlan akkor is, ha a pénzintézeti nyilatkozatok alapján akár maga, akár a közbeszerzés értékének 10%-át meghaladó mértékben igénybe venni kívánt alvállalkozó hitel- és fizetõképtelen, fizetési kötelezettségeinek nem tesz eleget, számláján az elmúlt három évben sorban állás volt.<br>
A módosítás érintette a részvételi felhívás 10. b) pontja további részeit. Ezen pont egy új 5. bekezdéssel egészült ki. Az eredeti részvételi felhívás 5., 6., és 7. bekezdését is módosította az ajánlatkérõ, amelyrõl úgy rendelkezett a 2003. február 19-én megjelent hirdetményben, hogy rögzítette: az eredeti hirdetmény 10. b) pont 5., 6. és 7. bekezdése az alábbiak szerint módosul. Az új 5. bekezdés és az eredeti felhívás 5., 6. és 7. bekezdése a módosítást követõen (6., 7., 8.) a következõket tartalmazták:<br>
–	Ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó gazdálkodása a 2000. és 2001. év valamelyikében veszteséges volt.<br>
–	ha éves beszámoló, egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a vizsgált években legalább 2 évben a saját tõke és a jegyzett tõke aránya kevesebb mint 2,0,<br>
–	ha éves beszámoló, egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a likviditási mutató (forgóeszköz/rövid lejáratú kötelezettségek) kevesebb mint 1,2 a vizsgált években.<br>
–	ha éves beszámoló, egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a vizsgált évek közül mindkettõ évben tõkeerõsség (saját tõke/mérlegfõösszeg) kevesebb mint 0,4.<br>
A 10. b) pont utolsó bekezdésében az alábbi alkalmatlansági kritériumot írta elõ az ajánlatkérõ:<br>
–	A részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó esetén, ha nem foglalkoztat legalább három fõ saját állományú, fõállású munkaviszonyban foglalkoztatott szakirányú (vízgazdálkodással vagy vízépítéssel kapcsolatos) felsõfokú végzettségû, az 51/2000. (VIII. 9.) FVM–GM–KöViM rendeletben meghatározott felelõs mûszaki névjegyzékbe vett, vezetésre, irányításra alkalmas személyt.<br>
A részvételi felhívás 12. pontjában az ajánlatkérõ rögzítette, hogy a részvételre jelentkezõ és a teljesítésbe a közbeszerzés értékének 10%-át meghaladó mértékben bevonni kívánt alvállalkozónak, illetõleg közös ajánlattétel esetén a közös ajánlattevõk mindegyikének a pénzügyi és gazdasági alkalmasságot jelzõ mutatók tekintetében külön-külön is meg kell felelniük a szerzõdés teljesítéséhez szükséges alkalmassági követelményeknek.<br>
Az ajánlatkérõ dokumentációt is készített, amelyet a következõ cégek vásárolták meg: STRABAG Építõ Rt., KEVÍZ-21 Rt., SWIETELSKY Kft., DEPONA Kft., Alterra Kft. és a Sade Magyarország Kft.<br>
A részvételi jelentkezési határidõben, 2003. március 17-ig az Alterra Kft. kivételével valamennyi cég benyújtotta részvételi jelentkezését.<br>
Kérelmezõ 2003. március 7-én jogorvoslati kérelmet nyújtott be a Döntõbizottsághoz, amelyet a jogorvoslati eljárás során tartott tárgyaláson kiegészített. Kérte a jogsértés megállapítását, az ajánlatkérõnek a költségekben való marasztalását, az egész részvételi szakasznak a megsemmisítését. Ideiglenes intézkedésként a közbeszerzési eljárás felfüggesztését indítványozta. Kérelme indokául elõadta, hogy a részvételi felhívás módosítását követõen is ellentmondásos maradt a felhívás a 10. a) pont 4. bekezdése és a 10. b) pont 5. bekezdés tekintetében. Új ellentmondás is keletkezett, mivel a módosítás szerint kiegészül a felhívás egy új 5. bekezdéssel, majd ezt követõen a hirdetmény módosítja az eredeti hirdetmény 5. bekezdését. Mindezek sértik a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdése szerinti alapelveket.<br>
Álláspontja szerint a részvételi felhívás 10. b) pont 5–7. bekezdései jogsértõek, azok hátrányos megkülönböztetést okoznak, sértik a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében foglalt alapelveket. Elõadta, hogy bizonyos gazdasági, pénzügyi mutatók alkalmasak arra, hogy azok alapján a szerzõdés teljesítésére való alkalmasságot megítélje az ajánlatkérõ, de azt vitatja, hogy ebben a közbeszerzési eljárásban ezekre a mutatókra így együttesen szükség lett volna. Ha csak egy mutatót írt volna elõ az ajánlatkérõ, az nem lett volna sérelmes. A kifogásolt gazdasági mutatók a tényleges fizetõképességgel csak áttételesen állnak arányban, nem alkalmasak a beszerzés volumenéhez képest megfelelõ cég kiválasztására, így sértik a Kbt. 44. § (7) bekezdését is. Az egyéb alkalmassági követelmények elegendõek a szerzõdés teljesítésére való alkalmasság megítéléséhez.<br>
A gazdasági mutatók mértéke is sérti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését és a Kbt. 24. § (1)–(2) bekezdése szerinti alapelveket is, mivel a mutatók mértékét is túlzóan magasnak tartja, ezen állítása alátámasztásra más közbeszerzési és jogorvoslati eljárásokra is hivatkozott.<br>
Kifejtette, hogy az elõfinanszírozási igény, annak mértéke nem derült ki a részvételi felhívásból, így nem lehet tudni, hogy az alkalmasságot mihez méri az ajánlatkérõ.<br>
Túlzott mértékûnek tartja a 10. b) pont utolsó bekezdésében foglalt elõírást is, mivel semmilyen körülmény nem indokolja a három fõ felelõs mûszaki vezetõ elõírását. Egy elég, aki irányítja a kivitelezést a létesítmény volumene és az eddigi gyakorlat alapján. A beruházás egy településen valósul meg. Túlzott a vízgazdálkodással, vízépítéssel kapcsolatos képesítési és a felsõfokú végzettségre vonatkozó elõírás is. A vonatkozó rendelet szerint ugyanis megfelelõ az építõmérnöki végzettség, és a beruházás tárgyának esetleges tönkremenetele életveszélyt nem idéz elõ.<br>
Az ügyfélképességével kapcsolatban kifejtette, hogy a beszerzés tárgya szerinti tevékenység végzésére a tevékenységi köre feljogosítja, végez is ilyen tevékenységet. A dokumentációt azért nem vásárolta meg, mert a módosított feltételeknek nem felelne meg.<br>
Az ajánlatkérõ észrevételében kérte a megalapozatlan kérelem elutasítását. Elõadta, hogy módosított gazdasági mutatók hátrányos megkülönböztetést nem okoznak, nem sértik a verseny tisztaságát, az esélyegyenlõséget. Mindenkire nézve objektív feltételeket tartalmaznak.<br>
Az ajánlatkérõnek joga van arra, hogy a pénzügyi gondokkal küzdõ cégeket távol tartsa az eljárástól, a Kbt. által biztosított keretek között.<br>
Nem sértik a mutatók a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglalt elõírást sem.<br>
A likviditási mutató azt fejezi ki, hogy a vállalkozás rövid távon milyen mértékéig fedezheti a rövid lejáratú kötelezettségeit. A mutató kívánatos mértéke a szakirodalom szerint 1,3 felett van. Az általuk kért 1,2 nem tekinthetõ túlzónak.<br>
A saját tõke, jegyzett tõke aránya a saját tõke növekedését mutatja, az adott vállalkozás tartalékait. A tõkeerõsségi mutató a saját forrás arányát fejezi ki az összes forráson belül, ennek ajánlatos mértéke a szakirodalomban 50%-nál kevesebb ne legyen.<br>
Ezek a mutatók együtt objektív, átfogó képet adnak a jelentkezõrõl.<br>
Tekintettel voltak a beszerzés tárgya becsült értékére, arra, hogy részajánlat tételére nincs lehetõség, elõleget nem biztosítanak, a beruházást a nyertesnek kell finanszíroznia a részszámlák kifizetéséig elvégzett munka erejéig, ennek mértéke a részszámlázási szokásokra is tekintettel, meghaladja a százmillió forintot.<br>
Álláspontja szerint a felelõs mûszaki vezetõre vonatkozóan a felsõfokú végzettség és a három fõ megkövetelése nem túlzó, figyelemmel a munka nagyságrendjére, a nehéz talaj- és terepviszonyokra. A munka megfelelõ elvégzése magas szinten felkészült, folyamatos helyszíni szakmai irányítást igényel. Arra tekintettel sem túlzó ez a feltétel, ha más munkája nincs is a nyertesnek, mert akkor is elõállhat olyan ok (betegség, munkaviszony megszûnése stb.), amely bekövetkezésekor is irányítani kell a beruházását.<br>
A jogorvoslati eljárás során tartott tárgyaláson kifejtette, hogy a munkavégzés helyszínei akár több kilométerre is lehetnek egymástól, legalább két munkaterületen kell folynia a munkának. Az elvárásuk az, hogy a csatornázásánál és a szennyvíztisztító telep átépítésénél is egy-egy fõ mûszaki vezetõ legyen jelen, tehát két fõ mûszaki vezetõnek a részvételét kívánják meg. Olyan cégek részvételét várják, aki máshol is dolgozik, ezért szabták feltételként a három fõ felelõs mûszaki vezetõt. A felhívásban foglalt elõírás összhangban van a hivatkozott rendelet elõírásaival, azt nem szûkítették le, beleértik az építõmérnököt is. A zárójelben tett utalás azt a célt szolgálja, hogy egyértelmû legyen: nem statikust, szerkezetépítõt stb. vártak.<br>
A lebonyolítást végzõ TRANSDOWELL Rt. észrevételében elõadta, hogy a dokumentáció megvásárlásának határideje lejárt, kérelmezõ azt nem vásárolta meg, így nem rendelkezik ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése korlátozza az ajánlatkérõt az alkalmatlansági szempontok meghatározásában. Ezt az ajánlatkérõ figyelembe vette. Maga a kérelmezõ is elismeri, hogy ezek a mutatók elfogadottak a közbeszerzési eljárások során a pénzügyi-gazdasági alkalmasság igazolására.<br>
A mutatókkal kapcsolatban kifejtette, hogy az elõfinanszírozásra tekintettel úgy kell eljárni, mint egy hitelintézetnek a rövid lejáratú hitelek folyósítása elõtt. Minél nagyobb a likviditási mutató, annál kiegyensúlyozottabb a vállalkozás likviditása. Az elõírt mérték nem túlzó.<br>
A saját tõke és a jegyzett tõke aránya és a tõkeerõsség vizsgálata szintén az elõfinanszírozásra való alkalmasság megítélését szolgálja. A jegyzett tõke nagysága a szerzõdés teljesítésével nincs összefüggésben, azt önmagában az ajánlatkérõ nem is vizsgálja, mert annak vizsgálatával kiszorítaná a kis- és középvállalkozásokat.<br>
A felelõs mûszaki vezetõvel kapcsolatos elõírás nem azt a célt szolgálja, hogy egyszerre három mûszaki vezetõ legyen a területen, hanem azt, hogy egy állandóan ott tartózkodjon. Ez pedig csak úgy valósulhat meg, ha legalább három áll alkalmazásban a kivitelezõnél, tekintettel arra, hogy egyszerre több olyan munkája is lehet, ahol felelõs mûszaki vezetõi irányítás kell, továbbá a folyamatos jelenlét csak úgy biztosítható, ha a felelõs mûszaki vezetõt annak akadályoztatása esetén másik felelõs mûszaki vezetõ tudja helyettesíteni.<br>
A Döntõbizottság 2003. március 31-én kelt határozatával ideiglenes intézkedésként a közbeszerzési eljárás felfüggesztését rendelte el.<br>
A Döntõbizottságnak elsõdlegesen azt kellett vizsgálnia, hogy a kérelmezõ rendelkezik-e ügyfélképességgel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint ugyanis a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Abban kellett állást foglalni a Döntõbizottságnak, hogy kérelmezõ esetében fennáll-e a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározott feltételek valamelyike.<br>
A kérelmezõ cégkivonatából megállapítható, hogy "épület, híd, alagút, közmû, vezeték építése" felsorolásra került a kérelmezõ tevékenységi köreként, így a beszerzés tárgyát képezõ csatornázás a tevékenységi körébe tartozik. Erre tekintettel a Döntõbizottság álláspontja szerint a kérelmezõ mint lehetséges ajánlattevõ vonatkozásában a jogos érdeksérelem megállapítható, függetlenül attól, hogy a dokumentációt megvásárolta-e vagy sem.<br>
A Döntõbizottság megállapította, hogy a kérelmezõ jogorvoslati kérelme az alábbi indokokra tekintettel részben megalapozott, részben megalapozatlan.<br>
Alapos a kérelem az alábbiak szerint.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében foglaltak szerint határozhatja meg az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolásának módját.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)–(2) bekezdésben meghatározott adatok és tények kérését – figyelemmel az ajánlattevõ üzleti titokhoz fûzõdõ érdekére – a közbeszerzés tárgyára kell korlátoznia, a (4) bekezdés szerinti követelményeket pedig – a beszerzés becsült értékére is tekintettel – legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló eljárás, így ennek során alkalmazni kell a Kbt. 63. § (3) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)–(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A kérelmezõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe ütközõnek tartotta a felelõs mûszaki vezetõre vonatkozó, a részvételi felhívás 10. b) pontja utolsó bekezdésben foglalt követelményt.<br>
A Döntõbizottság álláspontja szerint minden esetben a jogorvoslattal érintett konkrét közbeszerzés vonatkozásában kell azt vizsgálni, hogy az elõírt szempontok szükségesek-e az alkalmasság jogszabály szerinti bevizsgálására, az elõírt kritérium szükséges-e a szerzõdés teljesítéséhez.<br>
Az ajánlatkérõ számára a törvény biztosítja azt a jogot, hogy a közbeszerzéssel összefüggésben õ maga határozza meg a követelményrendszert.<br>
Az ajánlatkérõ nyílt elõminõsítési eljárást indított, amelynek az a célja, hogy a közbeszerzési eljárás további szakaszában már csak a közbeszerzés teljesítésre pénzügyi, gazdasági és mûszaki szempontból alkalmas ajánlattevõk vegyenek részt.<br>
Ennek a vizsgálatához az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)–(2) bekezdésében meghatározott igazolási módok közül választhatja ki, hogy milyen tényeket, iratokat követel meg. A fenti rendelkezések tartalmazzák azt is, hogy e tények és iratok alapján milyen módon határozhatja meg a szerzõdés teljesítésére való alkalmasságra vonatkozó elõírásait.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésébõl az következik, hogy az ajánlatkérõnek a részvételi felhívásban pontosan meg kell határoznia az alkalmatlansági kritériumokat. A Kbt. fenti rendelkezéseinek keretei között illeti meg az ajánlatkérõt szabadság annak meghatározása terén, hogy kit tart alkalmasnak a szerzõdés teljesítésére. A fenti rendelkezések a törvény által megfogalmazott alapelvek érvényesülését is biztosítják azáltal, hogy a közbeszerzés céljaként megfogalmazott verseny kizárólag a törvény rendelkezései által megengedett keretek között kerülhessen "korlátozásra".<br>
Az ajánlatkérõ a Kbt. rendelkezései adta lehetõséggel élve állapíthatja meg, hogy milyen pénzügyi, gazdasági, mûszaki paraméterekkel rendelkezõ cégek részvételét kívánja a közbeszerzési eljárásában. E körben az ajánlatkérõnek figyelemmel kell lennie a Kbt. 44. § (7) bekezdésében foglalt rendelkezésre, amely korlátozást jelent az alkalmatlansági kritériumok meghatározása tekintetében, hiszen az elõírt követelményeknek arányban kell állniuk a feladat ellátására kötendõ szerzõdés teljesítésének feltételeivel.<br>
Az ajánlatkérõk kötelesek betartani a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében megfogalmazott elõírást az alkalmassági szempontok meghatározásakor, akár az ajánlattevõkre/jelentkezõkre és az alvállalkozókra külön-külön, akár az ajánlattevõkre/jelentkezõkre és az alvállalkozókra együttesen kívánják elõírni.<br>
A felelõs mûszaki vezetõre vonatkozó elõírást abból a szempontból vitatta a kérelmezõ, hogy a vízgazdálkodással, vízépítéssel kapcsolatos felsõfokú iskolai végzettség és a három fõ megkövetelése túlzó.<br>
Az építõipari kivitelezési, valamint a felelõs mûszaki vezetõi tevékenység gyakorlásának részletes szakmai szabályairól és az építési naplóról szóló 51/2000. (VIII. 9.) FVM–GM–KöViM együttes rendelet (a továbbiakban: rendelet) 1. számú melléklete tartalmazza a felelõs mûszaki vezetõk besorolásának szabályait. A melléklet I. fejezete az épületek, továbbá a II. fejezetben meghatározott sajátos építményfajták kivételével az egyéb építmények építési, valamint föld- és tereprendezési, felszíni vízelvezetési, épületgépészeti és épületvillamossági építési szerelési munkái, míg a II. fejezete a sajátos építményfajták tekintetében tartalmazza a mûszaki vezetõk besorolását. A II. fejezet 2. pontja a vízgazdálkodási építmények (vízi létesítmények) és az azokhoz szerkezetileg vagy funkcionálisan kapcsolódó építményrészek, mérnöki létesítmények – kivéve az I. fejezetbe tartozó épületek és egyéb építmények – építési munkái vonatkozásában "A" és "B" kategóriában határozza meg a névjegyzékbe vétel követelményeit.<br>
Az építmények között felsorolásra kerültek a víziközmûvek közüzemi hálózatai (beleértve az ipari, ivó- és tûzivíz-hálózatokat, az egyesített és elválasztott rendszerû csatornahálózatokat, a nyílt és zárt rendszerû csapadékvíz-elvezetõ hálózatokat), a szennyvíztisztító telepek. Az "A" kategória esetében a névjegyzékbe vétel követelményei a következõk:<br>
a) okleveles építõmérnöki végzettség és 3 éves szakmai gyakorlat,<br>
b) építõmérnöki, mélyépítési, közlekedésépítési, vízellátási és csatornázási, vízgazdálkodási üzemmérnöki, felsõfokú technikusi végzettség és 3 éves szakmai gyakorlat.<br>
A "B" kategória esetében a névjegyzékbe vétel követelményei:<br>
a) az "A" kategóriában megjelölt végzettségek és 1 éves szakmai gyakorlat,<br>
b) vízügyi, mélyépítõ, mélyépítõ technikusi végzettség és<br>
5 éves szakmai gyakorlat.<br>
A "B" kategóriával kapcsolatban a rendelet melléklete II. fejezetének 2. pontja kimondja, hogy az alábbi korlátozásokkal végezhetõ a felelõs mûszaki vezetõi tevékenység az "A" kategóriánál meghatározott építmények építési-szerelési munkái esetén:<br>
–	olyan vízi létesítmények építési-szerelési munkái, amelyek tönkremenetele életveszélyt nem idéz elõ vagy rendkívüli intézkedést nem követel, továbbá a vízi létesítmények építés jellegû felújítása, javítása, karbantartása.<br>
A rendelet 10. § (1) bekezdése szerint felelõs mûszaki vezetõ csak az a személy lehet, akit az építményfajta, valamint a szakterület megjelölésével a névjegyzékbe felvettek. A névjegyzékbe vétel 10. § (3) bekezdés a) és b) pontja szerint feltétele a szakirányú szakmai képesítés és a szakmai gyakorlati idõ.<br>
A rendelet 7. § (2) bekezdése szerint a felelõs mûszaki vezetõ tartós akadályoztatása esetén a kivitelezõnek gondoskodnia kell a helyettesítésrõl. A helyettesítés ideje alatt elvégzett építõipari kivitelezési tevékenységért a felelõs mûszaki vezetõt helyettesítõ – az e rendelet szerinti jogosultsággal rendelkezõ – személy felel.<br>
Az ajánlatkérõ a részvételi felhívásban – bár hivatkozott a Rendeletre – nem pontosan a rendelet fejezeteire, pontjaira, kategóriáira utalással határozta meg a mûszaki vezetõvel szemben támasztott követelményeit.<br>
A Döntõbizottság álláspontja szerint a vízgazdálkodással vagy vízépítéssel kapcsolatos szakirányú végzettség elõírásával nem tért el az ajánlatkérõ a rendeletben foglaltaktól, nem szigorította az abban meghatározott feltételeket, mivel a részvételi felhívásban hivatkozott rendelet mind az okleveles építõmérnöki, mind a fentiekben felsorolt üzemmérnöki, technikusi végzettséget a vízgazdálkodással, vízépítéssel kapcsolatos szakirányú végzettségnek tekinti, hiszen az ilyen sajátos építményfajták esetében írja elõ a felelõs mûszaki vezetõi tevékenységhez.<br>
A felsõfokú végzettség követelménye nem ellentétes a rendelettel, hiszen az csak annak a minimális feltételrendszerét határozza meg, hogy az adott építményfajta kivitelezésénél ki jogosult a mûszaki vezetõi tevékenység ellátására. A Döntõbizottság álláspontja szerint figyelembe vehette ajánlatkérõ a kivitelezés körülményeit, jellegét – beleértve a terepviszonyokat is –, annak meghatározásánál, hogy felsõfokú végzettségû felelõs mûszaki vezetõt írt elõ követelményként.<br>
Ezt követõen a Döntõbizottságnak azt kellett vizsgálnia, hogy jogszerû-e három fõ felelõs mûszaki vezetõ elõírása.<br>
Az ajánlatkérõ a három fõ elõírását azzal indokolta, hogy mindenképpen egy-két személynek a helyszínen kell tartózkodnia, a folyamatos irányításra vonatkozó követelményt csak három mûszaki vezetõvel tudja biztosítani a kivitelezõ.<br>
A Döntõbizottság álláspontja szerint nem indokolt a három fõ felelõs mûszaki vezetõre vonatkozó ajánlatkérõi igény.<br>
A csatornázás és szennyvíztisztító telep átépítése Telkibányán, tehát nem több, hanem egy településen történik, még ha több munkaterületen is folyik majd a munka. A beruházás körülményei sem indokolják három fõ felelõs mûszaki vezetõ elõírását. Maga az ajánlatkérõ is úgy nyilatkozott, hogy nem a beszerzés tárgyának kivitelezése során tartja szükségesnek a három fõ felelõs mûszaki vezetõt – ahhoz egy-kettõ is elegendõ lenne –, hanem azért, mert a nyertes esetleges más munkája, elõre nem látható események – mint a mûszaki vezetõ betegsége, munkaviszony megszûnése – miatt így látja biztosítottnak a folyamatos irányítást.<br>
Az kétségtelen, hogy a rendelet alapján a felelõs mûszaki vezetõ tartós akadályoztatása esetén a kivitelezõnek gondoskodnia kell azonos jogosultsággal rendelkezõ személlyel történõ helyettesítésrõl, az is elõfordulhat, hogy a nyertes ajánlattevõ máshol is végez olyan munkát, ahol felelõs mûszaki vezetõt kell biztosítani. A Döntõbizottság álláspontja szerint azonban ezek a körülmények nem alapozhatják meg azt, hogy a beszerzés tárgyára kötendõ szerzõdés teljesítésének feltételeit meghaladó követelményt írjon elõ az ajánlatkérõ. A rendelet 7. § (3) bekezdése szerint ugyanis a munkahelyi irányítással meg lehet bízni megfelelõ képesítéssel rendelkezõ személyt is, továbbá nemcsak saját állományú dolgozóval lehet ellátni a felelõs mûszaki vezetõi tevékenységet, így nem fogadható el, hogy csak három fõ saját állományú felelõs mûszaki vezetõvel biztosítható a kivitelezés folyamatos irányítása.<br>
Ez az elõírás nincs arányban a beszerzés tárgyára kötendõ szerzõdés teljesítéséhez ténylegesen szükséges feltételekkel, ezért sérti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltakat.<br>
A kérelem az alábbiak szerint alaptalan.<br>
A Döntõbizottságnak a kérelem alapján abban a kérdésben kellett döntenie, hogy a három gazdasági mutató együttes elõírása, azok mértéke, megfelel-e a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltaknak.<br>
Azt a kérelmezõ nem vitatta, hogy bizonyos gazdasági, pénzügyi mutatók alkalmasak arra, hogy azok alapján az ajánlatkérõ a részvételre jelentkezõk szerzõdés teljesítésére való alkalmasságát megítélje. Azt azonban vitatta, hogy jelen eljárásban a három mutatóra együttesen szükség lenne az alkalmasság vizsgálatához, egy mutató elõírása nem lenne jogsértõ.<br>
A gazdasági mutatók kérdésében való állásfoglaláshoz a pénzügyi-gazdasági alkalmasság megítélésére szolgáló követelményrendszerbõl kiindulva kell vizsgálódni, miután csak az ilyen szempontú értékelés alapján lehet megalapozott döntést hozni e kérdésben.<br>
A teljesítésre való alkalmasság megítélésénél a figyelembe veendõ körülmények közé tartozik többek között a beszerzés becsült értéke, a beszerzés tárgya, a megkötendõ szerzõdés jellege, a szerzõdéses feltételek. Az ajánlatkérõ nyilatkozata szerint jelen beszerzés becsült értéke 460 millió Ft, a megvalósítás idõtartama maximum kb. 17 hónap. Az ajánlatkérõ elõleget nem biztosít, az ellenszolgáltatás várható ütemezésére és a fizetési határidõre tekintettel a nyertesnek a kivitelezés során folyamatosan meg kell elõlegeznie mintegy kb. 100-120 millió Ft-ot.<br>
A Döntõbizottság álláspontja szerint nem jogsértõ az, ha az ajánlatkérõ a megkötendõ szerzõdés feltételeit figyelembe veszi az alkalmatlansági kritériumok meghatározásakor, sõt azt éppen a leendõ szerzõdés feltételeihez igazodóan kell meghatároznia, a konkrét szerzõdés teljesítésével összefüggésben kell vizsgálni. Így nem kifogásolható, hogy az ajánlatkérõ jelen esetben is figyelemmel volt a fentiekben ismertetett körülményekre, függetlenül attól, hogy ezeket a konkrét szerzõdéses feltételeket a közbeszerzési eljárás ezen szakaszában még nem ismertette.<br>
A Döntõbizottság álláspontja szerint az ajánlatkérõnek a Kbt. rendelkezései alapján lehetõsége és – mint közpénzekkel gazdálkodónak – kötelezettsége is, hogy olyan pénzügyi, gazdasági feltételeket állapítson meg a részvételre jelentkezõk számára, amellyel biztosított a szerzõdés teljesítése.<br>
Ilyen alkalmassági feltételek lehetnek az ajánlatkérõ által meghatározott kritériumok, mint az 500 000 000 Ft-os nagyságrendû forgalom, az a követelmény, hogy ne legyen veszteséges a cég gazdálkodása, a számlavezetõ bank igazolása alapján: hitel- és fizetõképes legyen, tegyen eleget a fizetési kötelezettségeinek, az elmúlt három évben ne legyen sorban állás a számláján, de éppúgy lehetõség van a részvételi felhívás 10. b) pontja 6., 7. és 8. bekezdésében meghatározott mutatók elõírására, hogy ezáltal a részvételre jelentkezõ gazdálkodását további szempontokból a mérlegadatok alapján vizsgálja az ajánlatkérõ. Valamennyi követelmény annak megítélésére szolgál, hogy a részvételre jelentkezõ pénzügyileg stabil cég-e, képes-e a szerzõdés biztonságos teljesítésére.<br>
Az ajánlatkérõ három mutatót írt elõ:<br>
–	likviditási mutató (forgóeszköz/rövid lejáratú kötelezettségek) kevesebb mint 1,2,<br>
–	a saját tõke és a jegyzett tõke aránya: kevesebb mint 2,0,<br>
–	tõkeerõsség (saját tõke/mérlegfõösszeg) kevesebb mint 0,4.<br>
A Döntõbizottság álláspontja szerint a teljesítés biztonságával – amelyre az ajánlatkérõ hivatkozott – közvetlen összefüggésben van a likviditási mutató. A finanszírozás fogalmával a fizetõképesség, a likviditás szoros kapcsolatban áll. A teljesítés biztonságához viszont szükség van a kivitelezõ fizetõképességének folyamatos fenntartására. A mutató megkövetelt mértéke túlzónak nem tekinthetõ az elõfinanszírozásra tekintettel, a szerzõdés teljesítésének biztonságát szolgálja a rövid lejáratú kötelezettségek kielégítésére szolgáló nagyobb fizetési biztosíték tartalékolása.<br>
A tõkeerõsségi mutató (saját tõke/mérlegfõösszeg) esetében nem vitatható, hogy a viszonyszám mértéke azt mutatja, hogy a részvételre jelentkezõ mekkora saját forrással rendelkezik, ami szintén a szerzõdés teljesítésének biztonságát szolgálja.<br>
A Döntõbizottság elfogadta az ajánlatkérõ álláspontját abban a tekintetben is, hogy a saját tõke, jegyzett tõke aránya a cég tartalékainak nagyságát jelzi, és mint ilyen mutató, szintén összefüggésben van a szerzõdés teljesítésének biztonságával. Az tény, hogy a mutató elõírt mértékének egy 3 millió Ft jegyzett tõkével rendelkezõ cég is meg tud felelni, míg egy nagy jegyzett tõkéjû cég csak akkor tud megfelelni, ha jóval nagyobb saját tõkével rendelkezik. A Döntõbizottság álláspontja szerint azonban ez a körülmény nem zárja ki azt, hogy e mutató a pénzügyi, gazdasági alkalmasság megítélésére szolgáljon. Az ajánlatkérõ által megkövetelt árbevétel nagyságára tekintettel ugyanis csak a legalább 500 000 000 Ft nettó árbevételt teljesítõ cégek esetében kerülhet sor ennek a mutatónak a vizsgálatára, amely követelmény már eleve meghatározza a gazdálkodás elvárt minimális nagyságrendjét. Az a körülmény pedig, hogy a cégek saját döntésük alapján különbözõ gazdálkodási elveket követnek, és ennek következményeként nem azonosan tudnak megfelelni egy közbeszerzési eljárásban elõírt követelménynek, nem zárja ki annak a követelménynek a jogszerûségét, ha egyébként a Kbt. rendelkezéseibe nem ütközik.<br>
A mutatók mértéke vizsgálatánál nem lehet figyelemmel lenni más közbeszerzési eljárásokban alkalmazott, ott jogszerûnek tartott mutatók mértékére, hiszen minden esetben a konkrét közbeszerzésre vonatkozó szerzõdés feltételeivel kell összevetni azokat. A fentebb ismertetett szerzõdési feltételek – a beruházás nagyságrendje, jellege, a kivitelezés várható ideje, a fizetési feltételek – alapján nem tekinthetõk túlzónak az ajánlatkérõ által elõírt mutatók.<br>
A fentiek alapján megállapítható, hogy a három mutatóval – más-más oldalról (tartalék, saját forrás, fizetõképesség) megközelítve – azt kívánta vizsgálni az ajánlatkérõ, hogy a részvételre jelentkezõ a gazdálkodása alapján a szerzõdés tényleges teljesítéséhez szükséges elõfinanszírozásra képes-e. Az e szempontokból történõ vizsgálat és az ehhez elõírt mutatószámok, azok mértéke nem haladják meg a szerzõdés teljesítéséhez ténylegesen szükséges mértéket, így nem ütköznek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe.<br>
Kérelmezõ kérte annak megállapítását is, hogy a részvételi felhívás vitatott elõírásai a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdésébe is ütköznek.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
E szakasz (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A Döntõbizottság álláspontja szerint önmagában az a körülmény, hogy a gazdasági élet nem minden szereplõje tud megfelelni a részvételi felhívásban meghatározott alkalmassági feltételeknek, nem alapozza meg az alapelvek megsértését. Azt, hogy az alkalmatlansági kritériumok mennyiben egyeztethetõk össze a Kbt. alapelveiként megfogalmazott esélyegyenlõséggel és a verseny tisztaságával, az eset összes körülményeire figyelemmel lehet megítélni. Jelen esetben a Döntõbizottság nem talált olyan tényállási elemet, amely az alapelvek sérelmét megalapozta volna.<br>
A Kbt. indokolása szerint az eljárási alapelvek szerepe kettõs. Egyrészt azok áthatják a közbeszerzési eljárás egész menetét, és az egyes részletszabályokban tételesen is megfogalmazódnak, illetve a konkrét normákat elvi háttérrel övezik.<br>
A Döntõbizottság a felelõs mûszaki vezetõre vonatkozó elõírással kapcsolatban megállapította az a Kbt. konkrét rendelkezésébe, nevezetesen a Kbt. 63. § (3) bekezdésére tekintettel a Kbt. 44. § (7) bekezdésébe ütközött, ezért e vonatkozásban azt külön nem állapította meg, hogy ajánlatkérõ ezzel az eljárásával megsértette a Kbt. 24. § (1)–(2) bekezdése szerinti alapelveket, hiszen ezek az alapelvek a fenti részletszabályokban tételesen is megfogalmazást nyertek.<br>
A kérelmezõ álláspontja szerint a 10. a) pont 4. bekezdése és a 10. b) pont 6. bekezdésében foglalt elõírások, valamint a módosításnak az 5. bekezdésre vonatkozó része ellentmondásos, így sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdésében foglalt alapelveket.<br>
A Döntõbizottság álláspontja szerint a módosított részvételi felhívás 10. a) pontja 4. bekezdése és a 10. b) pont 6. bekezdése nem maradt ellentmondásos. A 10. a) pontban megfogalmazottakkal összhangban áll a 10. b) pont 6. bekezdése szerinti alkalmatlansági kritériumként megjelölt mutatók. A saját tõke és a jegyzett tõke aránya esetében képzett mutatót úgy lehet teljesíteni, ha a saját tõke mértéke meghaladja a jegyzett tõke mértékét.<br>
Egyértelmû volt már a módosítás elõtt is a részvételi felhívás 12. pontja nyolcadik bekezdése alapján az, hogy a gazdasági mutatók tekintetében mind a részvételre jelentkezõnek, mind a 10%-ot meghaladó mértékben igénybe venni kívánt alvállalkozónak meg kell felelnie, így e vonatkozásban nincs ellentmondás a részvételi felhívásban.<br>
A fentiek alapján a részvételi felhívás hivatkozott elõírásai nem sértik a verseny tisztaságára vonatkozó alapelvet.<br>
A Közbeszerzési Értesítõ február 19-i számában megjelent módosítás egyértelmûen fogalmaz abban a tekintetben, hogy a 10. b) pont kiegészül egy új 5. bekezdéssel. Ebbõl következõen a további bekezdések számozása az egységes felhívásban módosul. Ez azonban nem okoz ellentmondást a felhívásban, hiszen egyértelmû a módosítás ajánlatkérõ által meghatározott tartalma alapján az is, hogy a módosításban az eredeti, 2003. január 29-én megjelent részvételi felhívás szerinti számozást és nem a módosítás következtében kialakult számozást jelölte meg az ajánlatkérõ. A hirdetmény 6. a) pontjában ugyanis a módosítással érintett hirdetmény módosuló pontjait és a módosítás szövegét kellett megadni. Így egyértelmû, hogy a módosítást követõen mi a részvételi felhívás tartalma.<br>
Nem sértette meg tehát az ajánlatkérõ a részvételi felhívás ily módon történõ módosításával a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdéseit.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c), d), és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki, továbbá a 88. § (1) bekezdés a) pontja alapján az alaptalan kérelemrészek tekintetében a kérelmet elutasította.<br>
A Döntõbizottság csak úgy tudta reparálni az ajánlatkérõ által elkövetett jogsértést, hogy az ajánlatkérõ részvételi felhívására vonatkozó és azt követõ valamennyi döntését megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2003. évi költségvetésérõl szóló 2002. évi LXII. törvény 55. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2003. december 31-éig egymillió forint, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére – így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására – tekintettel kell megállapítani.<br>
Annak ellenére, hogy a fenti jogkövetkezmények alkalmazásával az ajánlatkérõ által elkövetett jogsértés orvosolható volt, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a Döntõbizottságnak bírságot kellett kiszabnia a jogsértés megállapítására tekintettel az ajánlatkérõvel szemben.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, és a kiszabható legalacsonyabb összegû bírság alkalmazását tartotta indokoltnak. A bírság mértékének megállapításánál tekintettel volt arra a Döntõbizottság, hogy ugyan az ajánlatkérõ jogsértést követett el, azonban a jogsértõ döntés és az azt követõ döntések megsemmisítésével a jogsértés orvosolható volt.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
Az ajánlatkérõ nyilatkozata és a becsatolt dokumentumok alapján a jogsértõ döntést az ajánlatkérõ képviselõ-testülete hozta meg, így jelen esetben a döntésért felelõs természetes személy személye nem állapítható meg, ezért a döntésért felelõs személy bírságolására nem kerülhetett sor.<br>
Tekintettel arra, hogy a Döntõbizottság megállapította, hogy az ajánlatkérõ jogsértést követett el, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 16.<br>
<br>
	Dr. Bankó Ágnes s. k.,	Divinyi Péterné s. k.,<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>