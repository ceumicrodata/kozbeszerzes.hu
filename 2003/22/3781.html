<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3781)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.140/9/2003.<br>
<br>
Tárgy: a Közbeszerzések Tanácsa Döntõbizottság elnöke által az Oktatási Minisztérium közbeszerzési eljárása ellen hivatalból kezdeményezett eljárás.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Döntõbizottság elnöke (1024 Budapest, Margit krt. 85., továbbiakban: Döntõbizottság elnöke) által az Oktatási Minisztérium (1055 Budapest, Szalay u. 10., képviseli: dr. Csók Balázs ügyvéd, 1067 Budapest, Teréz krt. 19. III. em. 32., a továbbiakban: ajánlatkérõ) "szerzõi jogi védelem alatt álló SPSS statisztikai programcsomag felhasználási jogának megszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg.<br>
Ajánlatkérõ 2003. március 10-én tájékoztatta a Döntõbizottság elnökét arról, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján hirdetmény közzététele nélküli tárgyalásos közbeszerzési eljárást indít a rendelkezõ részben meghatározott tárgyban.<br>
Az eljárásfajta választását azzal indokolta, hogy az SPSS programcsomag a társadalomtudományok kvantitatív mûvelõinek elfogadott eszköze az egész világon. A programcsomag oktatásának és felhasználtságának elterjedtsége a magyar felsõoktatásban már 1999-ben indokolttá tette, hogy az Oktatási Minisztérium e programcsomag felhasználására szerzõdést kössön, és ezzel biztosítsa az állami fenntartású felsõoktatási intézmények számára a programcsomag termékeinek használatát. Ez a szerzõdés 2003-ban lejárt, és ezért indokolt újabb közbeszerzési eljárás keretében a szoftvercsomag felhasználási jogának biztosítása. Elõadta, hogy a beszerzés tárgya szerzõi jogi védelem alatt áll, annak felhasználási jogának megszerzésére szerzõdés Magyarországon kizárólag az SPSS Partner Kft.-vel köthetõ.<br>
Tájékoztatójához mellékelte az SPSS Partner Kft. által tett "büntetõjogi nyilatkozat"-ot arról, hogy az SPSS Partner Kft. az SPSS Inc. multinacionális szoftvercég kizárólagos magyarországi forgalmazója és jogosult támogatást nyújtani, tanfolyamokat tartani az SPSS szoftverek tekintetében.<br>
Ajánlatkérõ tájékoztatójához mellékelte az ajánlati felhívását, melyben ajánlattételre hívta fel az SPSS Partner Kft.-t és pontosan megjelölte, hogy mely szoftverek képezik az SPSS statisztikai programcsomag részét.<br>
Ajánlatkérõ felhívásában rendelkezett a pénzügyi, gazdasági és mûszaki alkalmasság igazolására kért adatokról, tényekrõl, megállapította az alkalmatlansági szempontot. Az ajánlatok elbírálásának szempontjaként a legalacsonyabb összegû ellenszolgáltatást határozta meg.<br>
Ajánlatkérõ felhívásában rendelkezett eljárása lefolytatásának menetérõl.<br>
A Döntõbizottság elnöke 2003. március 19-én kezdeményezett jogorvoslati eljárást ajánlatkérõ közbeszerzési eljárása ellen.<br>
A kezdeményezõ irat indokolása szerint a rendelkezésre álló iratok alapján nem állapítható meg egyértelmûen az ajánlatkérõ által választott eljárásfajta feltételeinek megléte. Indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.<br>
Ajánlatkérõ írásbeli észrevételében és a tárgyaláson tett nyilatkozatában kérte a jogorvoslati eljárás megszüntetését.<br>
Álláspontja szerint jogszerûen folytatta le a közbeszerzési eljárását.<br>
Elõadta, hogy részére bemutatták az SPSS Partner Kft. által a multinacionális anyacég SPSS Inc.-vel kötött szerzõdés azon részét, amelyben biztosították az SPSS Partner Kft. részére a kizárólagos magyarországi forgalmazói jogokat. E szerzõdést azonban nem bocsátották a rendelkezésére.<br>
Csatolta az SPSS Inc. Kelet- és Közép-európai Területi Igazgatójának a nyilatkozatát arról, hogy az SPSS Partner Kft. az SPSS statisztikai programcsomag szoftverjeinek a kizárólagos magyarországi forgalmazója és rendelkezik azzal a joggal, hogy felhasználási engedélyt adjon az SPSS termékekre Magyarországon.<br>
Ajánlatkérõ álláspontja szerint az SPSS Partner Kft. és az SPSS Inc. Kelet- és Közép-európai Területi Igazgatójának nyilatkozata alapján megállapítható, hogy az ajánlattételre felhívott SPSS Partner Kft. kizárólagos jogokkal rendelkezik a beszerzés tárgyát képezõ SPSS szoftver termékcsomagra.<br>
Egyéb érdekeltként az SPSS Partner Kft. szintén arra hivatkozott, hogy a saját, illetõleg az anyacég nyilatkozata alapján megállapítható, hogy Magyarországon kizárólagos forgalmazói jogokkal rendelkezik. Elõadta, hogy az anyacéggel az SPSS Partner Kft. évekkel ezelõtt kötött szerzõdést, a jelenlegi helyzetet a nyilatkozatok tükrözik és közölte, hogy az alapszerzõdés csatolásától erre figyelemmel eltekint.<br>
Közölte, hogy amennyiben kizárólagos forgalmazói joga vonatkozásában kételyek támadnának, abban az esetben az SPSS Inc. Kelet-és Közép-európai Területi Igazgatóját kell megkeresni az igazolás érdekében.<br>
Ajánlatkérõ bejelentette, hogy a közbeszerzési eljárását lefolytatta, és 2003. március 27-én az SPSS Partner Kft.-vel megkötötte az eljárást lezáró szerzõdést.<br>
A Döntõbizottság jelen jogorvoslati ügyben – figyelemmel a jogorvoslati eljárást kezdeményezõ iratban foglaltakra – kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállnak-e, továbbá ajánlatkérõ ajánlati felhívása jogszerû volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzésre, építési beruházás, illetve szolgáltatás megrendelése esetén, ha a szerzõdést mûszaki, technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes teljesíteni.<br>
A beszerzési tárgyát az SPSS statisztikai programcsomag képezte.<br>
A Döntõbizottság az SPSS Inc. Kelet- és Közép-európai Területi Igazgatójának nyilatkozata, az SPSS Partner Kft. nyilatkozata, továbbá ajánlatkérõ azon elõadása alapján, hogy megtekintette a két cég közötti szerzõdést, megállapította, hogy az SPSS Partner Kft. rendelkezik kizárólagos magyarországi forgalmazói jogosultsággal az SPSS statisztikai programcsomag felhasználási jogának engedélyezésére.<br>
A kizárólagos magyarországi forgalmazói jogosultság, illetve felhasználási engedély adása pedig olyan jognak minõsül, amely megalapozza a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazását.<br>
A Döntõbizottság a fenti indokokra tekintettel megállapította, hogy fennállnak az ajánlatkérõ által választott eljárásfajta feltételei.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására – ha e törvény másként nem rendelkezik – az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást – ha a megindítására vagy a folytatására okot adó körülmény nem áll fenn – megszünteti.<br>
A fentiekre tekintettel a Döntõbizottság az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 16.<br>
<br>
	Dr. Nagy Gizella s. k.,	Fábián Péter s. k.,<br>
	közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>