<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3785)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.133/8/2003.<br>
<br>
Tárgy: az Interimport Kft. jogorvoslati kérelme az Országos Rheumatológiai és Fizikoterápiás Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Interimport Kft. (1117 Budapest, Budafoki út 114., képviseli: dr. Hontvári Mátyás ügyvéd, 1125 Budapest, Nógrádi u. 37., a továbbiakban: kérelmezõ) által a Országos Rheumatológiai és Fizikoterápiás Intézet (1023 Budapest, Frankel Leó út 25–29., megbízásából eljár: MEDIMPORT Kft., 1095 Budapest, Soroksári út 1. V. em. 7., a továbbiakban: ajánlatkérõ) "az Országos Rheumatológiai és Fizikoterápiás Intézet gyógyszer-, kötszer- és vegyszerbeszerzése, összességében 406 különféle tételre az ajánlati dokumentációban részletezve" tárgyú közbeszerzési eljárása ellen kezdeményezett jogorvoslati eljárását megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs, annak felülvizsgálatát bíróságtól sem lehet kérni.<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. december 18-i 51. számában ajánlati felhívást tett közzé nyílt eljárás megindítására a rendelkezõ részben meghatározott tárgyban 10492/2002 sz. alatt.<br>
Kérelmezõ az I/218–I/236. számú kötszertételekre tett ajánlatot.<br>
Az eljárás eredményhirdetése 2003. február 24-én megtörtént.<br>
Kérelmezõ jogorvoslati kérelmét a 2003. március 17-én nyújtotta be a Döntõbizottsághoz. A Döntõbizottság a 2003. március 24-ére teljesített hiánypótlást követõen az eljárást megindította.<br>
Kérelmezõ a Döntõbizottságtól a jogsértés megállapítását kérte a fenti kötszertételekre vonatkozó döntéssel kapcsolatban.<br>
Álláspontja szerint ajánlatkérõ döntése a közbeszerzésekrõl szóló – többször módosított – 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdésében, továbbá a 40. § (5) bekezdésébe ütközik, mert jogellenesen olyan szövegértelmezést tartalmaz az ajánlati felhívás, hogy szállítandó kötszerként csak Beiersdorf-gyártmányt lehetett megajánlani és más, a lényeges tulajdonságok tekintetében azonos vagy jobb kötszergyártmány nem vehetett részt a versenyben.<br>
Kérelmezõ a 2003. március 28-i keltezésû és március 31-én érkeztetett nyilatkozatában jogorvoslati kérelmét visszavonta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a Döntõbizottság eljárására – ha a Kbt. másként nem rendelkezik – az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja.<br>
Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76 § (</a>1) bekezdésében biztosított jogkörében eljárva a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88 § (</a>1) bekezdés h) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89 § (</a>1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2003. április 2.<br>
<br>
	Dr. Szaller Ottó s. k.,	Székelyné Bihari Mária s. k.,<br>
	közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>