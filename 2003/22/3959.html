<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3959)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.148/8/2003.<br>
<br>
Tárgy: a CSÕSZER Rt. jogorvoslati kérelme a BM Költségvetési és Gazdasági Fõosztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A CSÕSZER Berendezéseket Szerelõ Rt. (1103 Budapest, Gergely u. 8., képviseli: Galántainé dr. Csõváry Judit ügyvéd, 1095 Budapest, Mester u. 1., I. em. 8., a továbbiakban. kérelmezõ) kérelmének, melyet a Belügyminisztérium Költségvetési és Gazdasági Fõosztály (1051 Budapest, József Attila u. 2–4., képviseli: dr. Sebõk Cecília ügyvéd, 1211 Budapest, Táncsics Mihály u. 62. és dr. Kenéz Anna jogtanácsos, a továbbiakban: ajánlatkérõ) "a BM Budapest V., József Attila u. 2–4. sz. alatti központi épülettömbjében található kazánház rekonstrukciója a MATERV Kft. által készített és jóváhagyott kiviteli tervdokumentáció szerint" tárgyú közbeszerzési eljárása ellen nyújtott be, helyt ad, és megállapítja, hogy az ajánlatkérõ megsértette a közbeszerzésekrõl szóló az 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért az ajánlatkérõvel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizessék be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 30 000 Ft, azaz harmincezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 1999. október 27-i, 43. számában 5505 sz. alatt tette közzé ajánlati felhívását nyílt eljárás megindítására a fenti tárgyban.<br>
A felhívás 4.5 pontja elõírta, hogy az elsõ ütem befejezési határideje 1999. december 30., pénzügyi ütemterv szerint maximum bruttó százmillió forint nagyságrendû teljesítéssel.<br>
A teljes rekonstrukció befejezési határideje: 2000. szeptember 15.<br>
Ajánlatkérõ elõírta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, meghatározta továbbá alkalmatlanná minõsítésük szempontjait is.<br>
Az ajánlati felhívás 13. a) pontja elõírta, hogy ajánlatkérõ az összességében legelõnyösebb ajánlatot benyújtó ajánlattevõvel fog szerzõdést kötni.<br>
A 13. b) pontban megadta az elbírálás részszempontjait, azok súlyszámát, továbbá az adható pontszámokat.<br>
<br>
részszempontok 	súlyszámok<br>
–	vállalási ár	50<br>
–	az ajánlat tartalmának összhangjával való<br>
mûszaki megfelelõsége	45<br>
–	a befejezési határidõ, megvalósítás idõbeni<br>
ütemezése, korábbi teljesítés	30<br>
–	elõírtnál hosszabb idejû jótállás vállalása	20<br>
–	az ajánlatkérõ pénzügyi gazdálkodását kímélõ<br>
pénzügyi ütemezés	10<br>
Az egyes részszempontokra adható pontszám 1–20.<br>
Ajánlatkérõ szerzõdési feltételeket és kiviteli tervdokumentációt bocsátott az ajánlattevõk rendelkezésére.<br>
A szerzõdési feltételek I. pontjának 4. pontja szerint "vállalkozó a mûszaki megvalósulás mértékével arányos pénzügyi ütemtervet készít. Ebben a visszatartásokat is szerepeltetni kell."<br>
Az 5. pontban kikötötte, hogy a "megrendelõ elõleget nem fizet".<br>
A megadott szerzõdési feltételeket az ajánlattevõknek szerzõdésükbe kellett építeniük.<br>
Ajánlatkérõ helyszíni konzultációs lehetõséget biztosított 1999. november 12-én, amelyen az ajánlattevõk által feltett kérdésekre válaszolt, és azt írásos "emlékeztetõ" formájában az ajánlattevõknek megküldte.<br>
Az emlékeztetõ 5. oldalán a KIPCALOR Kft. kérdésére ajánlatkérõ közölte, hogy a helyszíni bontási és szerelési munkák 2000. április 15-tõl kezdhetõk.<br>
A KÉSZ Kft.-nek adott elsõ válaszában pedig rögzítette (5. oldal), hogy az I. ütem befejezési határideje 1999. december 30., ebben az ütemben élõ munkavégzés nem történik.<br>
A 7. oldalon a MASZER Rt. 3. kérdésére ajánlatkérõ azt a választ adta, hogy az I. ütemben a dokumentált anyag-elõvásárlás jelenti a mûszaki teljesítést. A szerzõdéskötés idõpontja 1999. december 23.<br>
Az ajánlattételi és bontási határidõig 1999. december 7-re a következõ ajánlatkérõk nyújtottak be ajánlatot: KRAFTSZER Kft., a Kipcalor Kft., a Fõvárosi Építõ Rt., a KÉSZ Kft., a Resonator Kft., a Kipkerszolg Kft., a Bicalor Kft., a KIPSZER Kft., a MASZER Rt., a Energocoop Kft., a Mester Kft., a Merkapt Kft., a Royal-Bau Kft., a CENTROP-SERVICE Rt. és a kérelmezõ.<br>
Ajánlatkérõ az ajánlatok bontásakor megállapította és jegyzõkönyvben rögzítette, hogy a Merkapt Kft., a Kraftszer Kft. és a Kipszerszolg Kft. ajánlatát érvénytelennek minõsítette.<br>
Ajánlatkérõ bírálóbizottságot hozott létre, mely értékelte az ajánlatokat, majd az 1999. december 13-i eredményhirdetésen a nyertes ajánlattevõnek a Kipcalor Kft.-t, a második legkedvezõbbnek a MASZER Rt.-t hirdette ki.<br>
Az eljárásról részletes összegzést készített, melyet az ajánlattevõknek megküldött. Az összegzés szerint a nyertes Kipcalor Kft. ajánlati ára 105 904 882 Ft, ebbõl az 1. részszámla összege 1999. december 30-ig 100 millió Ft, a végszámla 2000. július 31-ig a fennmaradó összeg. Az így megjelölt részszámlák alapján a 10-es súlyszámmal szereplõ "ajánlatkérõ pénzügyi gazdálkodását kímélõ pénzügyi ütemezés" részszempontra a nyertes a legmagasabb (146) pontszámot kapta.<br>
A felek 1999. december 23-án a szerzõdést megkötötték, melyben a 17. pontban az ajánlatban foglaltakkal szemben elsõ részszámlaként 42 000 000 Ft bruttó összegû részszámla szerepel 1999. december 30-i határidõvel fõberendezések, szerelvények beszerzésére vonatkozóan. A szerzõdés további két részszámlát és egy végszámlát tartalmaz.<br>
Kérelmezõ 1999. december 23-án nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson pontosított. Kérte, hogy a Döntõbizottság vizsgálja meg az ajánlatkérõ eljárást lezáró döntésének jogszerûségét, állapítson meg jogsértést, szabjon ki bírságot, és ajánlatkérõt költségekben marasztalja el.<br>
Az ajánlatkérõ a nyertesre vonatkozó döntését jogsértõnek tartotta, mivel a nyertes pályázó a vállalási árból 1999. december 30-ig elsõ részszámlaként 100 millió Ft-ot – 10% jólteljesítési garanciát jelölt meg, második részszámlaként 2000. július 31-ig a fennmaradó összeget, az ajánlatkérõ pénzügyi gazdálkodását kímélõ pénzügyi ütemezés elbírálási szempontjánál.<br>
Rámutatott arra, hogy a felhívásban maximum bruttó 100 millió Ft szerepel, melyet az ajánlatkérõ az emlékeztetõjében pontosított "dokumentált anyag elõvásárlás lehet" címszóval. Megítélése szerint a nyertes ajánlattevõ 105 904 882 Ft összegû vállalási árából a megjelölt 100 millió forint összegû anyag vásárlási elõteljesítés a december 23-i szerzõdéskötés esetén december 30-ig nem lehetséges.<br>
Az ajánlatkérõ fentiekben hivatkozott emlékeztetõjében közölt tény, mely szerint az elsõ ütem dokumentált anyag elõvásárlására vonatkozhat, egyértelmûen egy tényleges munkavégzés nélküli számlázást takar, hiszen a helyszíni bontás és a szerelési munkák csak 2000. április 15-tõl kezdhetõk. A pályázati kiírás vállalási ár és a pénzügyi gazdálkodást kímélõ pénzügyi ütemezése ily módon sérti a verseny tisztaságát, hiszen a többi ajánlattevõ a vállalási árának jóval kisebb összegû részét tüntette fel az anyagvásárlással elszámolható elsõ részszámla vonatkozásában.<br>
Álláspontja szerint az ajánlatkérõ a helyszíni bejáráson tett nyilatkozatával megtévesztette és ezáltal hátrányos helyzetbe hozta az ajánlattevõket az értékelési szakaszban, miután ott a legmagasabb összegû részszámlát benyújtót részesítette elõnyben.<br>
A tárgyaláson kifejtett álláspontjaként elõadta, hogy jogsértõ az ajánlatkérõ döntése azért is, mert érvénytelen ajánlatot bírált el és hirdetett ki nyertesként. Álláspontja szerint a Kipcalor Kft. ajánlata érvénytelen, mert az ajánlati felhívásban, illetve a késõbb megadott ismeretek alapján attól eltérõen tette meg ajánlatát.<br>
Ajánlatkérõ észrevételében a kérelem elutasítását kérte annak elkésettsége, illetve alaptalansága miatt. Álláspontja szerint az ajánlati felhívás azon kitételébõl, amely az I. ütem pénzügyi vonzatát maximum 100 millió Ft-ban határozta meg, kérelmezõ 1999. október 27-én szerzett tudomást. Ettõl számítva 15 nap állt volna rendelkezésre kérelmének elõterjesztésére. Álláspontja szerint ajánlatkérõ az ajánlati felhívásban foglaltak szerint bírálta el az ajánlatokat.<br>
Elõadta, hogy költségvetési szervként számára az volt a legkedvezõbb, ha az 1999. évre rendelkezésre álló 100 millió Ft a pénzügyi ütemezésben részszámlával lekötõdik, mert a fel nem használt elõirányzat átcsoportosításra kerülhet.<br>
Egyéb érdekeltként a nyertes Kipcalor Kft. érdemi észrevételében elõadta, hogy "ajánlata a felhívásban foglaltakkal teljesen összhangban áll." Ajánlata a pénzügyi ütemezésen túl és annak figyelmen kívül hagyásával is összességében a legelõnyösebb.<br>
A Döntõbizottság a D.356/10/1999. számú és 2000. február 3-án kelt határozatában megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 53. § (2) bekezdését, valamint az 59. § (1) bekezdését, ezért 5 000 000 Ft, azaz ötmillió forint pénzbírsággal sújtotta.<br>
A határozat indokolása szerint a kérelmezõ a nyertes ajánlattevõt kihirdetõ döntésrõl 1999. december 15-én szerzett tudomást, így a Döntõbizottsághoz a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében elõírt 15 napos határidõn belül: 1999. december 23-án megérkezett jogorvoslati kérelem – amelyet a kérelmezõ pontosított a tárgyaláson – nem késett el.<br>
A Döntõbizottság megállapította, hogy a kérelmezõ pontosított jogorvoslati kérelme alapos, mert a Kipcalor Kft. ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen; nem felel meg ugyanis az ajánlati felhívásban és a szerzõdési feltételekben foglaltaknak; amelybõl következõen az ajánlatkérõ megsértette a Kbt. 52. § (2) bekezdését azzal, hogy az ajánlatot nem minõsítette érvénytelenné, továbbá a Kbt. 53. § (2) bekezdését és az 59. § (1) bekezdését, mivel engedte, hogy a Kipcalor Kft. az eljárás további szakaszában részt vegyen, majd nyertessé is kihirdette.<br>
A Döntõbizottság álláspontja szerint a jogorvoslati kérelem azon része, amely szerint az elbírálás azért jogsértõ, mert az a – konzultáción elhangzott – megtévesztõ ajánlatkérõi nyilatkozaton alapul, megalapozatlan.<br>
Az ajánlatkérõ keresetet nyújtott be a Fõvárosi Bírósághoz a Döntõbizottság határozata ellen. Kérte a bíróságot, hogy a Döntõbizottság határozatát megváltoztatva – elsõdlegesen a – jogorvoslati kérelmet utasítsa el, annak elkésettsége okán, másodlagosan jogsértés hiánya miatt a marasztalást mellõzze, harmadlagosan pedig a bírság összegét mérsékelje.<br>
Álláspontja szerint a nyertes ajánlata nem volt érvénytelen, de a kérelmezõ a 2000. január 19-i tárgyaláson már elkésetten terjesztette elõ az erre irányuló új kérelmét, így azt a Döntõbizottságnak el kellett volna utasítania.<br>
A Döntõbizottság a kereset elutasítását kérte.<br>
A Fõvárosi Bíróság ítéletében a Döntõbizottság határozatát megváltoztatva megállapította, hogy ajánlatkérõ jogsértést nem valósított meg, ennek következtében mentesítette a bírság és az igazgatási szolgáltatási díj megfizetése alól. Az indokolás szerint az 1999. december 13-i eredményhirdetéstõl számított 15 napos jogvesztõ határidõ 1999. december 28. napján lejárt, ezért a kérelmezõ érvénytelenség megállapítására irányuló kérelmét a Döntõbizottságnak érdemi vizsgálat nélkül el kellett volna utasítani.<br>
A Döntõbizottság fellebbezésében az I. fokú bíróság ítéletének megváltoztatását és az ajánlatkérõ keresetének elutasítását kérte a Legfelsõbb Bíróságtól, fenntartva a határozatban foglaltakat.<br>
Az ajánlatkérõ ellenkérelmében a fellebbezés elutasítását kérte.<br>
A Legfelsõbb Bíróság az Fõvárosi Bíróság ítéletét megváltoztatta, a Döntõbizottság határozatát hatályon kívül helyezte és új eljárásra kötelezte. Megállapította a Legfelsõbb Bíróság, hogy a kérelmezõ két egymást követõ idõpontban és két, egymástól eltérõ tartalmú jogorvoslati kérelmet terjesztett elõ.<br>
A kérelmezõ elsõ jogorvoslati kérelmében a versenytisztaság elvének a megsértésével kapcsolatos jogsértés megállapítását és jogkövetkezményként bírság kiszabását kérte.<br>
A második jogorvoslati kérelem az elsõként elõterjesztetthez képest más jogalapon, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontján alapult.<br>
Helytállóan állapította meg az I. fokú bíróság, hogy e kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján elkésett, így azt a Döntõbizottságnak el kellett volna utasítania.<br>
Rámutatott továbbá a Legfelsõbb Bíróság, hogy az I. fokú bíróság abban tévedett, hogy figyelmen kívül hagyta azt, hogy a Döntõbizottság azon túl, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglaltakkal ellentétben elkésett kérelmet bírálta el, megsértette a Kbt. 79. § (1) bekezdésében foglaltakat is, mivel nem döntött a határidõben elõterjesztett jogorvoslati kérelemrõl.<br>
Ezért az új eljárás során a hatóság köteles – a Legfelsõbb Bíróság megállapításai szerint – a felperes elsõként elõterjesztett jogorvoslati kérelmérõl érdemben dönteni, míg a 2000. január 19-én elõterjesztett kérelmet elkésettség miatt elutasítani.<br>
A Döntõbizottság a jogorvoslati eljárást 2003. március 25-én megindította.<br>
A kérelmezõ jelen eljárásban kérelmét részben fenntartotta, a nyertes ajánlattevõ Kipcalor Kft. ajánlatának érvénytelenségének megállapítására irányuló kérelmétõl elállt. Kérte, hogy a Döntõbizottság állapítson meg jogsértést, szabjon ki bírságot és kötelezze ajánlatkérõt az eljárási díj és költségek viselésére.<br>
Álláspontja szerint az ajánlatkérõ eljárást lezáró döntése megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését a Kipcalor Kft. ajánlata nyertessé nyilvánításával, mivel az ajánlati felhívás az elsõ ütem pénzügyi 100 M Ft-os teljesítését a konzultáció emlékeztetõje szerint úgy pontosította, hogy az "dokumentált anyag elõvásárlás lehet".<br>
A nyertes ajánlattevõ 105 904 882 Ft összegû vállalási árából 1999. december 30-ig elsõ részszámlaként 100 millió Ft – 10% jólteljesítési garancia összeget jelölt meg, amely mértékû anyagvásárlási elõteljesítés a december 23-i szerzõdéskötésre tekintettel nem lehetséges. A fennmaradó összeget második részszámlaként 2000. július 31-ig jelölte meg a nyertes. Az ajánlatkérõ a pénzügyi gazdálkodását kímélõ pénzügyi ütemezés részszempontnál ezen ajánlati elemeket értékelte legkedvezõbbnek.<br>
A helyszíni kivitelezési munkák csak 2000. április 15-tõl voltak kezdhetõk, ezért a nyertes ajánlati elemeinek elfogadása sérti a verseny tisztaságát, hiszen a kérelmezõ és a többi ajánlattevõ vállalási árának jóval kisebb összegû részét tüntette fel az anyagvásárlásra vonatkozó elsõ részszámlaként.<br>
Ajánlatkérõ érdemi ellenkérelmében elsõdlegesen elkésettség, másodlagosan alaptalanság miatt kérte a kérelem elutasítását.<br>
Álláspontja szerint az ajánlatkérõ által sérelmezett ajánlati felhívásban elõírt feltételek és a konzultáción elhangzottak a kérelmezõ által ismertek voltak, jogorvoslati kérelmét ezekre vonatkozóan a jogvesztõ határidõn túl nyújtotta be a Döntõbizottsághoz.<br>
Amennyiben a Döntõbizottság álláspontja szerint a kérelem nem késett volna el, kérte annak megállapítását, hogy az ajánlatkérõ az ajánlati felhívásnak megfelelõen bírálta el az ajánlatokat.<br>
Az ajánlatkérõ pénzügyi gazdálkodását kímélõ pénzügyi ütemezés részszempontra azért volt a legkedvezõbb az ajánlatkérõ számára Kipcalor Kft. ajánlata, mert a nyertes az elsõ részszámlát 100 M Ft – 10% jólteljesítési garancia összegben jelölte meg a következõ módon:<br>
"A 2000-ben befejezõdõ elsõ ütemre benyújtott számlában szereplõ összeg biztosítékául vállalkozó felajánlja megrendelõ részére, hogy külön erre a célra a bankgaranciát adó pénzintézetnél alszámlát nyit. Errõl az alszámláról történõ bármilyen célú kifizetésre – kivéve az áfafizetést – csak a megrendelõvel közösen felvett teljesítési jegyzõkönyv kiállítása után kerülhet sor."<br>
Ezzel a konstrukcióval ajánlattevõ lehetõvé tette ajánlatkérõnek, hogy az elsõ ütemre szánt teljes összeget lekösse – azonban abból csak tényleges teljesítés után fizessen – és ezzel elkerülje a költségvetési szerveknél év végén szokásos maradvány összegek elvonását.<br>
Téved tehát kérelmezõ, amikor a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése megsértésnek tekinti ajánlatkérõ magatartását, hiszen a nyertes ajánlattevõ nem azt ajánlotta meg, hogy 100 millió Ft összegben teljesít, hanem azt, hogy az ajánlatkérõ számára kedvezõ pénzügyi konstrukción belül csak a tényleges teljesítés ellenértékét számlázza ki. Ez egyébként nem is lehet másként, hiszen ajánlatkérõ kikötötte, hogy elõleget nem ad.<br>
Álláspontja szerint az anyag-elõvásárlás nem azt jelenti, hogy az nem tartalmaz élõmunkát, ez pedig nem azonos a helyszínen végzett emberi munkával.<br>
Élõmunka az a tevékenység is, amelyet ajánlattevõ a saját üzemében abból a célból végez, hogy adott termék, szerelvény stb. a beruházás helyszínén beszerelhetõ állapotban legyen. Ilyen pl. a nyertes ajánlatában a lágyvíztároló tartály. Munkavégzésre csak a beruházás helyszínén nem kerülhetett sor az elsõ ütemben, ajánlattevõk mûhelyében igen. Ezek a termékek, készülékek stb. a kiállított számlákon mint dokumentált anyag elõvásárlás jelenik meg, hiszen ajánlattevõ az általa befektetett munkáról ajánlatkérõ felé már egyösszegû számlát állít ki.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése 1. fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5), vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottságnak mindenekelõtt a kérelmezõ által fenntartott kérelem elkésettsége vonatkozásában kellett állást foglalnia. A Döntõbizottság megállapította, hogy a kérelmezõ az ajánlatkérõ értékelésére vonatkozó döntését – sérelmezte kizárólag az ajánlatkérõ pénzügyi gazdálkodását kímélõ pénzügyi ütemezés részszempont vonatkozásában. Nevezetesen azt a döntést, hogy az ajánlatkérõ ezen bírálati részszempont tekintetében a nyertes Kipcalor Kft. által megadott 100 M Ft – 10% jólteljesítési garanciát tartalmazó részszámlaajánlatot tekintette a legkedvezõbbnek. A kérelmezõ részére ez a tény 1999. december 15-én vált ismertté, mikor az összegzést az eljárásról kézhez vette, kérelmét pedig a jogvesztõ 15 napos határidõn belül elõterjesztette 1999. december 22-én. Ezért a Döntõbizottság megállapította, hogy a kérelem nem késett el.<br>
A Döntõbizottság a Legfelsõbb Bíróság Kf.VI.37.46/2001/4. sorszámú ítélete szerinti körben, illetve a jogorvoslati kérelem szerinti körben vizsgálta az ajánlatkérõ közbeszerzési eljárását, amely az ajánlati felhívás fent megjelölt 5. részszempontja vonatkozásában hozott és a nyertes ajánlattevõre vonatkozó ajánlatkérõi döntés volt. A kérelem tehát nem vonatkozott a többi bírálati részszemponttal kapcsolatos ajánlatkérõi döntésre, valamint az ajánlatok bírálati sorrendjére, illetve az eredményre sem. Ezért a Döntõbizottság vizsgálata erre nem terjedt ki.<br>
A Döntõbizottság megállapította, hogy az ajánlatkérõ a pénzügyi gazdálkodását kímélõ pénzügyi ütemezés bírálati részszempont vonatkozásában az ajánlatokhoz csatolt szerzõdéstervezetek pénzügyi ütemezésének elsõ részszámlaösszegét értékelte.<br>
A nyertes Kipcalor Kft. szerzõdéstervezetének 16. pontja (vállalkozási díj, fizetési feltételek, elszámolás) Biztosíték címû része tartalmazta azt, hogy a 2000-ben befejezõdõ elsõ ütemre benyújtott számlában szereplõ összeg biztosítékául vállalkozó felajánlja megrendelõ részére, hogy külön erre a célra a bankgaranciát adó pénzintézetnél alszámlát nyit, melyrõl az áfakifizetést kivéve kifizetés csak a megrendelõvel közösen felvett teljesítési jegyzõkönyv kiállítása után kerülhet sor. A szerzõdés tervezet 17. pénzügyi ütemezés címû pontban a nyertes ajánlattevõ az az I. részszámla esedékességét 1999. december 30-ban jelölte meg a következõ mûszaki tartalommal: fõberendezések, szerelvények megrendelése, elõgyártások folytatása. A számla értéke 100 M Ft bruttó összeg – 10% jólteljesítési garancia visszatartásával. A szerzõdés mellékletét képezõ mûszaki ütemterv szerint az 1999. december 23-i szerzõdés kötést követõen december 27-ig a támadott részszempont szerinti értékelés szempontjából releváns fõanyagok beszerzése és számlázása történik, valamint az elõgyártás kezdõdik meg, mely 2000 április 17-én fejezõdik be.<br>
A Döntõbizottság megállapította – részben az ajánlatkérõ kifejezett elismerõ nyilatkozata alapján –, hogy az e részszempontra vonatkozó értékelés során a mûszaki tartalmat az ajánlatkérõ nem vizsgálta.<br>
Az ajánlatkérõ ezzel jogsértõen járt el, hiszen az ajánlati felhíváshoz tartozó szerzõdési feltételek I. pont 4. alpontja szerint a pénzügyi ütemtervnek a mûszaki megvalósulás mértékével arányosnak kell lennie, és az ajánlati felhívás részévé tett és a helyszíni konzultáción adott tájékoztatás szerint 1999. december 30-ig megvalósítható mûszaki tartalom köre csak a dokumentált anyagvásárlásra terjedhet ki. Az ajánlatkérõ az értékelés során tehát nem vette figyelembe az 5. részszemponttal kapcsolatos ajánlati tartalmi elemeket. Az ajánlatkérõ hivatkozása saját mûhelyben végzendõ elõgyártásra vonatkozóan azért nem vehetõ figyelembe, mivel az az elsõ ütem 1999. december 30-i befejezési határidejét követõen 2000. április 27-ig tart.<br>
A nyertes ajánlattevõvel 1999. december 23-án megkötött vállalkozói szerzõdés 17. pontja a pénzügyi ütemezésre vonatkozóan az 1999. december 30-i határidõre csak bruttó 42 millió forint értékû fõberendezésekre és szerelvényekre vonatkozó vállalást tartalmaz. Tehát a nyertes ajánlattevõvel megkötött vállalkozási szerzõdés ezen eltérõ tartalma is igazolja, hogy az ajánlatkérõ nem az ajánlati felhívás és a hozzá tartozó szerzõdési feltételek szerinti tartalmi elemek értékelését végezte el.<br>
A Döntõbizottság nem fogadta el az ajánlatkérõ hivatkozását a vonatkozásában sem, hogy az 5. részszempont értékelésénél a nyertes ajánlattevõ által biztosított alszámlanyitási lehetõség az elsõ ütemre szánt 100 M Ft-ra vonatkozóan – mint a költségvetési szerveknél év végén szokásos pénzmaradvány elvonása elkerülésének lehetõsége – figyelembe vehetõ ajánlati tartalmi elem lehetett volna. Az ajánlatkérõ ugyanis sem az ajánlati felhívásban, sem a szerzõdési feltételekben vagy a helyszíni konzultáción nem határozta meg e bírálati részszempont tartalmi köré, nevezetesen, hogy pénzügyi érdeke fûzõdik a 100 M Ft 1999. év végéig történõ teljes lekötéséhez. A Döntõbizottság rámutat arra, hogy ezzel az értelmezéssel ellentétesen az ajánlatkérõ a helyszíni konzultáción kifejezetten korlátozta az elsõ ütemre vonatkozó pénzügyi teljesítés tartalmát a dokumentált anyag elõvásárlásra.<br>
A Döntõbizottság megállapította, hogy a nyertes ajánlattevõ ajánlatában lévõ költségvetési összesítõ szerint az összes anyagköltség 78 768 876 Ft, mely valamennyi gyártási, szerelési anyagot tartalmazza. A költségvetés szerint a fõberendezések és szerelvények összege 43–45 M Ft volt, és ezzel arányos a megkötött szerzõdésben megjelölt elsõ részszámla 42 M Ft-os összege. Tehát az ajánlatkérõ az elsõ ütem részszámlája vonatkozásában csak ezt az összeget vehette volna figyelembe.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elsõ és második fordulata szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A Döntõbizottság megállapította, hogy az ajánlatkérõ azzal, hogy nem a szerzõdési feltételek szerinti pénzügyi és mûszaki ütemezésre vonatkozó elõírásait figyelembe véve végezte el az 5. bírálati részszempont körében a nyertes ajánlat értékelését, valamint az ajánlati felhívásban és a szerzõdési feltételekben elõre nem meghatározott értékelési szempontot (év végi pénzmaradvány költségvetési elvonásának elkerülése) vett figyelembe a Kbt. fenti rendelkezését megsértve járt el, tehát a Kbt. 24. § (1) bekezdés szerinti verseny tisztaságát kimondó alapelv sérelme konkrétan az ajánlatkérõ értékelésre vonatkozó döntésében nyilvánult meg. A Döntõbizottság megjegyzi, hogy az ajánlatkérõ a nyertes ajánlattevõvel megkötött szerzõdésben az összegzésben egyébként sem szereplõ utóbbi értékelési szempontot nem érvényesítette.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) pontja szerinti jogkövetkezményeket alkalmazta, illetve bírságot szabott ki.<br>
A Döntõbizottság indokoltnak találta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírság kiszabását az ajánlatkérõvel szemben az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az 1999. évi LX. évi törvénnyel módosított Kbt. szerint 1999-ben a bírság legalacsonyabb mértéke 700 000 Ft, természetes személy esetében 70 000 Ft.<br>
A Döntõbizottság a bírság mértéke meghatározásánál figyelembe vette, hogy a jogsértés nem reparálható, a közbeszerzés értékét, illetve a jogsértés súlyát illetõen.<br>
A Döntõbizottság megállapította, hogy az ajánlatkérõ részérõl a bírálóbizottsága határozatával történt az ajánlatok elbírálása, így kollektív döntés született az eljárás lezárására. Tekintettel a testületi döntésre, a döntéshozó felelõs személy vonatkozásában az ajánlatkérõ részérõl nem volt megállapítható a felelõsség.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. április 29.<br>
<br>
	Dr. Csanádi Péter s. k.,	Ruthner Oszkár s. k.,<br>
	közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>