<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3786)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.107/12/2003.<br>
<br>
Tárgy: a DÉLVIÉP Kft. kérelme a Kõröshegy Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DÉLVIÉP Dél-dunántúli Vízügyi Építõ Kft. (7400 Kaposvár, Raktár u. 13., képv.: dr. Matarits Tamás ügyvéd Varga és Matarits Ügyvédi Iroda, 1053 Budapest, Szép u. 4., a továbbiakban: kérelmezõ) jogorvoslati kérelmét, melyet a Kõröshegy Község Önkormányzata (8617 Kõröshegy, Petõfi u. 71., képviseli: dr. Nagy Brigitta ügyvéd, 1055 Budapest, Szent István körút 17., a továbbiakban: ajánlatkérõ) "Kõröshegy település szennyvízcsatorna-hálózatának megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. január 2-án, a Közbeszerzési Értesítõ (K. É.) 1. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a felhívás 12. pontjában a hiánypótlás lehetõségét kizárta.<br>
A részvételre jelentkezõknek ajánlatkérõ dokumentációt állított össze, melyben meghatározta a részvételi jelentkezések tartalmi és formai követelményeit.<br>
A dokumentáció 13.3. pontjában elõírta, hogy a jelentkezéseket zárt borítékban (csomagolásban) kell benyújtani.<br>
A dokumentáció 13.5. pontjában pedig elõírta az alábbiakat:<br>
"A jelentkezéseket A/4 formátumú lapokon, egy kötetben, megbonthatatlanul (állagsérelem nélkül nem bonthatóan) öszszefûzve vagy kötve, folyamatosan sorszámozva (1, 2, 3…), minden írott és/vagy nyomtatott oldalát a cégjegyzésre jogosult kézjegyével ellátva, gépelt, vagy nyomtatott formában (az oldalszámozás kivételével, mely tekintetben elfogadott a kézzel írt oldalszámozás), utólagos javítások és beszúrások nélkül, egy + négy példányban kell benyújtani, melyek közül az egyiket "eredeti", a többit pedig "másolat" felirattal kell megjelölni."<br>
A részvételi jelentkezési határidõre, 2003. január 30. napjára részvételi jelentkezést az alábbi társaságok nyújtottak be a Somogyi és Társa Kft., a Swietelsky Kft., az ALTERRA Építõipari Kft., a Bau-Team Kft., a Hydrocomp Kft., a SÁMA Kft., a Kaiser Kft., az OMS HUNGÁRIA Kft., a VEGYÉPSZER Rt., a Penta Kft., a Délviép Kft., a KÉSZ Kft., a Közvíz Kft., a Schumann-Fischer Bt., a Kötiviép "B" Kft., a Szabadics Kft., az ERRO 96 Kft., a Boroszlán Rt., a KÖ-SZÉN Kft., az Öko-Komplex Kft., az ALISCA BAU Építõ Kft., az INNOTERV Rt., a Hídépítõ Rt., a HOFFMANN Rt., a MÉLYÉPSZOLG Kft., a SADE Kft., a KÉKLÁNG Kft., a PROJECTHOLDING Kft., a DÉLÉPÍTÕ Rt., a TISZAGÉP Kft.<br>
Ajánlatkérõ a bontást követõn megvizsgálta az ajánlatokat az érvényesség és alkalmasság tekintetében, majd 2003. február 19. napján megtartott nyilvános eredményhirdetésen kihirdette a részvételi szakaszt lezáró döntését. Ajánlatkérõ döntésével 10 jelentkezõt nyilvánított érvényesnek és alkalmasnak, a többi 20 jelentkezõ – köztük kérelmezõ – jelentkezését érvénytelennek minõsítette.<br>
Kérelmezõ jelentkezése érvénytelenségének oka az ajánlatkérõ indoklása szerint az, hogy a jelentkezõ nem állagsérelem nélkül nem bontható formában (spirálozott kötésben) nyújtotta be részvételi jelentkezését.<br>
Az érvénytelenné nyilvánított jelentkezések benyújtóit 2003. február 24-én írásban külön értesítették, a döntés részletes indokainak ismertetése mellett.<br>
Kérelmezõ 2003. március 4-én nyújtott be jogorvoslati kérelmet, melyben a részvételi szakaszt lezáró döntést sérelmezte. Álláspontja szerint az általa benyújtott jelentkezés a felhívás és a dokumentáció elõírásainak megfelel mind tartalmi, mind formai szempontból. Az 5 példányos jelentkezést állagsérelem nélkül nem bontható "csomagban" nyújtották be, amelyben minden példány gerinces fûzésû volt. Az elõírás vélhetõen azt a célt szolgálta, hogy utólag a jelentkezéseket ne lehessen megváltoztatni, ennek biztosítása ajánlatkérõ, ill. megbízottja feladata.<br>
A dokumentációban nem volt kirészletezve, hogy mit kér ajánlatkérõ állagsérelem nélküliségre hivatkozással, ezért azt utólag kiterjeszteni és a korábbinál szigorúbban figyelembe venni jogsértõ. Sérelmezi még, hogy ajánlatkérõ 2 olyan döntõbizottsági határozatra hivatkozik az indoklásnál, amelyekben ajánlatkérõ "elválaszthatatlan", illetve "nyomdai kötés" elõírást tett. Megítélése szerint a hivatkozott döntések ezen esetben nem relevánsak.<br>
Kérelmének indokai között elõadta továbbá, hogy álláspontja szerint a gerinces fûzésû jelentkezésük állagsérelem nélkül nem bontható, teljesen nyilvánvaló ugyanis, hogy egy összefûzött jelentkezést a szó hétköznapi jelentésébõl kiindulva kézzel állagsérelem nélkül nem lehet szétbontani.<br>
Kéri a részvételi szakasz lezáró döntését megsemmisítését és a jogsértés megállapítását.<br>
Ajánlatkérõ észrevételében kéri a kérelem elutasítását. Álláspontja szerint a spirálozott (gerinces) fûzés nem felel meg az állagsérelem nélküli bontásnak, ezért döntésük jogszerû. Ezzel az elõírással a korrektséget és az eljárás tisztaságát kívánták fokozni. Kérelmezõ összekeveri az összefûzést és a csomagolást. Jelentkezése a csomagolás elõírásainak megfelelt, de az összefûzés nem volt állagsérelem nélkül bontható. A spirálozott fûzés kézzel, állagsérelem nélkül megbontható, abban az összefûzött lapok kicserélhetõek. A dokumentációban valóban nem írták elõ a konkrét módját, csak a célját a jelentkezések összefûzésének.<br>
Egyéb érdekelt DÉLÉPÍTÕ Rt. egyetért kérelmezõvel, észrevételében kifejtettek alapján jogsértõnek ítéli az ajánlatkérõ eljárást lezáró döntését.<br>
A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.<br>
A Döntõbizottság megállapította, hogy a jogorvoslati kérelem megalapozatlan az alábbi indokok alapján:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a két szakaszból álló eljárás részvételi szakaszában 37–38. §-t, a 43. § (4)–(6) bekezdését, az 51–54. §-okat és a 61. § (7) bekezdését megfelelõen alkalmazni kell.<br>
A két szakaszból álló eljárásban az ajánlatkérõ a részvételi felhívásban és – ha dokumentációt is biztosított, akkor – a dokumentációban határozhatja meg a részvételi jelentkezés tartalmi és formai követelményeit.<br>
Ajánlatkérõ a dokumentációja – fentiekben idézett – 13.5. pontjában támasztotta követelményként, hogy a jelentkezéseket megbonthatatlanul – állagsérelem nélkül nem bonthatóan – összefûzve vagy kötve kell elkészíteni. A jelen eljárás résztvevõi az ajánlatkérõ elõírásait nem kifogásolták, részvételi jelentkezésüket tehát azok szem elõtt tartásával kellett elkészíteniük. Az ajánlatkérõ fent idézett formai követelményét részletesebben nem fejtette ki.<br>
A Döntõbizottság álláspontja szerint az ajánlatkérõ elõírásait azok céljának, rendeltetésének figyelembevételével kell értelmezni általában a szavak, kifejezések mindennapi jelentése, gyakorlati használata során elfogadott formában.<br>
A megbonthatatlan – állagsérelem nélkül nem bontható – kifejezés a mindennapi szóhasználatban azt jelenti, hogy nem lehetséges az ajánlat/részvételi jelentkezés olyan megbontása, hogy azon ne keletkezzen roncsolódás.<br>
A Döntõbizottság álláspontja szerint a kérelmezõ ajánlata nem felelt meg a részvételi dokumentáció 13.5. pontjában foglalt követelményeknek, ugyanis kézzel vagy átlagos irodai eszközökkel lapokat lehet kiemelni, illetve visszahelyezni az adott részvételi jelentkezésbe, anélkül, hogy a beavatkozás ténye utólag megállapítható lenne.<br>
Tehát a vonatkozó kérelmezõi részvételi jelentkezésbõl lapokat úgy lehet kiemelni és visszahelyezni, hogy a beavatkozás ténye utólagosan nem megállapítható, ezért a fenti elõírásnak a részvételi jelentkezés nem felelt meg.<br>
A Döntõbizottság megvizsgálta a többi részvételi jelentkezést is a jogorvoslati eljárás tárgyát képezõ formai elõírás szempontjából és megállapította, hogy azon részvételi jelentkezések, melyek hasonlóan spirálos kötésben kerültek beadásra és az összefûzés mellett az egyes részvételi jelentkezések zsinórral is át voltak kötve és leragasztva szalaggal, melyet lepecsételtek, az állag sérelem nélküli megbonthatatlanság követelményének megfeleltek, tehát ezen részvételi jelentkezések roncsolás nélkül nem voltak bonthatóak.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, hogy a kérelmezõ részvételi jelentkezése nem felelt meg a részvételi dokumentáció elõírásának, ezért a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 2.<br>
<br>
	Dr. Sárkány Izolda s. k.,	Beckné Erdei Beáta s. k.,<br>
	közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>