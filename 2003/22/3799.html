<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3799)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.710/12/2002.<br>
<br>
Tárgy: a MEDECO Magyarország Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MEDECO Magyarország Kft. (9672 Gérce, Kossuth Lajos u. 128., képviseli: dr. Berényi Tamás ügyvéd, 9700 Szombathely, Fõ tér 3–5., a továbbiakban: kérelmezõ) jogorvoslati kérelmét, amelyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2–4., képviseli: dr. Stasszel Márta jogtanácsos, a továbbiakban: ajánlatkérõ) "a kesztyûk termékcsoportba tartozó, I-04-02 számú állami normatívának megfelelõ – a dokumentációban specifikált – orvosi vizsgálókesztyû egyszeri használatra megnevezésû termék szállítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Az ajánlatkérõ 2002. szeptember 4-én ajánlati felhívást tett közzé nyílt közbeszerzési eljárás lefolytatására.<br>
A beszerzés tárgya a kesztyûk termékcsoportba tartozó, I-04-02 számú állami normatívának megfelelõ – a dokumentációban specifikált – orvosi vizsgálókesztyû egyszeri használatra megnevezésû termék szállítása volt a felhívásban meghatározott öt részteljesítésben.<br>
Az ajánlatkérõ az ajánlati felhívás 11. a) pontjában a pénzügyi, gazdasági, mûszaki alkalmasság igazolása körében a b), c) és d) bekezdésekben elõírta a következõk csatolását:<br>
b) Ajánlattevõ/alvállalkozó 1999., 2000., 2001. évi mérlegének és eredménykimutatásának becsatolása. Ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozóknak az elõírt alkalmassági követelményeknek külön-külön kell megfelelniük.<br>
c) Ajánlattevõ/alvállalkozó 1999., 2000., 2001. évi 1077/2000. (IX. 22.) Korm. határozatban meghatározott egészségügyi termékekre (I-00-00) vonatkozó legjelentõsebb – egészségügyi intézményektõl származó referencialevéllel hitelesített – szállításainak ismertetése: az ellenszolgáltatás összege, a teljesítés ideje és a szerzõdést kötõ másik fél megnevezése, a referencia tárgyának megnevezése, a referenciát adó személy neve, beosztása minimális tartalommal. Ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozóknak az elõírt alkalmassági követelménynek együttesen kell megfelelniük.<br>
d) Ajánlattevõnek/alvállalkozónak a beszerzés tárgyában meghatározott tevékenységre (egészségügyi termékek szállítása) vonatkozó minõségbiztosítási rendszerének – bármely nemzeti rendszerben akkreditált tanúsítótól származó – tanúsítványa. Ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozóknak az elõírt alkalmassági követelménynek együttesen kell megfelelniük.<br>
Az ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjait határozta meg az alábbiak szerint:<br>
Az ajánlattevõnek és a közbeszerzés értékének 10%-át meghaladó mértékben igénybe venni kívánt alvállalkozónak (továbbiakban: alvállalkozó) a szerzõdés teljesítésére alkalmatlanná minõsítésének szempontjai:<br>
a) ajánlattevõ/alvállalkozó bankszámláján az elmúlt évben egynél többször, 1 hónapnál hosszabb ideig tartó sorban állás volt, illetve jelenleg sorban állás van.<br>
b) a becsatolt mérleg és eredménykimutatás alapján megállapítható, hogy a vizsgált évek mindegyikében az ajánlattevõ/alvállalkozó mérleg szerinti eredménye negatív,<br>
c) ajánlattevõ/alvállalkozó nem rendelkezik a vizsgált években az adott részteljesítésre összesen legalább a beszerzés egy évre vonatkozó értékének 50%-át elérõ, a 11. a) és c) pontjaiban meghatározott referenciaigazolással,<br>
d) az ajánlattevõ/alvállalkozó nem rendelkezik a 11. a) és d) pontokban meghatározott minõségbiztosítási tanúsítvánnyal.<br>
Az ajánlatkérõ az összességében legelõnyösebb ajánlatot kívánta kiválasztani, az ajánlati felhívás 13. b) pontjában meghatározta az ennek megítélésére szolgáló részszempontokat, azok súlyszámait, az adható pontszámokat és az értékelés módszerét.<br>
Az ajánlati felhívás 16. pontjában az ajánlatkérõ – többek között – elõírta az ajánlattevõ cégkivonatának [16.2. a) pont], és a megajánlott termék gyártója minõségbiztosítási rendszerének – bármely nemzeti rendszerben akkreditált – tanúsításának csatolását [16.2. e) pont].<br>
A felhívás 16.8. pontjában az ajánlatkérõ rögzítette, hogy hiánypótlásra nem ad lehetõséget.<br>
Az ajánlatkérõ dokumentációt is készített, amely tartalmazta az ajánlati felhívást, a jelentkezés benyújtásával kapcsolatos tartalmi és formai követelményeket, valamint szerzõdéstervezetet.<br>
Az ajánlatkérõ 2002. október 7-én megválaszolta a dokumentációt megvásárló cégektõl érkezett kérdéseket. A 8. és 15. kérdés arra irányult, hogy a 11. b) pont c) bekezdésében kért referenciaigazolásoknál elfogadja-e az ajánlatkérõ a termék, illetve a gyártó cég referenciáit, vagy kizárólag az ajánlattevõ/alvállalkozó referenciáit fogadja el.<br>
Az ajánlatkérõ mindkét kérdésre azt a választ adta, hogy kizárólag az ajánlattevõ/alvállalkozó hazai és nemzetközi referenciáit veszi figyelembe.<br>
Az ajánlattételi határidõben, 2002. október 15-ig a kérelmezõ az 1., a 4. és az 5. részteljesítésre, a Sempermed Magyarország Kft. az 1. és az 5. részteljesítésre, a Premier G. Med Kft. az 1., a HARTMANN-RICO Hungária Kft. az 1. és az 5., az AFAMIA TRADE Kft. az 1. részteljesítésre tett ajánlatot.<br>
Az eredményhirdetésre 2002. november 7-én került sor. Az ajánlatkérõ az 1. és 4. részteljesítésben a Sempenned Magyarország Kft.-t, az 5. részteljesítésben a HARTMANN-RICO Hungária Kft.-t hirdette ki nyertesnek, a kérelmezõ ajánlatát érvénytelennek minõsítette.<br>
Az érvénytelenség indoka az volt, hogy a kérelmezõ ajánlatában a benyújtott mérleg, a referenciák és a minõségbiztosítás igazolása nem a saját nevére szól.<br>
Az ajánlatkérõ a Sempermed Magyarország Kft.-vel és a HARTMANN-RICO Hungária Kft.-vel 2002. november 18-án megkötötte a szerzõdést.<br>
A kérelmezõ 2002. november 25-én nyújtott be kérelmet a Döntõbizottsághoz, amelyben kérte, hogy a Döntõbizottság állapítsa meg a jogsértést, semmisítse meg az ajánlatkérõ döntését.<br>
Ideiglenes intézkedésként a szerzõdés megkötésének megtiltását kérte.<br>
Kérelme indokául elõadta, hogy a korábbi nevét, a BI-MED Magyarország Kft. elnevezést 2002. július 4-én MEDECO Magyarország Kft.-re változtatta, miután tulajdonosváltozás történt. A névváltozás átvezetésre került a cégnyilvántartásban.<br>
Az ajánlatban benyújtott mérleg értelemszerûen a korábbi cégnévre szólt.<br>
Az új tulajdonos, az OPG Groep N.V. holland cég az eljárás tárgyát képezõ termékek gyártója, így ennek a társaságnak a nevére kiállított referenciák és minõségbiztosítási igazolás szavatolják a minõséget. Ez a cég a társaságban többségi irányítást biztosító befolyást szerzett.<br>
Jogellenesnek tartotta az érvénytelenné nyilvánítást.<br>
Az ajánlatkérõ észrevételében kérte az alaptalan kérelem elutasítását. Elõadta, hogy a kérelmezõ érvénytelen ajánlatot tett, mivel az ajánlata nem felel meg a felhívásban, illetve a dokumentációban foglaltaknak.<br>
A kérelmezõ saját magára nem csatolt minõségbiztosítási rendszer igazolást és referenciaigazolást sem. Az a tény, hogy a tulajdonos meghatározó befolyással rendelkezik a kérelmezõ cégben, nem jár azzal, hogy a kérelmezõ az alkalmasságát a tulajdonosra vonatkozóan kiállított igazolásokkal igazolhatja.<br>
A minõségbiztosítási rendszer tekintetében pedig ezt az ajánlati felhívásban külön a gyártóra és külön az ajánlattevõre is megkövetelte. Ez a kérelmezõ esetében csak a gyártóra teljesült.<br>
A kérelmezõ nem szolgáltatott adatot arra vonatkozóan, hogy névváltozás történt, ezért a BI-MED Savaria Kft. és a kérelmezõ azonosítása nem volt lehetséges.<br>
A Döntõbizottság megállapította, hogy a kérelem alaptalan.<br>
A Döntõbizottságnak azt kellett vizsgálnia, hogy kérelmezõ ajánlatát jogszerûen nyilvánította-e az ajánlatkérõ érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlatkérõ arra alapította a kérelmezõ ajánlatának érvénytelenségét, hogy a referenciák, a minõségbiztosítási tanúsítvány és a mérlegek nem a saját nevére szólnak.<br>
A Döntõbizottság az érvénytelenségi okokat megvizsgálva az alábbiakat állapította meg.<br>
Az ajánlatkérõ az ajánlati felhívás 11. a) pontjában az ajánlattevõ és a közbeszerzés értékének 10%-át meghaladó mértékben igénybe venni kívánt alvállalkozó referencia ismertetésének és igazolásának csatolását kérte.<br>
A kérelmezõ ajánlata 1. oldalán tett nyilatkozata szerint jelen közbeszerzési eljárásban az ajánlattevõ a MEDECO Magyarország Kft., továbbá az 51. oldalon tett nyilatkozat szerint a közbeszerzés értékének 10%-át meghaladó mértékben nem kíván alvállalkozót igénybe venni.<br>
A Döntõbizottság álláspontja szerint ennek következtében a kérelmezõ az ajánlati felhívás 11. a) pontja szerinti referenciákkal kapcsolatos elõírásának kizárólag úgy tehetett eleget, ha az ajánlata a MEDECO Magyarország Kft. saját referenciáinak ismertetését és igazolását tartalmazza. A kérelmezõ ajánlatában a MEDECO Magyarország Kft.-re vonatkozó referenciaismertetés és referenciaigazolás – kérelmezõ által is elismerten – nem található.<br>
A kérelmezõ ajánlata tartalmaz referencia ismertetést, igazolást, de azok nem az õ szállításaira vonatkoznak, hanem egy másik cég, a gyártó, a Medeco BV (Holland) által teljesített szállításokra.<br>
Tekintettel arra, hogy az ajánlatkérõ – ajánlattevõi kérdésre adott válaszában is megerõsítve – kifejezetten az ajánlattevõre, illetve az alvállalkozóra vonatkozó referenciaismertetés és -igazolás csatolását írta elõ, így egy másik cég – még ha az a kérelmezõ tulajdonosa és a termék gyártója is egyben – referenciái ismertetésének csatolásával a kérelmezõ nem tett eleget az ajánlati felhívás 11. a) pontja c) bekezdésében foglaltaknak. Kérelmezõ ajánlatban nem volt tehát olyan rá vonatkozó referenciaismertetés és -igazolás, amelyet az ajánlatkérõ az alkalmasság megítéléséhez vizsgálni tudott volna, így az ajánlata nem felelt meg az ajánlati felhívásban foglaltaknak.<br>
Az ajánlatkérõ a minõségbiztosítási rendszerrel kapcsolatban két elõírást tett. Egyrészt az ajánlattevõre és az alvállalkozóra vonatkozóan [11. a) pont], másrészt a termék gyártójára vonatkozóan [16.2. e) pont] írta elõ a minõségbiztosítási tanúsítvány csatolását.<br>
A Döntõbizottság álláspontja szerint a kérelmezõ – az ajánlata 51. oldalán tett nyilatkozatára is tekintettel – a fenti elõírásoknak úgy felelhetett meg, ha a MEDECO Magyarország Kft.-re mint ajánlattevõre, továbbá a megajánlott termék gyártójára vonatkozóan is csatolja a minõségbiztosítási tanúsítványt, azaz, ha az ajánlata két minõségbiztosítási tanúsítványt tartalmaz. A kérelmezõ az ajánlata 85–86. oldalán a gyártói minõségbiztosítási rendszer bemutatását jelölte meg, és itt a Medeco BV minõségbiztosítási tanúsítványa és annak fordítása szerepel az ajánlatban. Nem tartalmazza azonban az ajánlata a saját, azaz az ajánlattevõ MEDECO Magyarország Kft. minõségbiztosítási tanúsítványát, így az ajánlata nem felel meg az ajánlati felhívásban foglaltaknak.<br>
Az ajánlatkérõ az ajánlattevõre és a 10%-ot meghaladó mértékben igénybe venni kívánt alvállalkozóra vonatkozóan írta elõ a mérlegek csatolását. A kérelmezõ ennek az elõírásnak úgy tehetett eleget, hogy az ajánlatában csatolja a felhívásban megjelölt évekre vonatkozó saját mérlegeit. A kérelmezõ ajánlatában 1999., 2000. és 2001. évekre vonatkozóan nem a saját, a MEDECO Magyarország Kft. nevére szóló, hanem a BI-MED Savaria Kft. mérlegei szerepeltek. A kérelmezõ az ajánlatában az ajánlatkérõ számára semmilyen kifejezett tájékoztatást, igazolást nem adott arra vonatkozóan, hogy miért a BI-MED Savaria Kft. mérlegeit és miért nem a MEDECO Magyarország Kft. mérlegeit csatolta. A kérelmezõ a névváltozásra csak a jogorvoslati kérelmében hivatkozott, és csak a jogorvoslati eljárás során igazolta azt. A kérelmezõ nyilatkozata szerint az ajánlatában csatolt cégkivonatban lévõ, a tulajdonosokra és a cég fióktelepeire, azok címeire vonatkozó adatokból megállapítható lett volna, hogy a BI-MED Savaria Kft. és a MEDECO Magyarország Kft. ugyanaz a cég.<br>
A Döntõbizottság álláspontja szerint a közbeszerzési eljárásban az ajánlatkérõ számára rendelkezésére álló adatok alapján a névváltozás ténye, annak idõpontja nem volt megállapítható, így kétséget kizáróan nem volt megállapítható az sem az ajánlatkérõ számára, hogy a becsatolt mérlegek a kérelmezõ saját mérlegei-e vagy sem, tekintettel arra is, hogy nem volt hiánypótlási lehetõség.<br>
Megjegyzi azonban a Döntõbizottság, hogy az ajánlatban lévõ egyéb adatok (például cégjegyzékszám egyezése a mérlegeken és a cégkivonatban, a cégnév 2/002. sorszáma a cégkivonatban) célszerûvé tették volna a kérelmezõ felé tisztázó kérdés feltevését, hiszen az ajánlatkérõnek az ajánlati felhívás alapján nemcsak a mérlegen lévõ és az ajánlatot benyújtó cégnevének azonosságát kellett vizsgálnia, hanem azt is, hogy a mérlegek az ajánlattevõ mérlegei-e, önmagában pedig a különbözõ cégnév nem feltétlenül dönti el ezt a kérdést.<br>
A fentiek alapján a Döntõbizottság megállapította, hogy a kérelmezõ ajánlata nem felelt meg az ajánlati felhívásban foglaltaknak, ezért érvénytelen, így nem jogsértõ az ajánlatkérõnek a kérelmezõ ajánlata érvénytelenségére vonatkozó döntése.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 13.<br>
<br>
	Dr. Bankó Ágnes s. k.,	Hámori András s. k.,<br>
	közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>