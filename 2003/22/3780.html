<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3780)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.158/7/2003.<br>
<br>
Tárgy: a Szonda Ipsos Kft. jogorvoslati kérelme az Országos Kriminológiai Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Szonda Ipsos Média-, Vélemény- és Piackutató Kft. (1096 Budapest, Thaly K. u. 39., képviseli: dr. Kovács Gábor Viktor ügyvéd, 1113 Budapest, Karolina út 16., a továbbiakban: kérelmezõ) jogorvoslati kérelmét, melyet az Országos Kriminológiai Intézet (1122 Budapest, Maros u. 6/A., a továbbiakban: ajánlatkérõ) a "Széchenyi pályázat keretében az Áldozatok, elkövetõk és vélemények a bûnözésrõl címmel elnyert pályázat részeként közvélemény-kutatás lefolytatása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ, akinek nevében az OKFON Közbeszerzési és Szolgáltatási Rt. (1106 Budapest, Fehér út 10., 57. épület) járt el, részvételi felhívást tett közzé a Közbeszerzési Értesítõ 2003. február 19-i számában hirdetmény közzétételével induló tárgyalásos gyorsított eljárás megindítására a rendelkezõ részben írt tárgyban.<br>
E felhívásában ajánlatkérõ a részajánlat és a többváltozatú ajánlat tételét nem engedte meg és nem határozta meg az ajánlattevõk keretszámát sem.<br>
A részvételi jelentkezési határidõig, azaz 2003. március 6-ig a kérelmezõ, a Gallup Intézet Kft. és a GFK Hungária Piackutató Kft. nyújtotta be a jelentkezését. A részvételi szakasz 2003. március 11-i eredményhirdetésén ajánlatkérõ a GFK Hungária Piackutató Kft. jelentkezését ajánlatkérõ érvénytelennek minõsítette, majd ezt követõen a kérelmezõt és a Gallup Intézetet ajánlattételre hívta fel az ajánlati felhívás és a dokumentáció átadásával egy idõben.<br>
Az ajánlati felhívás 7. és 14. pontja a következõket tartalmazta:<br>
"7. Az ajánlattételi határidõ, mely azonos az ajánlatok felbontásának idõpontjával: 2003. március 19., 10.00 óra.<br>
Az ajánlat benyújtásának címe (helység, utca, házszám, emelet, szobaszám): OKFON Közbeszerzési és Szolgáltatási Rt. 1106 Budapest, Fehér út 10., 57. épület I. emelet.<br>
Az ajánlattétel nyelve: magyar.<br>
<br>
14. Az elsõ tárgyalás idõpontja: 2003. március 21., 11.00 óra. Az ajánlattevõk a pontos idõpontról és helyrõl az ajánlatok bontása során ad felvilágosítást. Ajánlatkérõ az ajánlattevõkkel külön-külön tárgyal és a tárgyalást követõen lehetõséget biztosít végsõ kereskedelmi és mûszaki ajánlat benyújtására. Ajánlatkérõ egy tárgyalási forduló megtartását tervezi."<br>
A részvételi dokumentáció 3. és 6. pontjában az ajánlatot alkotó okmányok tartalmi meghatározása, illetve az ajánlat formai elõírása keretében ajánlatkérõ egyértelmûvé tette, hogy ajánlattevõktõl írásbeli ajánlatot vár el, valamint azt is, hogy hány példányban szükséges az ajánlatokat benyújtani. Ugyancsak a dokumentáció tartalmazta az ajánlatokhoz benyújtandó "Ajánlati nyilatkozat" és a "Kereskedelmi ajánlat" 1. és 2. sz. mellékletként való csatolási kötelezettségét.<br>
A 2003. március 19-i ajánlattételi határidõig kérelmezõ és a Gallup Intézet is benyújtotta az ajánlatát. Ajánlatkérõ a bontási jegyzõkönyvet még ezen a napon megküldte az ajánlattevõknek és ez alkalommal tájékoztatta õket arról is, hogy a kérelmezõvel 2003. március 21-én 11 óra 30 perckor, míg a Gallup Intézettel ugyanezen napon 12.00 órakor folytat tárgyalást.<br>
A fenti idõpontban lefolytatott tárgyalásokról ajánlatkérõ jegyzõkönyvet készített, melyek közül a kérelmezõvel folytatott tárgyalásról felvett jegyzõkönyv – többek között – a következõket tartalmazta:<br>
"Ajánlatkérõ a tárgyalás végén összegezte, hogy milyen kérdésekben vár mindenképpen visszaigazolást, illetve megerõsítést 2003. március 24-én 12.00 óráig. Ezen idõpontig ajánlattevõnek lehetõsége van az ajánlatát újragondolni és végsõ ajánlatot benyújtani. Amennyiben ajánlatán nem kíván módosítani, ezt a tényt nyilatkozat formájában erõsítse meg."<br>
Ajánlatkérõ a 2003. március 21-i, mindkét ajánlattevõhöz intézett levelében – többek között – a következõket közölte:<br>
"Ezúton írásban is megerõsítjük a tárgyaláson elhangzottakat, mely szerint a végsõ ajánlat megtételének idõpontja 2003. március 24-én 12.00 óra. Az ajánlat bármely része – így a kereskedelmi ajánlat, határidõ, szerzõdéses feltételek – módosulhat, melyet kérünk írásban, zárt borítékban az OKFON Rt. címére eljuttatni."<br>
A 2003. március 24-i 12.00 órai "végleges ajánlatok bontására" mindkét ajánlattevõ élt írásbeli ajánlattétellel. Ajánlatkérõ az ajánlatokat értékelte, majd a 2003. március 25-i eredményhirdetésen a Gallup Intézetet jelölte meg nyertesként, másodikként a kérelmezõt.<br>
Kérelmezõ 2003. március 31-én jogorvoslati kérelemmel fordult a Döntõbizottsághoz. Ebben kérte a jogsértés megállapítása mellett az ajánlatkérõ eljárást lezáró döntésének a megsemmisítését, továbbá ideiglenes intézkedéssel a szerzõdés megkötésének a megtiltását, valamint ajánlatkérõ költségekben történõ marasztalását. Kérelmét azzal indokolta, hogy:<br>
A közbeszerzésekrõl szóló – többször módosított – 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71. §</a> (1) bekezdése szerint a hirdetményt a törvény 9. sz. mellékletében meghatározott minta szerint kell közzétenni. A hirdetmény közzétételével induló tárgyalásos eljárásra vonatkozó szabályokban a Kbt. nem rendelkezik írásbeli ajánlattételrõl, erre vonatkozó felhívás lehetõségét a 9. sz. mellékletben elõírt rovatok sem tartalmaznak. Ezzel szemben a Kbt. 71/B. § (1) bekezdése kifejezetten rendelkezik arról, hogy hirdetmény közzététele nélküli tárgyalásos eljárás esetén az ajánlati felhívásnak kifejezetten tartalmaznia kell, hogy az ajánlatkérõ igényli-e az írásbeli ajánlattételt.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. § </a>rendelkezése szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. A Kbt. 24. § (2) bekezdése rendelkezése szerint pedig az ajánlatkérõnek biztosítania kell az esélyegyenlõséget az ajánlattevõk számára.<br>
A fent idézett jogszabályi rendelkezések alapján a közbeszerzési eljárást az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2), illetve 25. § rendelkezéseinek megsértésével folytatta le.<br>
Tekintettel arra, hogy a jogszabály nem rendelkezik a hirdetmény közzétételével induló tárgyalásos eljárás során írásbeli ajánlattételrõl, illetve ennek lehetõségérõl kifejezetten csak a hirdetmény közzététele nélküli tárgyalásos eljárás esetén rendelkezik, ezért a kérelmezõ álláspontja szerint ezt az ajánlatkérõ jogellenesen írta elõ az ajánlattevõknek. Az írásbeli ajánlatban rögzített ajánlati ár ajánlattevõknek való megküldése miatt, az írásbeli ajánlat elõírása lehetõséget biztosított arra, hogy a Szonda Ipsos Kft. ellenében induló Magyar Gallup Intézet Kft. ajánlattevõ végleges ajánlata megtétele során olyan taktikát alkalmazzon, amely az esélyegyenlõség alapelvét sérti. Eszerint tehát az írásbeli ajánlatok elõírása jogellenes volt, tekintettel arra is, hogy a jogszabály rendelkezései szerint az eljárásnak ebben a formájában az ajánlatkérõnek kifejezetten a kiválasztottakkal való szabad tárgyalás útján [<a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdés] kellett volna döntést hoznia.<br>
A Döntõbizottság a kért ideiglenes intézkedést – a törvényi feltételek hiányában – a jogorvoslati eljárás során nem alkalmazta.<br>
Ajánlatkérõ írásos észrevételében kérte a jogorvoslati kérelem elutasítását. Ezt azzal indokolta, hogy az ajánlati felhívás 7. és 14. pontja tartalmazta, hogy ajánlatokat vár, azokat mikor kell felbontania, mikor tart tárgyalást, továbbá hogy bontásra kerül sor, valamint hogy milyen módon ad lehetõséget végleges ajánlat benyújtására. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(4) bekezdés f) pontja ajánlatkérõre bízza a szabályok elõírását a tárgyalásos eljárás során, egyebekben pedig a nyílt eljárás szabályait kell alkalmaznia, ez viszont magában foglalja az írásbeli ajánlattételt és ehhez kapcsolódó egyéb aktusokat. Kérelmezõ számára ugyanolyan módon biztosította az ajánlat módosítását, mint nyertes ajánlattevõnek, ezért nem érti kérelmezõ esélyegyenlõség megsértésével kapcsolatos kérelmét sem. Közölte, hogy a szerzõdés még nem került megkötésre.<br>
Az ügyben érdekelt félként a Magyar Gallup Intézet Kft. írásban úgy nyilatkozott, hogy – álláspontja szerint – az ajánlatkérõ a Kbt. szabályai szerint folytatta le az eljárást, ezért indítványozta a jogorvoslati kérelem elutasítását.<br>
A Döntõbizottság a rendelkezésére álló iratok, írásos nyilatkozatok alapján – tekintettel arra, hogy a felek tárgyalás tartását nem kérték, tárgyalás tartása nélkül megállapította, hogy a jogorvoslati kérelem megalapozatlan az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)–(2) bekezdése tartalmazza a közbeszerzési eljárás alapelveit az alábbiak szerint:<br>
(1) A közbeszerzési eljárásban – az egyes eljárási cselekmények, az ajánlatok értékelése során hozott döntés és a szerzõdés megkötése tekintetében – az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
(2) Az ajánlatkérõnek biztosítania kell az esélyegyenlõséget az ajánlattevõk számára. A becsatolt iratokból, így különösen a jegyzõkönyvekbõl és a felek részére küldött értesítésekbõl megállapítható volt, hogy az ajánlati felhívás, illetve a dokumentáció fentiekben hivatkozott pontjai, elõírásai, továbbá az egész közbeszerzési eljárás menete egyértelmûvé és világossá kellett hogy tegye mindkét ajánlattevõ, így kérelmezõ számára is, hogy az írásbeli ajánlattétel elvárt volt, valamint annak esetleges módosítása is írásban történik. Hogy mennyire nem lehetett kétsége kérelmezõnek az írásbeli ajánlattétel kötelezettségérõl, azt az is bizonyítja, hogy maga is írásban nyújtotta be ajánlatát. Mindebbõl egyértelmûen következik, hogy nem – lehet – jogszabálysértõ, ha az írásban benyújtott ajánlatot szintén írásban lehet/kell módosítani. Ezt tette – helyesen – kérelmezõ is.<br>
Ajánlatkérõ kérelmezõvel folytatott 2003. március 21-i tárgyalásán felvett jegyzõkönyv is tartalmazza a "végsõ ajánlatot benyújtani", valamint ha kérelmezõ nem kíván módosítani, e tényt "nyilatkozat formájában" megerõsíteni kifejezéseket, fordulatokat. Kérelmezõ élt a végsõ írásbeli ajánlat benyújtásának lehetõségével, aminek keretében azonban nem változtatott eredeti (alap) ajánlatában tett árakon, illetve egyéb ajánlati elemein, csupán azt az addicionális kutatásra vonatkozó árajánlat szerzõdéskötéstõl számított 30 napos érvényességi nyilatkozattal egészítette ki.<br>
Fentiek alapján tehát nem helytálló kérelmezõ azon kérelmi eleme, hogy mert a Kbt.-ben elõírt részvételi felhívás nem tartalmaz olyan rovatot, amely rendelkeznek az írásbeli ajánlattételrõl, és ajánlatkérõ mégis elvárta, elõírta, az jogsértõ lenne. Kérelmezõ éppen hogy félreértelmezi a Kbt. elõírásait, mert ami a tárgyalásos eljárás vonatkozásában nincs szabályozva, arra a nyílt eljárás szabályait kell alkalmazni és ez nem mond ellent a kérelmezõ által hivatkozott 25. §-ban foglaltaknak.<br>
A fent leírt indokok, valamint tények alapján megállapítható az is, hogy valójában a kérelmezõ azon kérelmi eleme is megalapozatlan, mely szerint ajánlatkérõ az esélyegyenlõség alapelvét megsértette volna, hisz kétséget kizáróan megállapításra került, hogy ajánlatkérõ biztosította azt azzal, hogy mindkét ajánlattevõ felé ugyanolyan eljárási módot alkalmazott, mindkettõjük részére egyenlõen, elõre közölt módon biztosította az egyszeri ajánlati módosítás lehetõségét, tehát nem állapítható meg az esélyegyenlõség elvének megsértése sem.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdésének a) pontja szerint elutasította.<br>
A költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a Kbt 89. § (1) bekezdése bíztosítja.<br>
<br>
Budapest, 2003. április 14.<br>
<br>
	Dr. Bíró László s. k.,	Hámori András s. k.,<br>
	közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>