<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (3924)
</b></h2><FONT size=3><i><u></i></u><br>
Kf.VI.37.552/2001/4.<br>
<br>
A Magyar Köztársaság Legfelsõbb Bírósága a dr. Zudor Mónika jogtanácsos által képviselt Privatizációs és Vagyonkezelõ Rt. (1133 Budapest, Pozsonyi út 56.) I. rendû, az Alterra Építõipari Kft. (1103 Budapest, Sibrik Miklós u. 30.) II. rendû, a Geohidroterv Mérnökgeológiai Környezetvédelmi és Vízgazdálkodási Kft. (1116 Budapest, Temesvár u. 20.) III. rendû és a Körte Környezettechnikai Kft. (2330 Dunaharaszti, Némedi út 4.) IV. rendû felpereseknek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indított perében – amelybe az alperes pernyertessége érdekében az Elgoscar Kft. (1145 Budapest, Kolombusz u. 17–23.) I. rendû és a Hídépítõ Rt. (1371 Budapest, Pf. 458) II. rendû beavatkozóként perbe lépett – a Fõvárosi Bíróság 2001. február 21. napján hozott 2.K.31.224/1997/47. számú ítélete ellen az I. rendû felperes által 49. sorszám alatt benyújtott fellebbezés folytán eljárva az alulírott napon – tárgyaláson kívül – meghozta a következõ<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság az I. rendû felperest, hogy fizessen meg 15 nap alatt az alperesnek 10 000 (tízezer) forint másodfokú eljárási perköltséget.<br>
A fellebbezési eljárási illetéket az állam viseli. Az ítélet ellen további fellebbezésnek nincs helye.<br>
<br>
INDOKOLÁS<br>
<br>
Az I. rendû felperes a Közbeszerzési Értesítõ 1997. június 18-án megjelent, 43. számában ajánlati felhívást tett közzé nyílt közbeszerzési eljárás lefolytatására, amelynek tárgya a tököli és kiskunlacházai volt szovjet katonai repülõterek 1999. december 10-ig teljesítendõ környezeti kármentesítése; a tököli repülõtéren – a dokumentációban megjelölt – az „A”, a „B”, a „C”, a „D” területeken és a Hõközpont környezetében, a kiskunlacházai repülõtérnél négy helyszínen.<br>
Az I. rendû felperes, meghatározva a fontossági sorrendet, az összességében legelõnyösebb ajánlatot kívánta kiválasztani; a tököli repülõtérre beérkezett ajánlatokból a III. rendû felperes, a kiskunlacházai területekre benyújtott ajánlatokból a IV. rendû felperes ajánlatát hirdette ki nyertesnek, 2. helyezettként mindkét repülõtérre vonatkozóan a II. rendû felperes ajánlatát jelölte meg.<br>
Az I. rendû és a II. rendû beavatkozó jogorvoslati kérelmet terjesztett elõ az alpereshez, kérve a közbeszerzési eljárás felülvizsgálatát és a felperesi döntés megsemmisítését, hivatkozva arra, hogy az ajánlatkérõ a közbeszerzésekrõl szóló 1995. évi XL. törvény (a továbbiakban: Kbt.) elõírásait megsértette, mert megváltoztatta a felhívásában megjelölt elbírálási szempontokat, nem az összességében legelõnyösebb ajánlatot tevõt hirdette ki nyertesnek, érvénytelen ajánlatot fogadott el, továbbá az eljárásban ajánlattevõként a Kbt. 31. §-a szerinti összeférhetetlen személy vett részt.<br>
Az alperes, a beavatkozók kérelme alapján, a szerzõdés megkötését megtiltotta, majd a D.193/22/1997. számú, 1997. október 15. napján kelt határozatában az ajánlatkérõ eljárást lezáró döntését a nyertesekre és a második legjobb ajánlattevõre ki terjedõen a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alkalmazásával megsemmisítette.<br>
A határozat indokolása szerint az ajánlatkérõ az értékelési szempontokat és azok fontossági sorrendjét megváltoztatta, amelynek következtében – a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>ában, 56. §-ában és az 59. § (1) bekezdésében foglaltakat megsértve – nem az értékelési szempontoknak megfelelõ, legelõnyösebb ajánlatot tevõt hirdette ki nyertesnek. A megváltoztatás eredményeként a II., a III. és a IV. rendû felpereseknek a kiskunlacházai repülõtérre adott, teljes mértékben, illetve minimális eltéréssel azonos mûszaki tartalmú ajánlatai a szakmai tartalom-kidolgozottság-megvalósíthatóság szempont elbírálásában nem azonos pontértéket kaptak, mert az ajánlatkérõ – a felhívásban közöltekkel ellentétben – a sorrendben harmadik szempontot: a költséghatékonyságot is a szakmai tartalomnál értékelte, és az árajánlatok eltérõek voltak.<br>
Az alperes megállapította, hogy a II. és a III. rendû felperesnek a tököli repülõtérre vonatkozó ajánlata érvénytelen, mert az ajánlati felhívással ellentétben a „B” terület szennyezett talajának a tisztítását nem vállalták; továbbá hogy az ajánlatkérõ a kiskunlacházai repûlõtérre benyújtott ajánlatok esetében diszkriminatívan értékelte a pénzügyi alkalmasságot, mert e szempontot a IV. rendû felperes vonatkozásában kedvezõbb módszerrel vizsgálta, mint a többi ajánlatot tevõnél. Az alperes az összeférhetetlenségre vonatkozó kérelmet megalapozatlannak találta.<br>
Keresetében az I. rendû felperes a határozat hatályon kívül helyezését, a II., III. és IV. rendû felperesek a megváltoztatását kérték a bíróságtól azzal, hogy az I. rendû felperes közbeszerzési eljárást lezáró döntése maradjon érvényben.<br>
Az I. rendû felperes keresetében kifejtette: az értékelési szempontok sorrendjének megváltoztatása az elõíráshoz igazodó pontozás miatt nem eredményezett eltérõ értékelést; a IV. rendû felperes ajánlata nem volt azonos a II. rendû felperes ajánlatával; a II. és a III. rendû felperes ajánlata tartalmazta a tököli repülõtér „B” területének a tisztítását is; a IV. rendû felperes esetében nem valósított meg pozitív diszkriminációt, a pénzügyi alkalmasságánál csupán korrigálást végzett. A II. és a III. rendû felperes keresetében vitatta az alperes azon határozati megállapításait, hogy az ajánlataik érvénytelenek lettek volna. A IV. rendû felperes a keresetében kiemelte, hogy az alperesi állásponttal ellentétben nem kedvezõbb elbírálás, hanem hiba kijavítása történt a pénzügyi alkalmassága megítélése során.<br>
A perben folytatott bizonyítási eljárás során az elsõfokú bíróság két igazságügyi szakértõt: dr. Gabos Györgyöt és Steiner Ferencet rendelte ki. A felperesek vitatták Steiner Ferenc szakértõ kirendelésének szükségességét, és szakvéleménye megalapozottságát.<br>
Az alperes és az alperesi beavatkozók a keresetek elutasítását kérték.<br>
Az elsõfokú bíróság ítéletében a felperesek kereseteit elutasította, az indokolásban megállapítva, hogy a tököli repülõtérre szólóan sem a nyertes: III. rendû felperes, sem a második helyezést elért II. rendû felperes ajánlata egyértelmûen nem tartalmazta a „B” terület talajának tisztítását, ajánlataik ezért nem feleltek meg az ajánlati felhívásnak, így az I. rendû felperes a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontját megsértve mellõzte az érvénytelenség megállapítását.<br>
Az elsõfokú bíróság kifejtette, hogy az I. rendû felperes ajánlati felhívása nem tartalmazott olyan elemet, hogy ha a két területbõl valamely vállalkozás csak az egyikre kíván ajánlatot tenni, úgy a pénzügyi megbízhatóságnál ez kedvezményt jelent; a IV. rendû felperes ajánlatának ezen „új elemmel” bõvített elbírálása ellentétes a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésével, ezért jogszabálysértõ.<br>
Az elsõfokú bíróság álláspontja szerint e jogsértések önmagukban alapot adtak arra, hogy az alperes az I. rendû felperesnek az eljárást lezáró döntését – jogszerûen – megsemmisítette. Egyetértve az alperesi állásponttal, az elsõfokú bíróság rámutatott még arra, hogy az I. rendû felperes az értékelése során az érdemi eredményt is befolyásolva változtatta meg feltételeit és a fontossági sorrendet, amellyel megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(1) bekezdésében foglaltakat, továbbá, hogy dr. Gabos György szakértõ a szakvéleményében maga adta elõ – volt munkakapcsolaton alapuló – érdekeltségét a III. rendû felperessel, ezért a szakvéleménye objektivitásának a kétségessé válása tette indokolttá másik szakértõ kirendelését.<br>
Az I. rendû felperes fellebbezésében kérte az ítélet megváltoztatását, és kereseti kérelme teljesítését. Elõadta, hogy az elsõfokú bíróság megsértette a Polgári perrendtartásról szóló 1952. évi III. törvény (a továbbiakban: Pp.) 182. § (3) bekezdésében és a Legfelsõbb Bíróság 8. számú állásfoglalásában foglaltakat, ugyanis dr. Gabos György szakértõ kirendelését követõen nem volt alapja és oka további szakértõi bizonyításnak. Az I. rendû felperes fellebbezésében fenntartotta és megismételte a keresetében kifejtetteket az ajánlatok értékelési szempontjairól, illetve a IV. rendû felperes ajánlatánál alkalmazott számítási hiba kijavításáról, álláspontja szerint az általa elõadottak el nem fogadása miatt megalapozatlan az elsõfokú bíróság ítélete.<br>
Az alperes az ítélet helybenhagyását kérte, a II., III., IV. rendû felperesek és az alperesi beavatkozók a fellebbezési eljárásban érdemi kérelmet nem terjesztettek elõ.<br>
A fellebbezés nem alapos.<br>
A Legfelsõbb Bíróság megállapította: az I. rendû felperes nem támadta fellebbezéssel az elsõfokú bíróság ítéletének az alperesi határozat törvényességét azon vonatkozásban megállapító részét, hogy a II. és a III. rendû felperes ajánlata nem felelt meg az ajánlati felhívásban foglaltaknak, fellebbezésében a bizonyítási eljárást, a feltételek és a fontossági sorrend értékelését és a IV. rendû felperes ajánlatának „új elemét” kifogásolta. A Legfelsõbb Bíróság kiemeli, hogy a Pp. 253. § (3) bekezdése értelmében az elsõfokú bíróság ítéletét a fellebbezés korlátai között bírálhatta felül.<br>
A Pp. 182. § (3) bekezdése akként rendelkezik, hogy: ha a szakvélemény homályos, hiányos, önmagával vagy más szakértõ véleményével, illetve a bizonyított tényekkel ellentétben állónak látszik, vagy helyességéhez egyébként nyomatékos kétség fér, a szakértõ köteles a bíróság felhívására a szükséges felvilágosítást megadni. A fél erre irányuló indítványa alapján a bíróság más szakértõt rendelhet ki. Ha a bíróság a bizonyítást hivatalból rendelte el [164. § (2 ) bek.], szükség szerint hivatalból jogosult új szakértõ kirendelésére is.<br>
Dr. Gabos György szakértõ rögzítette szakvéleményében, hogy a III. rendû felperes vezetõ munkatársai annál a cégnél dolgoztak vezetõ beosztásban, amelynek 29 éven át az igazgatója volt. A Legfelsõbb Bíróság osztja az elsõfokú bíróság álláspontját abban, hogy a volt munkakapcsolat miatti érdekeltség okán dr. Gabos György szakvéleménye helyességéhez nyomatékos kétség fér, ezért másik szakértõ kirendelésére jogszerûen került sor. Az elsõfokú bíróság eljárási jogszabálysértés nélkül folytatta a bizonyítási eljárást.<br>
A közigazgatási iratok (elõterjesztés, értékelési jegyzõkönyv) alapján ténykérdés, hogy a IV. rendû felperes pénzügyi megbízhatóságának értékelése során olyan szempontokat is értékelt az I. rendû felperes, amely nem szerepelt az ajánlati felhívásban. A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációhan) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Helytállóan állapította meg az elsõfokú bíróság és az alperes, hogy a IV. rendû alperes ajánlatának az ajánlati felhívásban nem található elemmel bõvített elbírálása az idézett jogszabályhelybe ütközése miatt törvénysértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése értelmében, ha az ajánlatkérõ az összességében legelõnyösebb ajánlatot kívánja kiválasztani (az I. rendû felperes ajánlati felhívása ezt tartalmazta), az ennek megítélésére szolgáló – a közbeszerzés tárgyával szembeni követelményekre, az ellenszolgáltatás mértékére és a teljesítés egyéb körülményeire vonatkozó – szempontok fontossági sorrendjét is meg kell határoznia. A peres felek között nem volt vitatott az, hogy az I. rendû felperes az értékelési szempontok sorrendjét megváltoztatta. A Legfelsõbb Bíróság teljeskörûen osztja az elsõfokú bíróság megállapítását abban, hogy a fontossági sorrend megváltoztatása az érdemi eredményt befolyásolta, melyet részletesen és helytállóan kifejtett az alperes a határozatában.<br>
A fentiek miatt a Legfelsõbb Bíróság az elsõfokú bíróság jogszerû ítéletét a Pp. 253. § (2) bekezdése alapján helybenhagyta.<br>
A sikertelenül fellebbezõ felperes a Pp. 78. §-a alapján köteles megfizetni az alperes perrel felmerült költségeit, a II., III., IV. rendû felpereseknek és az alperesi beavatkozóknak a fellebbezési eljárásban költsége nem merült fel, így annak viselésérõl a Pp.79. § (1) bekezdése alkalmazásával a Legfelsõbb Bíróság nem rendelkezett.<br>
A fellebbezési eljárási illeték a 6/1986. (VI. 26.) IM rendelet 14. §-a értelmében az állam terhén marad.<br>
<br>
Budapest, 2003. április 3.<br>
<br>
	Dr. Buzinkay Zoltán s. k.,	Dr. Fekete Ildikó s. k.,<br>
	tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>