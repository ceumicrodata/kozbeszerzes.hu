<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3767)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.96/19/2003.<br>
<br>
Tárgy: a TAMAX Kft. jogorvoslati kérelme a Magyar Televízió Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A TAMAX Kereskedelmi és Szolgáltató Kft. (1039 Budapest, Mátyás u. 15., képviseli: dr. Csík József ügyvéd, 1055 Budapest, Balassi B. út 27., a továbbiakban: kérelmezõ) jogorvoslati kérelmének, melyet a Magyar Televízió Rt. Vagyongazdálkodási Fõosztály, Eszközgazdálkodási és Létesítmény-fenntartási Osztály (1054 Budapest, Szabadság tér 17., nevében eljár: OKFON Közbeszerzési és Szolgáltatási Rt., 1106 Budapest, Fehér út 10., képviseli: dr. Sebõk Cecília ügyvéd, 1211 Budapest, Táncsics M. u. 62., a továbbiakban: ajánlatkérõ) "A Magyar Televízió Rt. három épületének napi takarítása, idõszakos nagytakarítása, udvartisztítás az ajánlati dokumentációban rögzített követelményeknek megfelelõen" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló – többször módosított – 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdés elsõ fordulatát, valamint az 5. § (1) bekezdését és (4) bekezdését, ezért a Döntõbizottság az ajánlatkérõvel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság ajánlatkérõt, hogy a kérelmezõ részére a határozat kézbesítésétõl számított 15 napon belül a 150 000 Ft, azaz egyszázötvenezer forint igazgatási szolgáltatási díjat fizesse meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ felhívást tett közzé a Közbeszerzési Értesítõ 2003. január 8-án megjelent 2. számában a rendelkezõ részben megjelölt tárgyban 10760/2002 sz. alatt.<br>
A felhívás 3. b) pontjában megjelölte a teljesítési helyeket:<br>
–	1054 Budapest, Szabadság tér 7.<br>
–	1066 Budapest, Ó u. 14.<br>
–	1051 Budapest, Nádor u. 18.<br>
Részajánlattételt nem engedett meg ajánlatkérõ. A szerzõdés idõtartamára vonatkozóan a felhívás 4. pontjában az szerepel, hogy a szerzõdés aláírását követõen haladéktalanul megkezdett szolgáltatást határozatlan idõre kívánják igénybe venni. A felhívás 9. pontjában ajánlatkérõ nyilatkozik, hogy a szerzõdés teljesítését biztosító pénzügyi fedezettel rendelkezik.<br>
Az ajánlatok elbírálásának szempontjaként az összességében legelõnyösebb ajánlat lett megjelölve a következõk szerint:<br>
részszempontok	súlyszámok<br>
–	ajánlati ár	50<br>
–	napi takarítás ajánlati ára	40<br>
–	a nagytakarítás ajánlati ára	10<br>
–	az ajánlati ár érvényességének idõtartama	10<br>
–	az elõírtaknál kedvezõbb pénzügyi feltételek	30<br>
–	késõbbi fizetési határidõ vállalása	20<br>
–	nagyobb mértékû késedelmi kötbér vállalása	10<br>
Adható pontszám 1–10.<br>
Ajánlatkérõ dokumentációt is készített, melynek része a vállalkozási szerzõdéstervezet. A szerzõdéstervezet 3.1. pontja szerint: "Vállalkozó vállalja a szerzõdés tárgyának megfelelõ rendszeres takarítás folyamatos végzését, továbbá évente – 2 alkalommal a nagytakarítások maradéktalan, hiány- és hibamentes elvégzését. A szerzõdéstervezet 6. pontja szerint: "A vállalkozónak a rendszeres takarítást folyamatosan kell végeznie.", 6.1. pontja szerint:<br>
"Amennyiben a vállalkozó elmulasztja a szerzõdésben vállalt kötelezettségeinek teljesítését a vállalt teljesítési határidõn belül, úgy a megrendelõ késedelmi kötbérre jogosult. "A kötbér alapja az adott helyszínen el nem végzett takarítási szolgáltatás díja, mértéke az eredménytelenül eltelt teljesítési határidõtõl számítva napi 1% minden késedelmesen eltelt nap után."<br>
Az ajánlati árat a szerzõdéstervezet 2. sz. mellékletének a kitöltésével kellett megadni, ahol külön tételként szerepel a napi takarítás ajánlati ára, a nagytakarítás ajánlati ára és az eseti megrendelés alapján végzett takarítási tevékenységek ajánlati egységárai.<br>
Az ajánlatok bontása 2003. február 18-án volt. Ajánlatot tett kérelmezõ, valamint közös ajánlatot a B.O.S. Kft. és az Iker-Siker Bt. Az ajánlatokat szakmai bírálóbizottság értékelte. Az ajánlatkérõ döntését, mely szerint az eljárás nyertese a B.O.S. Kft.–Iker-Siker Bt. közös ajánlata, 2003. február 28-án hirdették ki. Az eredményhirdetésen kérelmezõ is jelen volt.<br>
Kérelmezõ 2003. február 27-én nyújtott be jogorvoslati kérelmet, amelyet a 2003. március 10-i, ill. március 19-i beadványában kiegészített.<br>
Kérelmezõ kérte, hogy a Döntõbizottság elsõdlegesen ideiglenes intézkedésként rendelje el az eljárás felfüggesztését, majd hívja fel a kiírót a törvény szabályainak megfelelõ eljárásra. Másodlagosan ideiglenes intézkedésként a szerzõdéskötést tiltsa meg, majd határozatában semmisítse meg ajánlatkérõ döntését.<br>
Indokolásul elõadta, hogy tudomásuk szerint ajánlatkérõnek további négy telephelye van, amelyek takarítását szintén külsõ vállalkozók megbízásával végezteti. Álláspontjuk szerint a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdés elõírásait megsértette az ajánlatkérõ, amikor ezen épületek takarítására nem tett közzé ajánlati felhívást. A négy épület közül három takarítását egy korábbi közbeszerzési eljárás során társaságuk nyerte el. A megrendelõ kérésére a szerzõdést módosították, a pályázaton elnyert munka egy részének elvégzésérõl önként lemondtak. Jelen eljárás bontási jegyzõkönyvének átvételekor meggyõzõdtek arról, hogy ezt a munkát nem saját munkaerõvel végzi a kiíró, hanem közbeszerzés mellõzésével a jelen kiírás másik pályázójával az Iker-Siker Bt.-vel szerzõdött, aki tudomásuk szerint évente 10 millió Ft-tal többet számlázott a korábban velük kötött szerzõdésben rögzített árnál.<br>
Álláspontjuk szerint jogsértõ a felhívás 13. b) pontjában megjelölt "nagyobb mértékû késedelmi kötbér vállalása" részszempont, ugyanis a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pont elõírásai szerint a részszempontoknak gazdaságilag értékelhetõ mennyiségi, ill. minõségi tényezõkön kell alapulniuk. A vállalkozási szerzõdéstervezetben nincsenek megjelölve a teljesítési határidõk, így formailag kizárt a késedelembe esés, vagyis a részszempont gazdaságilag nem értékelhetõ.<br>
Kérelmét a 2003. március 10-én kiegészítette az alábbiakkal:<br>
A napi takarítás körében biztosítandó ügyeleti személyzet díja esetükben az értékelésbe bevont 2 425 000 Ft-os árat 1 023 000 Ft-tal emeli, így ténylegesen a napi takarításra 3 448 000 Ft/hó ajánlatot tettek. A gyõztes pályázó 4 292 575 Ft-os napi takarításra tett árajánlata 2 557 500 Ft-tal emelkedik az ügyeletesek díja miatt, így a fizetendõ tényleges havi díj: 6 850 075 Ft. Véleményük szerint a kiíró nem a tényleges ajánlati árak figyelembevételével értékelte az ajánlatokat. A gyõztes pályázó 82 200 000 Ft/év vállalkozási díjat igényel a takarítási munkák elvégzéséért, míg cégük ezt 53 001 000 Ft-ért vállalta.<br>
Kérelmezõ a 2003. március 19-én megtartott tárgyaláson jogorvoslati kérelmének ezen részét visszavonta.<br>
A 2003. március 10-i nyilatkozatukban elõadták továbbá, hogy tisztában vannak azzal, hogy a kiírónak jogában áll az ajánlatokat az összességében legelõnyösebb ajánlat szempontja szerint bírálni, de ez nem eredményezheti az alapelvek sérelmét, a jogszabály ugyanis az államháztartás kiadásainak ésszerûsítését kívánja szolgálni. Az az ajánlati felhívás, amely lehetõvé teszi a több mint másfélszeres díjat igénylõ pályázó ajánlatának a legkedvezõbbként történõ értékelését, nyilvánvalóan sérti a közbeszerzés alapelveit.<br>
Az ajánlatkérõ nevében észrevételt tett az OKFON Rt.<br>
Ebben a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) bekezdésének megsértésével kapcsolatban megjegyzi, hogy nem kerülik meg a törvényt, hanem éppen hogy közbeszerzési eljárást folytatnak, azt pedig a Kbt. 5. § (3) bekezdése lehetõvé teszi, hogy több eljárásban szerezzék be ugyanazt a terméket vagy szolgáltatást. A felhívás elkészítése idõpontjában a felhívásban megjelölt három telephelyen volt szüksége a szolgáltatásra. Nem volt lehetõsége, hogy olyan telephelyekre kérje a szolgáltatást, ahol hatályos szerzõdései vannak. E vonatkozásban kérelmezõ az eljárás mellõzését sérelmezi. Ajánlatkérõ véleménye szerint ezt a kérelmezõ a jogvesztõ határidõn túl kifogásolja, ugyanis a szerzõdéseket 2002. augusztus 15-én kötötték meg. Ha kérelmezõ álláspontja szerint a szerzõdések megkötésére közbeszerzési eljárás nélkül került sor, akkor legkésõbb (a 90 napos határidõt figyelembe véve) 2002. november 14-ig lett volna lehetõség jogorvoslatot kezdeményezni. Megjegyzik, hogy a kérdéses telephelyek tekintetében a közbeszerzési eljárás elõkészítése megkezdõdött. Egyebekben a jelenlegi közbeszerzési eljárás nem terjed ki a kérelemben hivatkozott telephelyekre, így a kérelem e tekintetben jelen közbeszerzési eljárásban értelmezhetetlen.<br>
Álláspontjuk szerint a kérelem azon része, amely a felhívás 13. b) pontját tartja ellentétesnek a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésével, elkésett.<br>
Ajánlatkérõ az érdemi észrevételét március 14-én kiegészítette az alábbiakkal:<br>
A dokumentációban megfogalmazott rendelkezésekbõl kitûnik, hogy a napi takarítás ajánlati árának tartalmaznia kellett a napi takarítás körében elõírt ügyeleti takarítói személyzet költségeit is. Kérelmezõ az ajánlati nyilatkozatában elfogadta az ajánlatkérõ által támasztott követelményeket, erre való tekintettel kérelmezõ ajánlatát is érvényesnek tekintették, és értékelték. Ha kérelmezõ érte volna el a legmagasabb pontszámot és a napi takarításra vonatkozó ajánlati ára nem tartalmazza az ügyeleti takarítás árát, úgy a szerzõdés vele nem jöhetett volna létre.<br>
Kérelmezõ a 2003. március 19-i nyilatkozatában az OKFON Rt. által elõterjesztett érdemi észrevételre elõadta, hogy lehetséges, hogy a kiírónak hatályos szerzõdése van a jelen eljárás tárgyát nem képezõ telephelyekre, de ezek a szerzõdések a Kbt. megsértésével jöttek létre.<br>
Az ajánlatkérõ észrevételében írtak szerint a közbeszerzési eljárásban nem szerepeltetett telephelyekre 2002. augusztus 15-én kötöttek szerzõdést, ezért a jogorvoslati eljárás kezdeményezésére nyitva álló határidõ eltelt. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének második mondata szerint a 90 napnál régebbi eseményeket is jogában áll hivatalból vizsgálnia a Döntõbizottságnak, ha azokról a határidõben megindult, folyamatban lévõ eljárás során szerez tudomást.<br>
Kérte a Döntõbizottságot, hogy kötelezze a kiírót ezen szerzõdések becsatolására és tegye azok vizsgálatát az eljárás tárgyává.<br>
A Döntõbizottság helyt adott a kérelmezõi indítványnak, valamint a tárgyaláson kérdéseket intézett ajánlatkérõhöz arra vonatkozóan, hogy jelen beszerzés tárgyát képezõ szolgáltatást egy költségvetési éven belül mely telephelyein veszi igénybe. Ragács Imre ügyvezetõ alelnök úr 2003. március 20-án a kérdésekre megadta a választ és – az alábbi összesített táblázat szerint – a kért szerzõdéseket, illetve megrendeléseket csatolta.<br>
Okiratok típusa:<br>
–	Vállalkozási szerzõdés<br>
MTV – Iker-Siker Bt.<br>
Tárgya	díj E Ft/hó + áfa<br>
–	Bojtár u. 41–47.<br>
–	Kunigunda u. 41–43.<br>
–	Kunigunda u. 62.	1600 E<br>
–	Nádor u. 36.	500 E<br>
Érvényessége: 2002. VIII. 15.–2003. VI. 30.<br>
Aláírás dátuma: 2002. VIII. 8.<br>
Okiratok típusa:<br>
–	Megrendelés<br>
MTV – Iker-Siker Bt.<br>
Tárgya	díj E Ft/hó + áfa<br>
–	Bojtár u. 41–47.<br>
–	Kunigunda u. 41–43.<br>
–	Kunigunda u. 62.	1600 E<br>
Érvényessége: 2002. VII. 1.–2002. XII. 31.<br>
Aláírás dátuma: 2002. VI. 27.<br>
Okiratok típusa:<br>
–	Megrendelés<br>
MTV – Iker-Siker Bt.<br>
Tárgya	díj E Ft/hó + áfa<br>
–	Bojtár u. 41–47.<br>
–	Kunigunda u. 41–43.<br>
–	Kunigunda u. 62.	1600 E<br>
Érvényessége: 2003. I. 1.–2003. XII. 31.<br>
Aláírás dátuma: 2003. I.<br>
Okiratok típusa:<br>
–	Megrendelés<br>
MTV – Iker-Siker Bt.<br>
Tárgya	díj E Ft/hó + áfa<br>
–	Nádor u. 36.	400 E<br>
Érvényessége: 2002. VII. 1.–2002. XII. 31.<br>
Aláírás dátuma: 2002. VI. 27.<br>
Okiratok típusa:<br>
–	Megrendelés<br>
MTV – Iker-Siker Bt.<br>
Tárgya	díj E Ft/hó + áfa<br>
–	Nádor u. 36.	500 E<br>
Érvényessége: 2003. I. 1.–2003. XII. 31.<br>
Aláírás dátuma: 2003. I.<br>
Okiratok típusa:<br>
–	Megrendelés<br>
MTV – Iker-Siker Bt.<br>
Tárgya	díj E Ft/hó + áfa<br>
–	Bojtár u. konténerblokk	235 E<br>
Érvényessége: 2002. XII. 15.–2002. XII. 31.<br>
Aláírás dátuma: 2002. VIII. 15.<br>
Okiratok típusa:<br>
–	Megrendelés<br>
MTV – Iker-Siker Bt.<br>
Tárgya	díj E Ft/hó + áfa<br>
–	Bojtár u. konténerblokk	260 E<br>
Érvényessége: 2003. I. 1.–2003. XII. 31.<br>
Aláírás dátuma: 2003. I.<br>
A Döntõbizottság a tényállás tisztázása érdekében további kérdéseket tett fel ajánlatkérõnek, amire az ügyvezetõ alelnök úr 2003. április 2-i keltezéssel válaszolt a lényeget tekintve a következõk szerint:<br>
<br>
1. Mi indokolja, hogy a hatályos vállalkozási szerzõdés mellett ugyanazon telephelyekre és ugyanazon feladatok ellátására a megrendelés címû iratokat bocsátottak ki a vállalkozó felé?<br>
Az elmúlt idõszakban sajnálatos módon több esetben elõfordult, hogy vállalkozók irányába a Magyar Televízió Rt.-tõl belsõ információk kerültek kiadásra. Ilyen esetben – mint itt is – az alapszerzõdés mellett (amely csak egy szûk kör részére hozzáférhetõ) kiadásra kerül egy olyan megrendelés, amely a pénzügyi elszámolás és egyéb adminisztrációs teendõk ellátásához elegendõ.<br>
<br>
2. Mivel magyarázható a vállalkozási szerzõdés és a megrendelések idõtartamainak átfedése, eltérése?<br>
Sajnálatos módon adminisztrációs hiba folytán az ez év januárban megadott megrendelések véghatárideje téves, értelemszerûen az alapszerzõdésben foglaltak a mérvadóak, így a határozott idejû szerzõdés véghatárideje 2003. június 30.<br>
<br>
3. Nevezzék meg a fenti takarításra vonatkozó iratok, illetve szerzõdés megkötéséért felelõs személyt!<br>
A szerzõdések megkötéséért felelõs személy: Mihályka Tibor fõosztályvezetõ.<br>
<br>
4. Nevezzék meg a jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdés szerinti felelõs személyt!<br>
Jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdés szerinti felelõs személy: Mihályka Tibor fõosztályvezetõ.<br>
<br>
5. Nyilatkozzanak, hogy a jelen közbeszerzési eljárásban megkötötték-e a szerzõdést a nyertessel, amennyiben megkötötték, kérjük haladéktalan megküldését a Döntõbizottság részére!<br>
A jelen közbeszerzési eljárásban még nem kötöttük meg a szerzõdést.<br>
Az ajánlati felhívás 13. b) pontjával kapcsolatban kérelmezõ elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése törvényes vélelmet állít fel, mely szerint a jogsértõ esemény bekövetkezésének a jelentkezési határidõ lejártát kell tekinteni.<br>
Egyéb érdekeltek észrevételt nem tettek.<br>
A Döntõbizottság ideiglenes intézkedést nem alkalmazott.<br>
A Döntõbizottság a jogorvoslati kérelemnek az alábbiak szerint részben helyt ad.<br>
Kérelmezõ sérelmezte, hogy jelen közbeszerzési eljárásban a nagyobb mértékû késedelmi kötbér vállalása részszempont sérti a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontját.<br>
Kérelmezõ azért tartja jogsértõnek ezt a részszempontot, mert véleménye szerint ez gazdaságilag nem értékelhetõ, mivel a szerzõdéstervezetben nincsenek meghatározva teljesítési határidõk.<br>
Megállapítható, hogy a szerzõdés tárgya:<br>
–	rendszeres takarítás, ami áll napi takarításból és idõszakos nagytakarításból,<br>
–	eseti megrendelés alapján végzett takarítás.<br>
A szerzõdés 3.1. szerint "Vállalkozó vállalja a szerzõdés tárgyának megfelelõ rendszeres takarítás folyamatos végzését, továbbá évente 2 alkalommal a nagytakarítások maradéktalan hiány- és hibamentes elvégzését."<br>
A szerzõdés 6.1. pontja "Amennyiben a Vállalkozó elmulasztja a szerzõdésben vállalt kötelezettségeinek teljesítését a vállalt teljesítési határidõn belül, úgy a megrendelõ késedelmi kötbérre jogosult" ... mértéke az eredménytelenül eltelt teljesítési határidõtõl számítva napi 1% minden késedelmesen eltelt nap után." A szerzõdés mellékletét képezõ mûszaki leírásból megállapítható, hogy a napi takarítás munkarendje hétfõtõl péntekig, az MTV Rt. munkarendjéhez alkalmazkodva, reggel 8 óráig befejezve, míg az évi kétszeri nagytakarítás az MTV Rt.-vel elõzetesen egyeztetett idõpontban történik. Az eseti takarításokra vonatkozóan a szerzõdés 2.5. pontja rögzíti, hogy a "megrendelõ az eseti takarításokra külön megrendelést készít."<br>
Fentiekbõl következik, hogy a folyamatos napi takarítás esetében napi késedelemrõl nem lehet beszélni, mivel ha valamelyik nap a szolgáltató nem teljesít, azt a következõ napon nem tudja pótolni, mert a következõ napon már az aznapi takarítást kell teljesítenie. Viszont az elõzetesen egyeztetett idõpontban történõ nagytakarítás és az eseti megrendelés alapján történõ takarítás esetében, az elõzetesen egyeztetett idõponthoz, illetve a megrendelésen szereplõ teljesítési idõponthoz képest a teljesítés történhet késedelmesen, amelyért a szolgáltató a vállalt késedelmi kötbér mértékéig kötelezettséget vállal. Így az ajánlati felhívásban meghatározott "– nagyobb mértékû késedelmi kötbér vállalása" részszempont gazdaságilag értékelhetõ mennyiségi tényezõn alapul, a szerzõdés tárgyával, illetve feltételeivel kapcsolatban áll, ezért a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontjának rendelkezéseivel nem ellentétes.<br>
A Döntõbizottság fentiekre tekintettel a jogorvoslati kérelem ezen részét megalapozatlanság miatt elutasítja.<br>
Kérelmezõ szerint sérti az alapelveket az ajánlati felhívás értékelési szempontjainak olyan meghatározása, amely lehetõvé teszi a több mint másfélszeres ajánlati ár legkedvezõbbként történõ értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)–(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
Az ajánlati felhívás 2003. január 8-án jelent meg a Közbeszerzési Értesítõben. Kérelmezõ az ajánlati felhívás ellen már 2003. január 17-án jogorvoslati eljárást kezdeményezett, amit kérelmezõ kérésére a Döntõbizottság a D.20/10/2003. számú határozatával megszüntetett. Az ajánlattételi határidõ február 18. volt. Kérelmezõ ezen jogorvoslati kérelmi elemet 2003. március 10-i beadványában terjesztette elõ. A fenti tényállás alapján a Döntõbizottság megállapítja, hogy a kérelmezõ az ajánlati felhívás 2003. március 10-i beadványában történõ kifogásolásával a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) – és az általa hivatkozott (8) – bekezdésére is tekintettel a 15 napos jogvesztõ határidõn túl élt.<br>
A Döntõbizottság a jogvesztõ határidõ elmúlására tekintettel a jogorvoslati kérelem ezen részét érdemi vizsgálat nélkül elutasítja.<br>
A kérelmezõ sérelmezte, hogy ajánlatkérõ a takarítási munkákat részekre bontotta, valamint egyes telephelyeken ezen munkákat a közbeszerzési eljárás mellõzésével megkötött szerzõdések útján rendeli meg.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5 . § </a>(1) bekezdés szerint tilos e törvény megkerülése céljából a közbeszerzést a (2) bekezdésbe ütközõ módon részekre bontani.<br>
(2) A becsült érték kiszámítása során mindazon árubeszerzések vagy építési beruházások vagy szolgáltatások értékét egybe kell számítani, amelyek<br>
a) beszerzésére egy költségvetési évben kerül sor [a 4. § (6) bekezdése szerinti eset kivételével], és<br>
b) beszerzésére egy ajánlattevõvel lehetne szerzõdést kötni, továbbá<br>
c) rendeltetése azonos vagy hasonló, illetõleg felhasználásuk egymással összefügg.<br>
(3) Ha a (2) bekezdés alapján több – egyenként a 2. § (3) bekezdése szerinti értékhatárt el nem érõ értékû – beszerzési tárgy együttes értéke miatt közbeszerzési eljárást kell tartani, nem minõsül a törvény megkerülésének, ha az egybeszámított értékû beszerzési tárgyakat több közbeszerzési eljárásban szerzik be.<br>
(4) Ha a becsült érték kiszámításakor a (2) bekezdésben foglaltakat nem vették figyelembe, a közbeszerzésnek a költségvetési évben még beszerzendõ tárgyaira – azok értékétõl függetlenül – csak a törvény szerinti eljárás alapján lehet szerzõdést kötni.<br>
Ajánlatkérõ nyilatkozataiból és a csatolt okiratokból megállapítható, hogy az alábbi telephelyei részére rendelt takarítási szolgáltatást:<br>
–	Szabadság tér 17.,<br>
–	Ó utca 14.,<br>
–	Nádor u. 18.,<br>
–	Kunigunda 41–43.,<br>
–	Bojtár u. 41–47.,<br>
–	Kunigunda u. 62.,<br>
–	Nádor u. 36.,<br>
–	Bojtár u. konténerblokk.<br>
Jelen közbeszerzési eljárást ajánlatkérõ ezek közül a Szabadság tér 17., Ó u. 14. és a Nádor u. 18. alatti telephelyeire vonatkozóan írta ki. A tárgyaláson és írásban is úgy nyilatkozott, hogy a további telephelyekre vonatkozóan a hatályos vállalkozási szerzõdés lejártát követõen külön közbeszerzési eljárást kíván lefolytatni.<br>
Ajánlatkérõ a tárgyaláson azt nyilatkozta – és egyben csatolta a vonatkozó vállalkozási szerzõdést is –, hogy további négy telephelyére vonatkozóan 2002. augusztus 15-én kötöttek vállalkozási szerzõdést, amely 2003. június 30-ig van hatályban.<br>
A Döntõbizottság a becsatolt okiratokból megállapította, hogy az MTV Rt. ugyanazon feladat ellátására több telephelye vonatkozásában, ugyanazon vállalkozóval kötött egy vállalkozási szerzõdést, illetve megrendeléseket adott ki úgy, hogy a vállalkozási szerzõdés, illetve a megrendelések teljesítési idõszakai egymást átfedik. Ajánlatkérõ nyilatkozata szerint jogviszony alapja a vállalkozási szerzõdés, a megrendelések pénzügyi és egyéb adminisztrációs teendõk ellátásához szükségesek. A Döntõbizottság megállapította, hogy a 2003. januárban kelt – csak ajánlatkérõ által aláírt – megrendeléseken nincs annak nyoma, hogy azt a vállalkozó átvette volna, nem bizonyítható, hogy ezek alapján létrejött-e újabb, a vállalkozási szerzõdésen túlmutató szerzõdéses jogviszony a megrendelõ és a vállalkozó között.<br>
A Döntõbizottság megállapította, hogy a Bojtár u. 41–47., Kunigunda u. 41–43., Kunigunda u. 62., Nádor u. 36. telephelyek takarítására ajánlatkérõnek 2002. augusztus 15.–2003. június 30-ig hatályos szerzõdése van.<br>
Ajánlatkérõ úgy nyilatkozott, hogy a 2003 januárjában kiadott megrendelésekre tévedésbõl került a 2003. december 31-i véghatáridõ, mivel a vállalkozási szerzõdésben megjelölt 2003. június 30-i idõpont a hatályos. A Döntõbizottság ettõl a nyilatkozattól eltekintve sem vizsgálhatja érdemben ezt a kérdéskört, mivel ennek vizsgálata – a 2003. június 30. utáni esedékessége miatt – idõ elõtti.<br>
A fent említett vállalkozási szerzõdést kétséget kizáróan 2003. augusztus 15-én kötötték meg. A jogorvoslati kérelmet a közbeszerzési eljárások mellõzése tekintetében kérelmezõ 2003. március 27-én nyújtotta be a Döntõbizottsághoz. Erre tekintettel a Döntõbizottság megállapítja, hogy kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 90 napos objektív jogvesztõ határidõn túl nyújtotta be erre vonatkozóan kérelmét. A Döntõbizottság a Kbt. 79. § (7) bekezdésében meghatározott jogvesztõ határidõ elteltére tekintettel a kérelem ezen részét elutasítja érdemi vizsgálat nélkül.<br>
A Döntõbizottság megállapította, hogy ajánlatkérõ Bojtár utcai telephelyén lévõ konténerblokk napi takarítására vonatkozóan megrendeléseket bocsátott ki takarítási szolgáltatás igénybevételére a vállalkozóval egyeztetett árajánlat alapján 2002. augusztus 15-tõl december 31-ig, majd 2003. január 1-jétõl december 31-ig terjedõ idõszakra. Az ajánlatkérõ által becsatolt vállalkozási szerzõdésben a konténerblokk napi takarítása nem szerepelt. Így a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésére tekintettel megvizsgálta a 2003 januárjában keletkezett megrendelés jogszerûségét. A Döntõbizottság megállapította, hogy a szolgáltatás jelen közbeszerzési eljárás tárgyával azonos, beszerzésére egy költségvetési éven belül kerül sor, valamint egy ajánlattevõvel lehet a szolgáltatásra szerzõdést kötni, ezért ajánlatkérõ a Bojtár utcai konténerblokk takarításával kapcsolatban megszegte a részekre bontás tilalmát és egyben a szolgáltatást a közbeszerzés mellõzésével veszi igénybe.<br>
A Döntõbizottság a Bojtár utcai konténerblokk takarítása tekintetében megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdését, az 5. § (1) és (4) bekezdését, ezért a rendelkezõ részben meghatározott bírságot szabja ki.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(1) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.<br>
(5) A bírság összegét az eset összes körülményére – így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására – tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban ajánlatkérõ nyilatkozatában a közbeszerzési eljárás során a jogsértõ magatartásért felelõs személyként Mihályka Tibor fõosztályvezetõt nevezte meg. A Döntõbizottság megállapította, hogy a vállalkozási szerzõdés, valamint a megrendelés címû iratokat az ügyvezetõ alelnök írta alá. Jogsértés megállapítására nem került sor a jelen közbeszerzési eljárásban. A jogsértés a Bojtár utcai konténerblokk takarítása vonatkozásában a közbeszerzés mellõzése és a részekre bontás tilalmának megszegése miatt került megállapításra. A Döntõbizottság a rendelkezésre álló – egymásnak ellentmondó – nyilatkozatokból és iratokból nem állapíthatta meg egyértelmûen az egyszemélyi felelõs kilétét, így személyi bírságot nem szabott ki.<br>
A Döntõbizottság az összes körülményt mérlegelve arra a következtetésre jutott, hogy a jogsértés nem reparálható. Ajánlatkérõ a jogorvoslati eljárás során együttmûködõ magatartást tanúsított, részérõl a Kbt.-be ütközõ magatartás ismételt tanúsítására nem került sor.<br>
A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot ajánlatkérõvel szemben a rendelkezõ részben meghatározottak szerint.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan kérelmi elemeket elutasította, a b) pont alapján a jogsértést megállapította, az f) pont alapján bírságot szabott ki és a h) pont szerint – tekintettel a jogszabálysértés megállapítására – rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 8.<br>
<br>
	Dr. Szaller Ottó s. k.,	Divinyi Péterné s. k.,<br>
	közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>