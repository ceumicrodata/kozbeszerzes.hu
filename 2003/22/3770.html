<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3770)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.122/12/2003.<br>
<br>
Tárgy: az Invesment Kft. jogorvoslati kérelme az Állami Erdészeti Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Invesment Mérnöki és Fõvállalkozó Kft. (7400 Kaposvár, Kontrássy u. 1., továbbiakban: kérelmezõ) jogorvoslati kérelmét – melyet a dr. Luib Nándor ügyvéd (1075 Budapest, Király u. 1/E.) által képviselt Állami Erdészeti Szolgálat (1054 Budapest, Széchényi u. 14., továbbiakban: ajánlatkérõ) 1367 db szkennelt erdészeti üzemtervi térkép EOV-rendszerbe transzformálása tárgyú közbeszerzési eljárása ellen indított – a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. december 18-i számában ajánlati felhívást tett közzé a rendelkezõ részben megjelölt beszerzés tárgyában.<br>
A felhívás 11. a) pontja szerint az ajánlattevõ mûszaki alkalmassága igazolására mellékelni kellett az ajánlathoz:<br>
–	az ajánlattevõ és a 10%-ot meghaladó mértékben bevonni kívánt alvállalkozó mûszaki, technikai felszerelésének leírását,<br>
–	a megelõzõ 3 év legjelentõsebb munkáinak ismertetését.<br>
A 11. b) pontban ajánlatkérõ kikötötte, hogy alkalmatlannak minõsíti a szerzõdés teljesítésére az ajánlattevõt, ha nem áll rendelkezésére a mûszaki dokumentációban leírt formátumú termék elõállítását lehetõvé tevõ vektorizálásra alkalmas grafikus számítógép és szoftver, valamint ha az ajánlattevõ és a 10%-ot meghaladó mértékben bevonni kívánt alvállalkozó az elmúlt 3 évben nem rendelkezik állami földmérési alaptérkép vagy erdészeti üzemtervi térkép vagy topográfiai térkép vagy 1:50 000 méretarányú katonai térkép készítése terén referenciával.<br>
Az ajánlati dokumentáció 15. oldalán az átadott munkarészek formai és tartalmi követelményei között ajánlatkérõ elõírta, hogy a "digitális állományok átadására használt adathordozó: DVD+R."<br>
A 2003. február 18-i ajánlattételi határidõre a kérelmezõ, a DigiTerra Bt., a Geofor Kft., a FlexiTon Kft., a Pécsi Geodéziai és Térképészeti Kft., a Kommunálinfo Rt. és a HM Térképészeti Kht. nyújtott be ajánlatot.<br>
Ajánlatkérõ február 21-én különbözõ okokból hiánypótlásra szólította fel a FlexiTon Kft.-t, a kérelmezõt és a Pécsi Geodéziai és Térképészeti Kft.-t.<br>
A FlexiTon Kft.-nek a hiánypótlás keretében a következõket kellett teljesíteni:<br>
–	Nyilatkoznia kellett arra, hogy az ajánlatában megjelölt (CD-ROM) adathordozó elírás-e, és a munkarészeket át tudja-e adni a dokumentációban megjelölt típusú adathordozón.<br>
–	Pótolnia kellett a mûszaki, technikai felszereltsége leírását.<br>
–	Meg kellett jelölnie, hogy az ajánlatában felsorolt referenciák közül melyek vonatkoznak a kiírás tárgyára.<br>
Ajánlatkérõ a március 10-én tartott eredményhirdetésen a FlexiTon Kft.-t hirdette ki nyertesnek.<br>
Kérelmezõ március 10-én jogorvoslati kérelmet terjesztett elõ a Döntõbizottsághoz. Sérelmezte a FlexiTon Kft. nyertessé nyilvánítását, álláspontja szerint a nyertes ajánlat érvénytelen és a nyertes a kiírás alapján alkalmatlan a szerzõdés teljesítésére.<br>
Elõadta, hogy a hiánypótlási felhívás szövegébõl következtetve nyertes a dokumentációban foglaltakkal ellentétben a leadandó munkarészek DVD+R adathordozója helyett CD-ROM adathordozót jelölt meg ajánlatában. Ez érvénytelenségi ok hiánypótlás útján nem küszöbölhetõ ki, mert az abban kért nyilatkozat által a nyertes módosította ajánlatát.<br>
A hiánypótlási felhívás szövegébõl az is következik, hogy a nyertes alkalmatlan a szerzõdés teljesítésére, mert referenciája hiányos, az ajánlatban ismertetett mûszaki, technikai felszerelése nem elegendõ a beszerzés tárgya szerinti szolgáltatás teljesítésére.<br>
Ajánlatkérõ kérte a jogorvoslati kérelem elutasítását.<br>
Elõadta, hogy a hiánypótlási felhívásban tévesen hivatkozott arra, hogy a FlexiTon Kft. a leadandó munkarészek adathordozójaként jelölte meg ajánlatában a CD-ROM-ot, ezen típusú adathordozó az ajánlatban nem a munkarészek szállítása módjaként lett megjelölve. A FlexiTon Kft. ajánlata 12. oldalán az 1.3.3. pontban nyilatkozott, hogy ajánlatát az ajánlati felhívásban és a dokumentációban elõírt feltételeknek megfelelõen készítette el. Ebbõl következik, hogy a munkarészeket DVD+R adathordozón adja le.<br>
A mûszaki alkalmasság igazolására vonatkozó hiánypótlási felhívásnak a FlexiTon Kft. eleget tett, ezáltal megfelelõen igazolta alkalmasságát.<br>
Az egyéb érdekeltek közül a FlexiTon Kft. élt észrevétellel, közölte, hogy véleménye szerint a hiánypótlás kérése jogszerû volt.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A Döntõbizottság elsõdlegesen azt vizsgálta, hogy a nyertes vonatkozásában jogszerûen történt-e a hiánypótlás elrendelése és a hiánypótlás teljesítése folytán a nyertes ajánlata érvényes lett-e, valamint a nyertes eleget tett-e az alkalmassági feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése így rendelkezik: "Az ajánlatkérõ egy ízben, az összes ajánlattevõ számára azonos feltételekkel, legfeljebb tíz napos határidõt biztosíthat a 44. § és 46. § szerinti igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén."<br>
Kétségtelenül megállapítható, hogy a referenciák és a mûszaki felszereltség ismertetése a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában elõírt igazolások és nyilatkozatok körébe esik. Ebben a körben a hivatkozott rendelkezés szerint van helye hiánypótlásnak, így ajánlatkérõ részérõl jogszerû volt a hiánypótlás elrendelése.<br>
A nyertes a 2003. február 24-én készített ajánlat kiegészítésében tételesen ismertette mûszaki, technikai felszereltségét, 3.1. pont alatt a grafikus input/output eszközöket (szkennerek, plotterek, printerek), 3.2. alatt a számítógépeket (szerver, grafikus munkahely, belsõ hálózat, kommunikáció név alatt, típus, db és gyártó megnevezéssel), valamint 3.3. alatt a szoftvereket (név, típus, db, gyártó megnevezéssel).<br>
A közölt adatokból megállapítható, hogy mûszaki felszereltségét illetõen a nyertes alkalmas a szerzõdés teljesítésére.<br>
Az ajánlat kiegészítésben a nyertes 9 db, 2000–2002. évekre esõ referenciát ismertetett az ellenszolgáltatás összege, a teljesítés ideje és a szerzõdést kötõ másik fél megjelölésével.<br>
A közölt adatokból megállapítható, hogy a nyertes a referenciáit illetõen is alkalmas a szerzõdés teljesítésére.<br>
A Döntõbizottság megállapította, hogy ajánlatkérõ jogszerûen minõsítette a nyertest alkalmasnak a szerzõdés teljesítésére, ezért a jogorvoslati kérelmet ebben a részében elutasította.<br>
Az adathordozó típusára vonatkozó hiánypótlási felhívás nem tartozik sem a 44., sem a 46. § körébe, ezért a Döntõbizottság egyrészrõl azt vizsgálta, hogy az adathordozóra vonatkozó nyilatkozat kérése tartalmilag hiánypótlás elrendelésének minõsült-e, másrészrõl pedig azt, hogy a hiánypótlás az ajánlat módosításához vezetett-e.<br>
A nyertes ajánlat 43. oldalán a II. Mûszaki leírás fejezet a következõket tartalmazza:<br>
S1 Tevékenység<br>
   Községekre bontás, szükséges konverziók elvégzése,<br>
   Adatállományok összegyûjtése, CD-írás.<br>
   Eszköz:<br>
   – MicroStation/J<br>
   – ArcView<br>
   – ArcInfo<br>
   Végrehajtó: VM<br>
   Következõ tevékenység: E8<br>
Az ajánlat 12. oldalán "I.3. Egyéb megkövetelt nyilatkozatok" cím alatt a nyertes rögzítette:<br>
"I.3.2. Nyilatkozat az ajánlati kötelezettségrõl<br>
Ajánlattevõ nyilatkozik, hogy az ajánlati felhívásban és a dokumentációban foglaltakat elfogadja és magára nézve kötelezõnek ismeri el."<br>
A nyertes úgy nyilatkozott, hogy elfogadja és magára nézve kötelezõnek tartja a felhívásban és a dokumentációban foglaltakat, de ugyanakkor az ajánlatban – egyetlen helyen – szerepel a "CD-írás" szó. Ajánlatkérõ ezért szükségesnek tartotta tisztázni, hogy mindezek mellett a munkarészek leadása a dokumentációban elõírt módon, DVD+R adathordozón fog-e történni.<br>
A nyertes a hiánypótlás során közölte, hogy a mûszaki tervbe tévedésbõl került be a CD-ROM-írás szó, a munkarészeket a dokumentációban elõírt módon, DVD+R adathordozón fogja leszállítani.<br>
A nyertes ezzel a közléssel nem módosította ajánlatát, csupán magyarázatot adott az abban lévõ CD-írás szóra.<br>
Ajánlatkérõ a közlést elfogadta és érvényesnek tekintette a FlexiTon Kft. ajánlatát.<br>
A Döntõbizottság elsõdlegesen megállapította, hogy ajánlatkérõ által hiánypótlási felhívásnak nevezett eljárási cselekmény az adathordozóra vonatkozó részében tartalmilag nem hiánypótlási felhívás, hanem a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerinti felvilágosítás kérés volt.<br>
Az 57. § (1) bekezdése így szól: "Az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében."<br>
A jogvita tárgyát képezõ közbeszerzési eljárásban a nyertes ajánlattevõ ajánlata nem volt egyértelmû abban a tekintetben, hogy CD-írást jelöl az egyik munkafázisra, ugyanakkor a komplett munkarészek leszállítását – nyilatkozata értelmében – DVD+R adathordozón vállalta. Ajánlatkérõ ezen nem egyértelmû kijelentéseket kívánta tisztázni a hiánypótlási felhívásokkal együtt.<br>
Kérelmezõ állította, hogy a CD-írással készült munkarészt nem lehet DVD+R adathordozón leadni, ezért ajánlatkérõ nem fogadhatta volna el a nyertes e kérdésben tett nyilatkozatát. Állítása bizonyítékaként csatolta a Marits István igazságügyi szakértõ által 2003. március 13-én készített szakvéleményt.<br>
Kérelmezõ álláspontja nem helytálló.<br>
Ezen kérelmi elem vizsgálatakor a Döntõbizottságnak abból kellett kiindulni, hogy a "CD-írás" szövegrész nem tévedésbõl került az ajánlatba.<br>
A nyertes ajánlat "CD-írás" szövegrészt tartalmazó technológiai leírásában a munkavégzési folyamat (technológia) leírása szerepel, az ajánlatnak sem ebben a részében, sem máshol nem tesz a nyertes olyan kijelentést, hogy CD-ROM adathordozón fogja leszállítani ajánlatkérõnek a munkarészeket.<br>
Ajánlatkérõ nem határozta meg a munka elkészítése folyamán az ajánlattevõ által alkalmazandó technológiát, ezért ajánlattevõ olyan technológiát allcalmaz, amilyet akar. Nincs kizárva az a lehetõség, hogy az elkészült szelvényekrõl az ajánlattevõ elõbb CD-t ír és végül a megfelelõ szelvényszám feldolgozása után az adott szegmensrõl ír egy DVD+R-t és ezen adja át az adatokat.<br>
Több digitalizált információt tartalmazó kisebb kapacitású CD-ROM-ról bármikor lehet egy nagyobb kapacitással bíró DVD+R-t készíteni, mivel az adatfelépítés azonos, csak a DVD+R adathordozón megközelítõen hétszeres információmennyiség fér el. Ez a megoldás ugyan többletmunkát jelent a munkavégzõnek, de biztonságot is ad esetleges információvesztés esetére.<br>
Ezt a tényt az igazságügyi szakértõ véleménye sem cáfolja.<br>
A szakvéleményben azt írta le, hogy "a DVD formátum felülrõl kompatibilis a CD-formátummal, tehát CD-ROM íróval, illetve olvasóval nem lehetséges a DVD+R lemezek írása és olvasása." Azt viszont nem állítja a szakértõ, hogy az elkészült CD-k tartalmát nem lehet DVD+R-re felírni, tehát a CD-írás majd ebbõl a DVD+R megírása nem lehetetlen technológia.<br>
A Döntõbizottság megállapította, hogy ajánlatkérõ a munkarészek átadására szolgáló adathordozót illetõen helytállóan tett fel tisztázó kérdést a nyertes felé, valamint a nyertes ajánlat tartalmilag is megfelelt a kiírásnak, ezért a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2003. április 16.<br>
<br>
	Dr. Csitkei Mária s. k.,	Fábián Péter s. k.,<br>
	közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>