<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5270)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.215/13/2003.<br>
<br>
Tárgy: az Edusys Rt. jogorvoslati kérelme Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Edusys Kereskedelmi és Tanácsadó Rt. (1037 Budapest, Bécsi út 85., képviseli: dr. Szobotka Gábor ügyvéd, 1053 Budapest, Kecskeméti út 13., a továbbiakban: kérelmezõ) jogorvoslati kérelmét, melyet Budapest Fõváros Önkormányzata (1052 Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy Zs. u. 21. IV. em. l., a továbbiakban: ajánlatkérõ) "a fõvárosi közoktatási informatikai rendszer (FÕKIR) kifejlesztése, egyéves próbaüzemeltetése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek a tárgyaláson tett nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2002. július 3-án megjelent 27. számában tett közzé részvételi felhívást tárgyalásos eljárás megindítására a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja alapján a rendelkezõ részben megjelölt beszerzés tárgyában.<br>
A részvételi felhívás tartalmazta a résztvevõktõl a pénzügyi, gazdasági, mûszaki alkalmasságuk igazolására kért adatokat és tényeket, valamint a szerzõdés teljesítésére alkalmassá, illetve alkalmatlanná minõsítés szempontjait.<br>
Ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni. Ajánlatkérõ már a részvételi felhívásban közölte az elbírálási részszempontokat, a súlyszámokat, illetõleg a tartalmi elemekre adható pontszám alsó és felsõ határát, valamint azt a módszert mely alapján a pontszámok kiosztása történik. A részvételi jelentkezés határidejéig részvételi jelentkezést nyújtott be a Fõvárosi Oktatástechnológiai Központ Kht., Humánszolg Elektronikai Kft. és a Dexter Informatikai Kft. közösen, a KPMG Consulting Kft. és a Siemens Rt. Ajánlatkérõ a részvételi szakasz lezáró döntését 2002. augusztus 30-án hirdette ki, mely szerint a KPMG Consulting Kft. kivételével a többi részvételre jelentkezõt alkalmasnak minõsítette.<br>
A részvételi szakaszt lezáró eredményrõl a tájékoztatás a Közbeszerzési Értesítõ 2002. szeptember 18-án megjelent számában közzétételre is került.<br>
Ajánlatkérõ ezt követõen 2003. január 27-én hívta fel ajánlattételre az alkalmasnak minõsített részvételi jelentkezõket. Az ajánlati felhívás a részvételi felhívásban közöltekkel megegyezõen tartalmazta a teljesítés határidejét, mely szerint a szolgáltatások kifejlesztése és a rendszer próbaüzemre átadásának határideje 2003. június 2., a próbaüzemeltetés befejezésének határideje pedig 2004. augusztus 31.<br>
Az ajánlattételi határidõre, 2003. február 12-ére valamennyi felkért ajánlattevõ az ajánlatát benyújtotta.<br>
Az ajánlatok benyújtását követõen került sor a tárgyalások lefolytatására oly módon, hogy ajánlatkérõ 2003. február 24-én az ajánlattevõkkel külön-külön tárgyalt az ajánlati ár a teljesítési határidõ és a szerzõdést biztosító mellékkötelezettségekre vonatkozó vállalások tekintetében. A tárgyalásokról felvett jegyzõkönyvet ajánlatkérõ az ajánlattevõk részére megküldte.<br>
A tárgyalások második fordulójára, 2003. március 4-én került sor.<br>
Ajánlatkérõ ezen a napon felvett tárgyalásokról készült jegyzõkönyveket is ajánlattevõk részére megküldte.<br>
Az utolsó tárgyalásra és végsõ ajánlattételre 2003. március 5-én került sor.<br>
Ezt követõen az ajánlatkérõ közbeszerzési bizottsága 57/2003/8. sz. határozatában hozta meg döntését, mely szerint az eljárás nyertese a Fõvárosi Oktatástechnológiai Központ Kht. bruttó 100 250 E Ft-os ajánlati árral, a második legkedvezõbb ajánlattevõ pedig a Siemens Rt. bruttó 100 000 E Ft-os ajánlati árral.<br>
Ajánlatkérõ bizottságának döntését a döntésre jogosult 2003. április 10-én jóváhagyta, és ajánlatkérõ ennek alapján az eljárást lezáró döntését 2003. április 11-én nyilvánosan kihirdette. Az összegzést 2003. április 16-án vette át a Siemens Kft.<br>
Kérelmezõ 2003. április 30-án nyújtott be jogorvoslati kérelmet, amelyben kérte a jogsértés megállapítását, a közbeszerzési eljárást lezáró döntés megsemmisítését, ideiglenes intézkedésként a nyertes ajánlattevõvel történõ szerzõdéskötés megtiltását.<br>
Jogorvoslati kérelme elõterjesztésének indokaként elõadta, hogy a jelen közbeszerzési eljárásban mint a Siemens Rt. nevesített 10%-át meghaladó alvállalkozójaként vett részt. Ügyfélképességét a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (3) bekezdésre, illetve az államigazgatási eljárás általános szabályairól szóló 1957. évi IV. törvény (a továbbiakban: Áe.) 3. § (4) bekezdésére alapította.<br>
A jogsértésrõl történõ tudomásszerzés idõpontjaként kérelmezõ 2003. április 15-ét jelölte meg.<br>
A kérelmezõ jogorvoslati kérelmében sérelmezte, hogy ajánlatkérõ az elõminõsítési eljárást lezáró döntés meghozatalát követõen nem 5 napon belül hívta fel ajánlattételre az ajánlattevõket. Sérelmezte továbbá, hogy az ajánlati árban és teljesítési határidõben álláspontja szerint a nyertesnél kedvezõbb volt a Siemens Rt. ajánlata és ezt a körülményt ajánlatkérõ döntése nem tükrözi. Az ajánlatkérõ által megjelölt határidõre a szerzõdést teljesíteni nem lehet. Kérelmezõ álláspontja szerint a nyertes FOK Kht. a FÕKIR által megkövetelt szoftverrel nem rendelkezett, ennek ellenére ajánlatkérõ a még nem létezõ programot is értékelte a pontozásnál, ezzel szemben a Siemens Rt. és kérelmezõ a meglévõ szoftverrel már rendelkezik.<br>
Kérelmezõ sérelmezte továbbá, hogy tájékoztatást kapott arról, hogy a nyertesnek nyilvánított FOK Kht. ajánlatában az ajánlatkérõ számszaki hibára hivatkozással javítást eszközölt, azonban a tájékoztatóból nem derült ki, hogy a számítási hiba milyen jellegû volt.<br>
Hivatkozott kérelmezõ továbbá arra a körülményre is, hogy a pályázati anyag mûszaki mellékleteinek kiírásai lényegében teljes egészében megegyeztek a FOK Kht. által készített, de a Fõvárosi Közgyûlés által el nem fogadott közhasznú szerzõdésének mûszaki mellékleteivel. Ez a körülmény pedig a verseny tisztaságának alapelvébe ütközik.<br>
Ajánlatkérõ a jogorvoslati kérelmet részben elkésettség, részben ügyfélképesség hiánya miatt, részben megalapozatlanság okán kérte elutasítani. Álláspontja szerint, tekintettel arra, hogy a Siemens Rt. közbeszerzési eljárása ellen jogorvoslati kérelemmel élni nem kívánt, így a nevesített alvállalkozóját ügyfélképesség nem illeti meg. Ajánlatkérõ hivatkozott továbbá arra, hogy a kérelmezõnek azon kérelmi eleme, mely szerint az ajánlati felhívás nem a részvételi eljárást lezáró döntést követõ 5 napon belül történt meg, elkésett, hiszen a részvételi szakaszt lezáró döntés kihirdetésére már 2002. augusztus 30-án sor került.<br>
Ugyancsak elkésett kérelmezõnek azon kérelmi eleme, melyben kifogásolta, hogy az ajánlati felhívásban a teljesítési határidõ nem módosult a részvételi felhívásban meghatározottakhoz képest. Ajánlatkérõ álláspontja szerint a kérelmezõ az ajánlati felhívást 2003. január 28-án kézhez vette, ekkor számára ismert volt a teljesítési határidõ megállapítása, és ez ellen 15 napon belül jogorvoslati kérelmet nem terjesztett elõ.<br>
Ajánlatkérõ hivatkozott továbbá arra, hogy a nyertes és a Siemens Rt. ajánlati árában minimális különbség mutatkozott, a számítás során nem volt mérhetõ, ez azt eredményezte, hogy a két ajánlati ár egyenértékû pontszámot kapott. A teljesítési határidõ elbírálási részszempontot nem képezett, tehát ennek alapján az ajánlatok között különbséget tenni nem lehetett. Egyébként is a nyertes ajánlattevõ és a Siemens Rt. ajánlata teljesítési határidõ szempontjából egyenértékûnek minõsül.<br>
Ajánlatkérõ hivatkozott arra, hogy az ajánlatkérõ a beszerzés tárgyaként egy speciális szoftver kifejlesztését kérte, elõírása arra vonatkozóan nem volt, hogy az ajánlattevõknek már meglevõ szoftverrel kell rendelkezniük.<br>
Ajánlatkérõ nem vitatta, hogy számítási hibára hivatkozva a késõbbi nyertes ajánlattevõk ajánlatát korrigálták, azonban az ajánlatok ismételt átvizsgálása során megállapítást nyert, hogy a számítási hiba korrigálása szükségtelen volt, és ennek figyelembevétele az ajánlatok értékelése során nem is történt meg.<br>
Ajánlatkérõ álláspontja szerint a verseny tisztaságának alapelvi rendelkezése sem sérült meg, hiszen a FOK Kht. jelen közbeszerzési eljárásban ajánlatkérõi oldalon a közbeszerzési eljárás elõkészítésében és az ajánlatkérõ nevében nem járt el, tehát összeférhetetlenségi jogszabályok megsértésére nem került sor.<br>
A FOK Kht. mint egyéb érdekelt írásban benyújtott érdemi észrevételében elõadta, hogy álláspontja szerint az ajánlatkérõ a közbeszerzési eljárás során jogszabálysértést nem követett el. Az ajánlatában vállalta az ajánlatkérõ által meghatározott teljesítési határidõket, hivatkozott arra, hogy a kérelmezõ és az õ ajánlati ára között minimális, 0,25%-os eltérés jelentkezett, amely bírálat szempontjából nem értékelhetõ különbség. A projekt végsõ befejezési határideje mindkét ajánlatban 2004. augusztus 31-ben került megjelölésre, különbség csupán a próbaüzemre való átadásban jelentkezik, amely mindösszesen két nap, amely szintén érdemi eltérést a két ajánlat között nem jelent. Hivatkozott arra is, hogy az ajánlatkérõ a jelen közbeszerzési eljárásában egy szoftver kifejlesztését kérte, tehát nem is kellett még rendelkeznie meglévõ szoftverrel, álláspontja szerint maga a kérelmezõ sem rendelkezhetett ilyen szoftverrel.<br>
A közbeszerzési eljárás során az ajánlati adatlapján szereplõ adatok, így az ajánlati ár sem változott a számítási hiba miatt, ez egy félreértés volt.<br>
Kérelmezõ beadványában említett a Fõvárosi Közgyûlés által el nem fogadott közhasznú szerzõdés mûszaki mellékleteit nem õ készítette, hanem az Informatikai és Oktatási Ügyosztály, mely anyagban a FOK Kht. jelölték meg a projekt késõbbi végrehajtójának, de éppen ezt azzal az indokkal vetették el, hogy versenyben dõljön el, hogy mely szervezet végzi majd el a megkívánt fejlesztést és szolgáltatást.<br>
A Siemens Rt. a Döntõbizottság felhívására nyilatkozott, hogy a tárgyi közbeszerzési eljárással kapcsolatban jogorvoslati kérelemmel nem kívánt élni, így az elõterjesztett kérelem érdemi részéhez sem szándékozik megjegyzéseket fûzni.<br>
A Döntõbizottság a közbeszerzési eljárásban keletkezett iratok, a felek nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A fenti rendelkezések alapján az Áe. szabályai akkor irányadók, ha valamely jogviszonyt a Kbt. eltérõen nem szabályoz. A Kbt. 79. § (3) bekezdése az ügyfélképességet az Áe. szabályaitól eltérõen rendezi, így e tekintetben az Áe. rendelkezései nem irányadók.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése pedig az ügyfélképességet az Áe-tõl eltérõen szûkebben értelmezi.<br>
A kérelmezõ jelen közbeszerzési eljárásban alvállalkozóként vett részt azáltal, hogy ajánlatában a Siemens Rt. alvállalkozóként nevesítette. A kérelmezõ önálló ajánlattevõ nem volt.<br>
Az alvállalkozó ugyan résztvevõje a közbeszerzési eljárásnak, részvétele azonban járulékos, önálló jogosultságokkal, kötelezettségekkel nem rendelkezik. Az alvállalkozó a közbeszerzési eljárás résztvevõjévé, a fõvállalkozó - az ajánlattevõn - keresztül válik, önálló jogcselekmények végzésére nem jogosult (pl. ajánlat visszavonása, tárgyalás az ajánlatról).<br>
Az alvállalkozó érdekeit az ajánlattevõ képviseli a közbeszerzési eljárás során az ajánlat elkészítésével, beadásával kapcsolatban. Az ügy ura az ajánlattevõ.<br>
Az alvállalkozó az ügy urává nem válhat az eljárás befejezését követõen sem. Ennek alapján nem hivatkozhat arra, hogy jogát vagy jogos érdekét sérti az ajánlatkérõ azon magatartása, amely magatartást az ajánlattevõ magára nézve nem tart jogsértõnek. Így az ajánlattevõ nevében, helyette nem járhat el. Jelen ügyben pedig a Siemens Rt. mint ajánlattevõ nyilatkozott, hogy a közbeszerzési eljárást lezáró döntést jogorvoslati kérelemmel nem kívánta megtámadni, azt tudomásul vette. Ennek alapján a kérelmezõ, mint alvállalkozó ügyfélképességgel nem rendelkezik. Ennek alapján a jogorvoslati kérelem elbírálásának eljárásjogi akadálya van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján a jogkörében eljárva a Kbt. 88. § (1) bekezdés a) pontja alapján, figyelemmel a 80. § (4) bekezdésben foglaltakra is a jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 5.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>