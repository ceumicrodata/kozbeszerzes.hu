<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5343)
</b></h2><FONT size=3><i><u></i></u><br>
Kf.III.37.791/2002/6.<br>
<br>
A Magyar Köztársaság Legfelsõbb Bírósága a dr. Trinn Miklós jogtanácsos által képviselt Budapest Fõváros XV. Kerületi Önkormányzat (1153 Budapest, Bocskai u. 1-3.) felperesnek, a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott határozat bírósági felülvizsgálata iránt a Fõvárosi Bíróság elõtt 13.K.32.702/2001. számon megindított perében ugyanezen bíróság 2002. év március hó 27. napján kelt 13.K.32.702/2001/8. számú ítélete ellen az alperes részérõl 9. sorszámon elõterjesztett fellebbezés folytán a 2003. év március hó 18. napján megtartott nyilvános tárgyaláson meghozta a következõ<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi az alperest, hogy fizessen meg 15 napon belül a felperesnek 10 000 (tízezer) Ft másodfokú eljárási perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A felperes közbeszerzési eljárásban ajánlati felhívást tett közzé négy önkormányzati iskola homlokzati nyílászáróinak cseréjére és a cserével érintett területek helyreállítására. Az ajánlatkérõ 2001. július 17-én eredményt hirdetett a Haló és Markó Kft.-t hirdetve ki nyertesnek. Az ajánlatkérõ a nyertes ajánlattevõvel 2001. július 25-én a szerzõdést megkötötte.<br>
2001. augusztus 1-jén a Panoráma Ablakgyártó és Forgalmazó Kft. ajánlattevõ jogorvoslati kérelmet nyújtott be az alpereshez. Az alperes 2001. szeptember 14-én kelt D.497/13/2001. számú határozatával helyt adva a jogorvoslati kérelemnek megállapította, hogy a felperes megsértette a közbeszerzésekrõl szóló 1997. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, 59. § (1) bekezdését, ezért 3 000 000 Ft bírsággal sújtotta.<br>
A felperes keresetet nyújtott be az alperesi határozat bírósági felülvizsgálata érdekében. Kérte annak megállapítását, hogy nem sértette meg az ajánlatok értékelése során a Kbt. rendelkezéseit, ezért az alperesi határozat hatályon kívül helyezése indokolt.<br>
Az elsõfokú bíróság a felperes keresetét alaposnak találta és az alperes D.497/13/2001. számú határozatát megváltoztatva a jogorvoslati kérelmet elutasította. Ítéletének indokolásában kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint választotta ki a felperes az összességében legelõnyösebb ajánlatot. A Kbt. 55. § (6) bekezdése rendelkezéseit betartva az ajánlatkérõ az ajánlati felhívásban meghatározott értékelési szempontok alapján bírálta el a beérkezett pályázatokat és az összességében legelõnyösebb ajánlatot választotta ki.<br>
Az eljáró bíróság ítéletének indokolásában megállapította, hogy a felperesnek az ajánlati felhívás tartalmát figyelembe kellett vennie, az elbírálási szempontokat az érdekeltek tudomásul vették, nem sérelmezték. Ezt követõen a felperes az ajánlati szempontokhoz az elbírálás során kötve van.<br>
Az alperes fellebbezést nyújtott be az elsõfokú bíróság ítélete ellen, kérve a Fõvárosi Bíróság ítéletének megváltoztatását és a felperes kereseti kérelmének elutasítását. A fellebbezésben elõadottak szerint a felperesnek a 2-es részszempontra vonatkozó álláspontja a Kbt. rendelkezéseibe ütközik, és sérti az esélyegyenlõség elvét is. Az alperes álláspontja szerint a beépített nyílászáró karbantartására ajánlatkérõ nem írt ki közbeszerzést, ezért arra ajánlat nem tehetõ, és annak teljesítése nem is az ajánlattevõk feladata. A felperes az elbírálási részszempontok között meghatározta a kedvezõbb karbantartási költségeket. Alperes álláspontja szerint a tíz évet meghaladóan megalapozott számítás a karbantartás költségeire vonatkozóan nem állapítható meg, illetõleg nem fogadható el. Az ajánlattevõk által tett ajánlatok mindegyike ugyanazt a karbantartást igényli, a karbantartás ugyanazzal a költséggel végezhetõ el, ezért az alperes álláspontja szerint az azonosság miatt azonos pontszámot is kellett volna adni az értékelés során minden ajánlattevõ részére. A negyedik részszempont vonatkozásában is törvénysértõ a felperes értékelése, mivel egybevonta a garancia, a késedelmi kötbér, illetõleg az azt meghaladó vállalás összegét, amely önmagában is jogsértõ. Ennek értékelését az elsõfokú bíróság mellõzte.<br>
A felperes a fellebbezésre elõterjesztett ellenkérelmében az elsõfokú bíróság ítéletének helybenhagyását kérte. Véleménye szerint a fellebbezés nóvumot nem tartalmaz, megismétli az eddig elõterjesztett érvelést. A pályázatok elbírálása során az esélyegyenlõség, az értékelési felfogás egysége is érvényesült. Az ajánlati felhívás tartalmát, az abban meghatározott bírálati részszempontokat az ajánlattevõk és az alperes is tudomásul vette, ezzel kapcsolatosan kifogást nem emeltek. A felperes az ajánlati felhívásban megadott bírálati szempontok alapján volt köteles az ajánlatokat elbírálni. A felperes külön részszempontként határozta meg a kedvezõbb karbantartási költségeket a szavatossági idõt követõ tíz évre, ezért érthetetlen az alperes azon álláspontja, amely szerint a karbantartásra a felperes közbeszerzési pályázata nem terjedt ki. A 3. és 4. bírálati részszempontok esetében is a Kbt. szellemében járt el a felperes.<br>
A fellebbezés nem alapos.<br>
A fellebbezési eljárás során a Legfelsõbb Bíróság megállapította, hogy az elsõfokú bíróság helyesen feltárt tényállásból mindenben helyes jogi következtetést vont le.<br>
A helyi önkormányzatokról szóló 1990. évi LXV. tv. 8. § (4) bekezdése, a felperes feladatává teszi az önkormányzati iskolák fenntartását. A felperes a közbeszerzési eljárás során akkor jár el helyesen, ha figyelembe veszi a törvényes kötelezettsége teljesítésének költségeit.<br>
A felperes a közpénzek kíméletével és a jógazda gondosságával fogalmazta meg a közbeszerzési eljárás tárgyának követelményeit a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése rendelkezéseinek figyelembevételével végezte el az ajánlatok értékelését.<br>
Fentiek szerint a Legfelsõbb Bíróság az elsõfokú bíróság ítéletét a Pp. 254. § (3) bekezdésének megfelelõen helyes indokai alapján hagyta helyben.<br>
Az alperes pervesztes lett, ezért a Legfelsõbb Bíróság a Pp. 78. §-ának (1) bekezdése alapján a felperes másodfokú eljárási perköltségének megfizetésére kötelezte.<br>
Az illetékekrõl szóló 1990. évi XCIII. tv. 5. §-a alapján teljes személyes illetékmentességet élvez a felperes, ezért a fellebbezési eljárás illetéke az állam terhén marad.<br>
<br>
Budapest, 2003. március 18.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>