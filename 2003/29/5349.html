<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5349)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.234/16/2003.<br>
<br>
Tárgy: az ÁRGUS-SECURITY Vagyonvédelmi Kft. jogorvoslati kérelme a Kulturális Örökségvédelmi Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ÁRGUS-SECURITY Vagyonvédelmi Kft. (1015 Budapest, Hattyú u. 16. sz., a továbbiakban: kérelmezõ) kérelmének, melyet a Kulturális Örökségvédelmi Hivatal (1014 Budapest, Táncsics M. u. 1., képviseli: dr. Cziffra Csaba jogtanácsos, 1112 Budapest, Mikes K. u. 48/C. sz., a továbbiakban: ajánlatkérõ) "az ajánlatkérõ 1014 Budapest, Táncsics M. u. 1., 1014 Budapest, Szentháromság tér 6. mfszt., II. em., III, em., Budapest XI., Talpas u. 4. és Budapest III., Mókus u. 20. szám alatti épületeinek õrzésvédelme, összesen 10 470 m2 alapterületre, váltásonként legfeljebb 5 fõvel" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#57">Kbt.) 57. §</a> (1) bekezdését, valamint a Kbt. 52. § (2) bekezdés d) pontjára tekintettel a Kbt. 53. § (2) bekezdését, ezért az ajánlatkérõ eljárást lezáró döntését megsemmisíti, valamint ajánlatkérõvel szemben 1 000 000 Ft, azaz egymillió forint bírságot szab ki, egyebekben a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. március 5-i számában 0905/2003 szám alatt nyílt közbeszerzési eljárásra vonatkozó ajánlati felhívást tett közzé a rendelkezõ részben megjelölt beszerzésre vonatkozóan.<br>
Ajánlatkérõ az ajánlati felhívás 3. d), illetve a 14. pontjában a rész- és többváltozatú ajánlat tételét nem tette lehetõvé.<br>
A felhívás 4. pontja szerint a teljesítés határideje, vagy a szerzõdés idõtartama: a szerzõdés megkötésétõl számított 4 év.<br>
Az ajánlatkérõ a 11. a) pontban határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket.<br>
Az ajánlatkérõ a mûszaki alkalmasság igazolására: a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c), pontjai szerint elõírta a 11. a) pont harmadik bekezdésben a szolgáltatás teljesítésében részt vevõ munkatársak, vezetõk megnevezését, képzettségük ismertetését, beleértve a minõség-ellenõrzésért felelõs személyt is.<br>
Az ajánlatkérõ a mûszaki alkalmatlanság körében a 11. b) pont második bekezdésében elõírta, hogy alkalmatlan a szerzõdés teljesítésére az az ajánlattevõ, aki nem rendelkezik legalább 10 fõ, legalább 2 év szakmai tapasztalattal,<br>
- ha nem rendelkezik a teljesítésbe bevonni kívánt vezetõk közül legalább 1 fõ felsõfogú végzettséggel és minimum 3 éves vagyonvédelmi szakterületen eltöltött gyakorlattal.<br>
Az ajánlati felhívás 13. a) pontjában az ajánlatok elbírálásának szempontjaként az összességében legelõnyösebb ajánlat bírálati szempont került meghatározásra.<br>
Az ajánlati felhívás 13. b) pontja szerint a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak szerinti részszempontok és súlyszámok a következõk:<br>
részszempontok	súlyszámok<br>
- vállalási ár	40<br>
alszempontok:<br>
- vállalási ár a teljes szerzõdéses idõre	30<br>
- az árkövetés gyakorisága	5<br>
- az árkövetés mértéke	5<br>
- szolgáltatás szakmai kidolgozottsága	40<br>
alszempontok:<br>
- a beépített technikai megoldások díjmentes értéke	20<br>
- a díjmentes többletszolgáltatások értéke	15<br>
- a belsõ ellenõrzés egy szolgálati nap alatt teljesített száma	5<br>
- a diszpécserszolgálat - a riasztástól a helyszínre érkezéstõl eltelt - reagálási ideje	20<br>
Az értékelés során adható pontszám részszempontonként: 1-10.<br>
Az ajánlatkérõ a legjobb ajánlati értékre adja a legmagasabb pontszámot, a további értékek között arányosítást végez.<br>
Az ajánlatkérõ az ajánlati felhívás 16. pont (Egyéb információk) 16.5. pontjában elõírta, a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés szerinti hiánypótlás lehetõségét.<br>
Ajánlatkérõ dokumentációt is kibocsátott, mely tartalmazta az ajánlati felhívást, mûszaki leírást, a bírálati szempontok súlyozásával kapcsolatos elõírásokat, útmutatót az ajánlatok elkészítéséhez, útmutatót a mellékletek kitöltéséhez, a vállalkozási szerzõdést és mellékleteket, melyek között szerepelt a "L" megjelölésû nyilatkozat a szakemberek bemutatására vonatkozóan.<br>
A 2003. április 15-i ajánlattételi határidõre a kérelmezõn kívül a Presidente Kft., a Bross Security Vagyonvédelmi Rt., a T.O.M. Controll 2001 Vagyonvédelmi és Szolgáltató Rt., a Civil Biztonsági Szolgálat Rt., az IN-KAL Security 2000 Kft., a Török Biztonsági Szolgálat Kft., a Bank Biztonság Bizalom Rt., a Villám Holding Rt. és a P. Dussmann Kft. nyújtott be ajánlatot.<br>
Az ajánlattevõ a Villám Holding Rt.-t kérte fel hiánypótlásra az ajánlatához a szolgáltatás teljesítésébe bevont szakemberekre vonatkozó "L" megjelölésû nyilatkozat becsatolására.<br>
Az ajánlatkérõ a 2003. április 25-e, illetve április 30-án négy ajánlattevõtõl felvilágosítást kért a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#57">Kbt.) 57. §</a> (1) bekezdése alapján. A kérelmezõvel kapcsolatosan közölte, hogy az ajánlatának a díjmentes többletszolgáltatás értékével kapcsolatos és az ajánlat 8. oldalán szereplõ vállalását egy hónapra határozta meg, és a 4 év teljesítési idõszakra állapította meg annak összértékét. Közölte, hogy amennyiben az ajánlattevõ az ajánlatkérõi korrekcióval nem ért egyet, azt közölje. Az In-kal Security 2000 Kft. a korrekcióval írásbeli nyilatkozatával egyetértett.<br>
A kérelmezõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján feltett kérdésekre adott válaszokról és megállapításokról 2003. április 30-án értesült az ajánlatkérõ faxon átküldött értesítésébõl, melyet a tárgyaláson igazolt.<br>
Az ajánlatkérõ 2003. május 8-i eredményhirdetésen az In-kal Security 2000 Kft.-t hirdette ki nyertesként, második helyre a T.O.M. Controll 2001 Rt.-t hirdette ki. A kérelmezõt és a többi ajánlattevõt érvénytelenség miatt kizárta az eljárásból.<br>
A kérelmezõ 2003. május 12-én jogorvoslati kérelmet nyújtott be, melyben kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, ideiglenes intézkedésként pedig kérte a szerzõdéskötés megtiltását.<br>
A kérelmezõ kérelme indokaként elõadta, hogy az ajánlatkérõ a vezetõk 3 éves szakmai gyakorlatának hiányára alapozva állapította meg az ajánlata érvénytelenségét, mely a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlás körébe esik.<br>
A kérelmezõ tárgyalási nyilatkozatában elismerte, hogy az ajánlatának a szakemberek bemutatására vonatkozó "L" mellékletében és az ajánlat 177. oldalán a vállalkozási szerzõdésben is megjelölt vezetõ beosztású felelõs személyei vonatkozásában nem jelölte meg a vagyonvédelmi szakterületen eltöltött gyakorlati idõt, valamint az általa hivatkozott Pavalacs István vonatkozásában szintén nem került feltüntetésre, hogy õt bízza meg kérelmezõ az objektumvezetõi feladattal.<br>
A kérelmezõ kérte annak megállapítását is, hogy a nyertes In-kal Security 2000 Kft. ajánlata érvénytelen, ugyanis a díjmentes szolgáltatások értékét úgy adta meg, hogy az óradíj meghatározás miatt nem lehetett azt egyértelmûen értékelni az ajánlati felhívásban, illetve dokumentációban meghatározott szerzõdési idõtartamot figyelembe véve. Az ajánlatkérõ jogsértõen értékelte a nyertes ajánlattevõ "pénz- és értékkísérés 15 000 Ft + áfa/óra/2 fõ fegyveres pénzszállító, speciális páncél gépkocsival. Távfelügyeleti rendszerre történõ bekötés" vállalását havonta megadott szolgáltatásként, mivel ez az értelmezés a megadott ajánlat alapján nem tehetõ meg.<br>
Az ajánlatkérõ érdemi észrevételében kérte a megalapozatlan kérelem elutasítását, ugyanis a kérelmezõ a szakmai referenciákra vonatkozó nyilatkozatát ugyan a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontjának, illetve az ajánlati felhívás és dokumentációnak megfelelõ formában adta meg, azonban tartalmi szempontból hiányosan.<br>
Tekintettel arra, hogy az adathiányos nyilatkozat tartalmi hiba, ezért a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlás erre az esetre nem vonatkoztatható. Tehát az esélyegyenlõség nem sérült, mivel az ajánlatkérõ a hiánypótlási körbe nem tartozó tartalmi elemekre nem kérhetett hiánypótlást.<br>
A kérelmezõ által megjelölt és a teljesítésbe bevonni kívánt vezetõkre vonatkozó gyakorlati idõ megjelölés elõírásnak nem tett eleget, valamint a megfelelõ iskolai végzettséggel és referenciával rendelkezõ személy vezetõi minõsége az ajánlatban nem került meghatározásra.<br>
Egyebekben ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdésének megfelelõen járt el, amikor a nyertes ajánlattevõ esetén az egy hónapra megadott 15 000 Ft értéket a szolgáltatás teljes idejére vetítve 48 hónapra számította. Ezen érték figyelembevétele esetén is a két érvényes ajánlat közül a nyertes cég ajánlata 10 ponttal mindenképpen megelõzte volna a második legkedvezõbb érvényes ajánlatot.<br>
A 15 000 Ft érték figyelembevételérõl az ajánlattevõk 2003. április 24-én értesültek, amikor faxon közölték a javított adatokat.<br>
Ajánlatkérõ vitatta a kérelmezõ ügyfélképességét ajánlatának érvénytelensége miatt a nyertes ajánlattevõ ajánlatára vonatkozó kérelmi eleme tekintetében.<br>
Az egyéb érdekeltek közül a Bank Biztonság Bizalom Rt. terjesztett elõ érdemi észrevételt, melyben elõadta, hogy álláspontjuk szerint az ajánlatkérõ valamennyi aláírásra jogosult aláírója aláírási címpéldányainak hiányára alapozott, az ajánlatukat érvénytelenítõ döntése jogszerûtlen volt.<br>
A Bank Biztonság Bizalom Rt. képviselõje a tárgyaláson igazolta, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján az ajánlatkérõi kérdésekre adott válaszokról, illetve a részletes megállapításokról az ajánlatkérõ a 2003. április 30-i faxüzenetébõl értesült.<br>
A Döntõbizottság az eljárást lezáró szerzõdés megkötését a D.234/3/2003. számú ideiglenes intézkedésével megtiltotta.<br>
A Döntõbizottság a közbeszerzési eljárásban keletkezett iratok, a felek írásbeli és a tárgyaláson megtett nyilatkozatai alapján megállapította, hogy a jogorvoslati kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint: Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság megállapította, hogy a kérelmezõnek a nyertes ajánlattevõ ajánlatának a díjmentes többletszolgáltatások értéke vonatkozásában megadott ajánlata érvénytelenségével kapcsolatos jogorvoslati kérelme megalapozott.<br>
A Döntõbizottság álláspontja szerint a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti ügyfélképessége fennáll függetlenül ajánlata érvénytelen voltától, mivel az ügyfélképességét önmagában megalapozza az ajánlattevõi minõsége.<br>
A Döntõbizottság tehát nem fogadta el az ajánlatkérõ hivatkozását arra, hogy a kérelmezõnek az ajánlata érvénytelensége miatt jogát, illetve jogos érdekét nem érinti a nyertes ajánlattevõ ajánlatára vonatkozó érvényességi vizsgálat eredménye.<br>
A Döntõbizottság megállapította, hogy az ajánlati dokumentáció mellékletei között az árajánlatra vonatkozó "C" adatlap a díjmentes többletszolgáltatásokra vonatkozóan azt az elõírást tartalmazza, hogy ha ezek köre vagy értéke változó vagy nem kizárólag az elsõ évre vonatkozik, akkor ennek évente változó mértékérõl külön táblázatot kell készíteni. A dokumentáció ezen rendelkezését összevetve az ajánlati felhívás 4. pontjában foglalt a szerzõdés idõtartamára vonatkozó négyéves rendelkezéssel, továbbá az ajánlattevõ <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján feltett kérdéseire adott részletes megállapítások és kérdések, valamint az "általános megállapítások" címû részben az ajánlatokban az árakra vonatkozóan a havi értékközlési kötelezettségre vonatkozó elõírást megállapítható, hogy a nyertes ajánlattevõ óradíj-meghatározása ezeknek az elõírásoknak nem felel meg.<br>
Az ajánlatkérõ által - az érdemi észrevételében is hivatkozva - tévesen havi idõtartamra megadott értékként vette figyelembe a 15 000 Ft + áfa óradíjra vonatkozó ajánlatot, azonban erre a korrekcióra a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján nincs lehetõsége. Az ajánlattételi szakaszban az ajánlattevõ által adott és az ajánlattevõk rendelkezésére bocsátott "általános megállapítások" címû részben kifejezett elõírás volt, hogy a Kbt. 49. § (2) bekezdése alapján az árra vonatkozó havonta számlázandó értékként közölt összeg nem változhat. A nyertes ajánlattevõ egyértelmûen óradíjként határozta meg a díjmentes többletszolgáltatások értékére vonatkozó vállalását, mely így nem volt értékelhetõ az ajánlatkérõnek az ár meghatározására vonatkozó havi, illetve éves keretre vonatkozó elõírásai alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján csak az ajánlattal kapcsolatos nem egyértelmû kijelentések tartalmának tisztázása érdekében lehet felvilágosítást kérni az ajánlattevõtõl. Ez a jogosultság azonban nem terjed ki az ajánlattevõ által tett egyértelmû vállalások ajánlatkérõ által történõ egyoldalú korrekciójára, éppen az ajánlatkérõnek a dokumentációban meghatározott a Kbt. 49. § (2) bekezdésében foglalt és az ajánlati kötöttségre vonatkozó elõírás alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerint, ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.<br>
A Döntõbizottság nem fogadta el az ajánlatkérõ hivatkozását, hogy a nyertes ajánlattevõ díjmentes többletszolgáltatások értékére vonatkozó óradíj meghatározását jogosult volt a Kbt. számítási hibával kapcsolatos fenti szabálya alapján meghatározni a vállalkozási szerzõdés idõtartamára havi vállalásként minõsítve.<br>
A Kbt. fenti szabálya csak egyértelmûen számítási hiba esetén, a számítási elemek egyébként helyesen meghatározott tételei alapján, a végösszeg meghatározásánál elkövetett hibára vonatkoztatva teszi lehetõvé az ajánlatkérõi korrekciót. Az ajánlatkérõ azonban nem számítási hibát korrigált ebben az esetben, hanem a nyertes ajánlattevõ ajánlatában nem szereplõ tartalmi elemet határozott meg utólag.<br>
A Döntõbizottság megállapította, hogy a kérelmezõ jogorvoslati kérelmének az ajánlata érvénytelenítésével kapcsolatos kérelmi eleme megalapozatlan.<br>
A Döntõbizottság megállapította, hogy a kérelmezõ ajánlatának 101. oldalán az "L" szakemberek bemutatására vonatkozó mellékletben az ajánlata 177. oldalán megjelölt vezetõ beosztású szakemberei vonatkozásában nem adta meg a vagyonvédelmi szakterületen eltöltött gyakorlati idejüket, illetve az ajánlatkérõ által hivatkozott Pavalics István vonatkozásában nem került feltüntetésre a vezetõi minõsége. Tehát az ajánlatkérõ jogszerûen nyilvánította az ajánlati felhívás és a dokumentációnak a teljesítésbe bevonni kívánt felsõfokú végzettségû vezetõk vagyonvédelmi szakterületen eltöltött gyakorlati idejére vonatkozó elõírásoknak való meg nem felelés miatt a kérelmezõ ajánlatát érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A hatályos költségvetési törvény [2002. évi LXII. törvény 55. § (2) bekezdés] alapján a bírság minimális összege 1 000 000 Ft, természetes személlyel szemben pedig 100 000 Ft.<br>
A bírság összegének megállapításakor a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja szerint a reparálható jogsértésre, annak súlyára, valamint a beszerzés értékére volt tekintettel. Ennek megfelelõen az ügy összes körülményét figyelembe véve a beszerzési érték kb. 25 M Ft-os értékével arányos minimális mértékû bírságot tartott a Döntõbizottság indokoltnak, figyelembe véve a Kbt. 88. § (4) bekezdését.<br>
A Döntõbizottság arra tekintettel, hogy az ajánlatkérõ részérõl bírálóbizottság döntött az ajánlatok érvényessége, illetve azok értékelése vonatkozásában, és az ajánlatkérõ fõigazgatója csak az ezzel kapcsolatos tárgyú elõkészítõ anyagot kapta meg, ezért a személyes felelõsség megállapítását nem tartotta indokoltnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerint biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta a kérelem megalapozott része vonatkozásában, valamint bírságot szabott ki a Kbt. 88. § (1) bekezdés f) pontja alapján, a kérelem megalapozatlan részét pedig a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 13.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>