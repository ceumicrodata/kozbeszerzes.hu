<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5181)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.230/9/2003.<br>
<br>
Tárgy: a BETONÚT Rt. jogorvoslati kérelme Mór Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Betonút Szolgáltató és Építõ Rt. (1133 Budapest, Pannónia u. 59/61., a továbbiakban: kérelmezõ) kérelmét, melyet Mór Város Önkormányzata (8060 Mór, Szent István tér 6., képviseli: Istvánfalviné dr. Szíjártó Lilla ügyvéd, 8000 Székesfehérvár, Dr. Koch L. u. 14. I/3., lebonyolító: KONZULENS 9000 Szolgáltató Kft., 8000 Székesfehérvár, Budai út 8., a továbbiakban: ajánlatkérõ) "Mór, József Attila utca és környéke, valamint a Kossuth Lajos utca és környéke szennyvízcsatornázása a dokumentáció szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2002. szeptember 18-án részvételi felhívást tett közzé a Közbeszerzési Értesítõ 38. számában 7426/2002 szám alatt elõminõsítéses nyílt közbeszerzési eljárás megindítására a rendelkezõ részben foglalt tárgyban.<br>
A részvételi felhívásban meghatározott részvételi jelentkezési határidõig 18 részvételi jelentkezés érkezett, közöttük a kérelmezõé is.<br>
Az ajánlatkérõ a részvételi szakaszt lezáró 2002. október 24-i eredményhirdetésen egy kivétellel valamennyi jelentkezõt alkalmasnak minõsítette és az ajánlati felhívást 2002. november 4-én küldte meg az ajánlattevõknek.<br>
Helyszíni konzultációra 2002. november 22-én került sor, melyen ajánlatkérõ írásban válaszolt a feltett kérdésekre.<br>
Az ajánlatkérõ meghatározta az ajánlattevõk számára a munka megvalósításához elnyert állami támogatás nettó összegét, amelytõl való 10%-os eltéréshez már indokolási kötelezettséget írt elõ.<br>
A 2002. december 11-i ajánlattételi határidõre a kérelmezõ, a Mélyépítõ Kft., a KÖZ-VÍZ Kft., a Vértesaljai Vízgazdálkodási Kft., a CONTUR BAU Rt., a Hoffmann Építõipari Rt., a Strabag Kft., a Délviép Kft., az Általános Mélyépítõ Kft., a Somogyi és Társa Kft., az Alterra Kft., a DUVIÉP 2000 Kft. és az ÚTÉPPARK Bt. adott be ajánlatot. A 2002. december 30-i eredményhirdetésen az Általános Mélyépítõ Kft.-t hirdették ki nyertesnek.<br>
Az ajánlati felhívás elõírásai és az ajánlatkérõ eljárást lezáró döntése ellen többen is jogorvoslati eljárást kezdeményeztek, melynek eredményeként a Döntõbizottság ezen D.784/2002. sz. ügyben az ajánlati felhívást és az ajánlatkérõ azt követõ döntéseit megsemmisítette.<br>
Az ajánlatkérõ ezt követõen 2003. február 24-én újabb ajánlati felhívást küldött a korábban már alkalmasnak minõsített ajánlattevõknek, melyhez ajánlati dokumentációt is mellékelt.<br>
Az ajánlati felhívás 7. pontja szerint az ajánlattételi határidõ 2003. április 8-a, a 14. pont szerint az ajánlatok elbírálásának szempontja az összességében legelõnyösebb ajánlat:<br>
részszempontok	súlyszámok<br>
- vállalási határidõ	10<br>
- kötbérvállalások	10<br>
alszempontok:<br>
- napi kötbér (Ft/nap)	4<br>
- maximális kötbér (%)	3<br>
- hibás teljesítés kötbére (%)	3<br>
- ajánlati ár (Ft)	45<br>
- fizetési határidõ (nap)	10<br>
- garanciavállalás mértéke	30<br>
alszempontok:<br>
- jótállás ideje (év)	6<br>
- szavatosság ideje (év)	4<br>
- garanciális visszatartás mértéke jótállás idejére (%)	6<br>
- garanciális visszatartás mértéke szavatosság idejére (%)	4<br>
- jóteljesítési garancia értéke (%)	10<br>
- kis- és középvállalkozások munkavégzés-aránya (%)	4<br>
A dokumentáció a 15. oldalon az 5. pontban az ajánlati árral kapcsolatosan az alábbi korlátozó elõírást tartalmazta:<br>
"Az ajánlatkérõ nyomatékosan felhívja az ajánlattevõk figyelmét arra, hogy a vállalási árnak a beruházás tervezett összegénél alacsonyabb megajánlásakor, melynek eltérése a beruházás tervezett összegének 10%-át meghaladó mértékû, jelentõsnek ítéli és az ilyen árat megajánló ajánlattevõ azt indokolni köteles. A beruházás tervezett összege 355 366 000 Ft + áfa."<br>
A dokumentáció 25. oldalán a IV. 3.1. pontban az alábbi formai elõírást tartalmazta:<br>
"Az ajánlatot A/IV. formátumú lapokon egy kötetben, megbonthatatlanul (állagsérelem nélkül, nem megbonthatóan), összefûzve, vagy kötve, a lapokat folyamatosan sorszámozva, gépelt, vagy nyomtatott formában, utólagos javítások és beszúrások nélkül 1+3 példányban kell elkészíteni."<br>
A dokumentáció 15. oldalán a kötbérvállalásokkal kapcsolatos bankgaranciával, valamint a 18. oldalon a jótállás és szavatosságra vonatkozó bankgaranciával kapcsolatosan az ajánlatkérõ elõírta többek között az alábbiakat:<br>
"A kötbérvállalás alátámasztására a teljes idõtartamra ajánlattevõ csatoljon be pénzintézettõl származó visszavonhatatlan bankgarancia-ígérvényt, mely összhangban van a megajánlásaival. Amennyiben ez nem történik meg, értékelés alá nem kerül az ajánlat."<br>
Ezen nyilatkozatnak többek között az alábbi tartalmi elemet kellett magában foglalnia:<br>
"Azon nyilatkozatot, hogy a bank feltétel nélkül és visszavonhatatlanul kötelezettséget vállal, hogy az ajánlattevõ nyertessége esetén kibocsátja a fenti tartalommal rendelkezõ bankgaranciát."<br>
A jótállásra és a szavatosságra vonatkozóan elõírás volt, hogy ezen vállalásának alátámasztására az ajánlattevõ csatoljon be pénzintézettõl származó visszavonhatatlan bankgarancia-ígérvényt, mely összhangban van a jótállásra és a szavatossági idõre vonatkozó megajánlással. Ezen nyilatkozatnak többek között az alábbi tartalmi elemet kellett magában foglalnia:<br>
"Azon nyilatkozatot, hogy a bank feltétel nélkül és visszavonhatatlanul kötelezettséget vállal, hogy az ajánlattevõ nyertessége esetén kibocsátja a fenti tartalommal rendelkezõ bankgaranciát."<br>
A dokumentáció 16. oldalán az ajánlatkérõ kifejezetten kérte az ajánlat 1. sz. mellékleteként a kiviteli tervben szereplõ költségvetések beárazott példányának, valamint az ajánlati összesítõ kitöltött példányának a becsatolását.<br>
Az ajánlatkérõ a 2003 . március 19-i helyszíni konzultáció alkalmával a DUVIÉP 2000 Kft. által bemutatott bankgarancia-nyilatkozat-mintát nem találta megfelelõnek. A feltett kérdésére adott válaszában az ajánlatkérõ ismételten utalt a bankgarancia-nyilatkozattal kapcsolatosan a dokumentációban már közölt elvárásaira.<br>
A 2003. április 8-i határidõre a kérelmezõ, a Hoffmann Rt., az Alterra Kft., az Általános Mélyépítõ Kft., a DUVIÉP 2000 Kft., a Strabag Kft., a Somogyi és Társa Kft. adott be ajánlatot, majd a 2003. május 5-i eredményhirdetésen a Hoffmann Rt. ajánlatát hirdették ki nyertesnek azzal, hogy az összes többi ajánlattevõ ajánlatát érvénytelenné nyilvánították.<br>
Kérelmezõ ajánlatának érvénytelenségére vonatkozó indokolását ajánlatkérõ a következõkben jelölte meg:<br>
Ajánlatkérõ az alábbi három érvénytelenségi okra hivatkozott:<br>
- Az ajánlati dokumentáció 15. oldal II/5. ajánlati ár pontjában az alábbi követelmény került meghatározásra: "Az ajánlatkérõ nyomatékosan felhívja az ajánlattevõk figyelmét arra, hogy a vállalási árnak a beruházás tervezett összegénél alacsonyabb megajánlásakor, melynek eltérése a beruházás tervezett összegének 10%-át meghaladó mértékû, jelentõsnek ítéli, és az ilyen árat megajánló ajánlattevõ azt indokolni köteles. A beruházás tervezett összege 355 366 000 Ft + áfa". Mivel ajánlattevõ ára 19,8%-kal tér el a tervezett összegtõl, így ajánlati árát benyújtott ajánlatában indokolnia kellett volna. Az ajánlatban az indoklás nem található meg.<br>
- Az ajánlati dokumentáció 25. oldal IV/3.1 pontjában az alábbi követelmény került meghatározásra: "az ajánlatot A/4 formátumú lapokon, egy kötetben, megbontathatatlanul (állagsérelem nélkül nem megbonthatóan), összefûzve vagy kötve, a lapokat folyamatosan sorszámozva, gépelt, vagy nyomtatott formában, utólagos javítások és beszúrások nélkül kell elkészíteni." Az ajánlattevõ ajánlatának 114. oldalát követõ két oldalán, valamint 153. oldalát követõ két oldalán a lapszámozás javítva van.<br>
- Az ajánlati dokumentáció II. 4. (kötbérvállalások) és 7.2. pontjában (jótállás és szavatosság mértéke) tett megajánlások alátámasztására kért bankgarancia-ígérvényeknek az alábbiakat kell tartalmazniuk: "azon nyilatkozatot, hogy a bank feltétel nélkül és visszavonhatatlanul kötelezettséget vállal, hogy az ajánlattevõ nyertessége esetén kibocsátja a fenti tartalommal rendelkezõ bankgaranciát". Ajánlattevõ bankgarancia-ígérvényei a fentiektõl eltérõen, a kibocsátó bank által támasztott feltételt tartalmaznak.<br>
A kérelmezõ 2003. május 5-én küldött az ajánlatkérõ számára "bankgaranciaszándéknyilatkozat-módosításokat", melyek szerint az ajánlatba csatolt valamennyi szándéknyilatkozat szövegét akként módosítja a pénzintézet, hogy a tévesen belekerült és feltételt tartalmazó 4. bekezdést kérik figyelmen kívül hagyni.<br>
A kérelmezõ 2003. május 9-én elõterjesztett jogorvoslati kérelmében kérte, hogy a Döntõbizottság állapítsa meg a jogsértést, semmisítse meg az ajánlatkérõ eljárást lezáró döntését, kötelezze ajánlatkérõt a költségek viselésére, továbbá kötelezze ajánlatkérõt, hogy a kérelmezõt vonja be az eljárásba, alkalmazzon ideiglenes intézkedést, mely keretében tiltsa meg a szerzõdés megkötését.<br>
A kérelmezõ kérelme indokaként elõadta, hogy az ajánlatkérõ eljárást lezáró döntése jogsértõ, mert a kérelmezõt megalapozatlanul zárta ki az eljárásból.<br>
Az ajánlatkérõ nem határozta meg, hogy az ajánlati árral kapcsolatos indokolást milyen formában kéri. A kérelmezõ csatolta a részletes költségvetést, ennél részletesebben az ajánlati árat nem lehetne indokolni.<br>
Az oldalszámozás tekintetében is megfelel az ajánlat a felhívás feltételeinek, javítást nem tartalmaz és folyamatos. A kifogásolt oldalakon van ugyan egy korábbi számozás is, azonban ez nem befolyásolta az ajánlatkérõt abban, hogy az oldalak helyes sorszámát az egyértelmûen látható számok szerint megállapítsa.<br>
A csatolt bankgarancia szövege tartalmazza mindazon adatokat, amelyeket az ajánlatkérõ kért, a tévesen belekerült 4. bekezdést a bank utólagos nyilatkozatával kijavította.<br>
Hasonló formai okokból egy kivétellel minden ajánlat érvénytelen volt, ezért a kérelmezõ kérte a lefolytatott eljárást teljes terjedelmében megvizsgálni abból a szempontból, hogy a Kbt. más rendelkezései nem sérültek-e, nem állnak e fenn a hivatalból történõ eljárás megindításának feltételei.<br>
Ajánlatkérõ észrevételében kérte a megalapozatlan kérelem elutasítását. Álláspontja szerint a megjelölt három érvénytelenségi ok egyike is megalapozza az ajánlat érvénytelenségét. Hivatkozott arra, hogy maga a kérelmezõ is elismeri, hogy bankgarancia-nyilatkozata annak a követelménynek nem felelt meg, hogy feltétel nélküli legyen, ugyanis a bank által kiadott szándéknyilatkozat negyedik bekezdése feltételeket tartalmazott.<br>
Maga a kérelmezõ is elismerte a lapok sorszámozását illetõen, hogy kétszer két lap sorszámozása javítva van, mivel az érintett oldalak korábbi dokumentációból kerültek át.<br>
Az ajánlati ár indoklásaként pedig a csatolt költségvetés nem fogadható el, mert az legfeljebb az ajánlati ár összegszerûségét támasztja alá, de nem szolgál magyarázatul arra, hogy az alkalmazott egységárak milyen üzletpolitikai célok, illetve beszállítói, vagy alvállalkozói szerzõdések miatt kerültek alkalmazásra. Az ajánlati ár indoklását az ajánlat nem tartalmazza, de még arra sem utalt az ajánlattevõ, hogy e célból a csatolt költségvetést kéri figyelembe venni.<br>
Mindezen okból a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen volt.<br>
Az egyéb érdekeltek közül az Alterra Kft. terjesztett elõ észrevételt, melyben kifogásolta, hogy az ajánlatkérõ az õ ajánlata vonatkozásában is a 10%-on felüli ár indokolás hiányára, illetve az oldalszámozással kapcsolatos formai hiányosságra tekintettel az ajánlatát érvénytelenítette.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság a felek nyilatkozatai, a közbeszerzési és a jogorvoslati eljárás iratai alapján megállapította, hogy a jogorvoslati kérelem nem megalapozott.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#49">Kbt.) 49. §</a> (1) bekezdése szerint az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság mindenekelõtt megjegyzi, hogy a kérelmezõ ajánlatának érvénytelenné nyilvánítását megalapozó és az ajánlatkérõ által hivatkozott körülmények egyike is elégséges az érvénytelenség megállapításához.<br>
A Döntõbizottság megállapította, hogy a kérelmezõ ajánlatában szereplõ és a hibás teljesítés utáni kötbérfizetési bankgaranciára, a maximális kötbérfizetésre, illetve a szavatosságra és jótállásra vonatkozó banki szándéknyilatkozatok a negyedik bekezdésben azt a feltételt tartalmazták, hogy a bank a bankgarancia-szerzõdést csak akkor köti meg, illetve a bankgarancia-nyilatkozatot csak akkor adja ki, ha a kérelmezõ a bank által meghatározott garanciavállalás feltételeit elfogadja és a megfelelõ biztosítékok állítására is kész és képes.<br>
Tehát a banki szándéknyilatkozat a bankgarancia-nyilatkozat kiadását két konjunktív feltételhez kötötte.<br>
A kérelmezõ képviseletében a K & H Kereskedelmi és Hitelbank Rt. ugyan 2003. április 30-án a fenti bankgarancia vállalására vonatkozó szándéknyilatkozatát módosította akként, hogy nyilatkozott arra nézve, hogy a negyedik bekezdés tévesen került be az eredeti bankgarancia-nyilatkozatba. Azonban ez a módosítást tartalmazó banki nyilatkozat, mely a dokumentáció feltételt kizáró elõírását már figyelembe vette az ajánlattételi határidõ, azaz 2003. április 8-át követõen került benyújtásra. Mivel ekkor már a kérelmezõ ajánlati kötöttsége beállt, ezért ezen módosított tartalmú bankgarancia-nyilatkozatot az ajánlatkérõ már nem vehette figyelembe az ajánlatok vizsgálatánál.<br>
A Döntõbizottság nem fogadta el a kérelmezõ azt a nyilatkozatát, hogy a kérelmezõ és a bank közötti keretszerzõdés is figyelembe veendõ a bankgarancia-vállalásra vonatkozó feltételek vonatkozásában.<br>
A dokumentáció ugyanis kifejezetten elõírta, hogy az adott bankgarancia-ígérvényben a banknak feltétel nélküli és visszavonhatatlan kötelezettséget kellett vállalni arra, hogy az ajánlattevõ nyertessége esetén kibocsátja a fenti tartalommal rendelkezõ bankgaranciát.<br>
Tehát az elõírás az adott konkrét bankgarancia-vállalásra, a kötbérvállalásra, illetve a jótállásra és szavatosságra vonatkozóan érvényesült, e körben a kérelmezõ más dokumentumokra nem hivatkozhat. Ajánlata a banki szándéknyilatkozatok tekintetében nem felelt meg a feltételeknek, ezért jogszerûen állapította meg az ajánlatkérõ az érvénytelenséget.<br>
A Döntõbizottság nem osztotta a kérelmezõ álláspontját a tekintetben sem, hogy az ajánlatában a 99. oldalon szereplõ bankinformációval kapcsolatos rész releváns lenne a bankgarancia megítélése kapcsán. A bank nyilatkozata ebben kizárólag a kérelmezõ bonitásával kapcsolatosan tartalmaz megállapításokat, a kérelmezõnek a kötbér és a szavatosság, jótállás körében tett vállalásai biztosítására nem vonatkozik.<br>
A Döntõbizottság megállapította az alacsony ajánlati ár indokolására vonatkozó kérelmezõi indokolás körében, hogy a kérelmezõ valóban két helyen adott meg részletes költségvetést, nevezetesen ajánlata 54-97. oldalán és ajánlata 162-189. oldalán.<br>
A kérelmezõ azonban nem adta meg a konkrét indokát annak, hogy mi a szerepe az ajánlatában több helyen szereplõ részletes költségvetésnek, illetve nem tett az ajánlati ár mértékének indokolására vonatkozó megjegyzést. A kiviteli tervben szereplõ költségvetések beárazott példányának, illetve az ajánlati összesítõ kitöltött példányának a becsatolása külön elõírás volt a dokumentációban, az ajánlattevõknek ettõl függetlenül kellett indokát adniuk a beruházás tervezett összegénél 10%-kal alacsonyabb összegû vállalási árra.<br>
A Döntõbizottság megállapította, hogy a kérelmezõ ajánlatában a 115-116. oldalakon, illetve a 125-126. oldalon javított lapszámozást eszközölt, az elõzõ dokumentáció mintájának felhasználása miatt, mely attól függetlenül, hogy a folyamatos sorszámozás megtörtént, a dokumentáció vonatkozó elõírásának nem tesz eleget.<br>
A Döntõbizottság tehát jogszerûnek tartotta, hogy az ajánlatkérõ érvénytelenné nyilvánította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a kérelmezõ ajánlatát. Az érvénytelenség jogkövetkezményeként pedig az ajánlatkérõ részérõl a kérelmezõnek a kizárása is jogszerû volt az eljárás további szakaszából. A Döntõbizottság a kérelmezõnek az egész közbeszerzési eljárás felülvizsgálatára vonatkozó és a hivatalbóli eljárásra vonatkozó kérelmét is indokolatlannak tartotta, mivel a Kbt. 80. § (1) bekezdés c) pontjában foglalt és a jogsértõ esemény megjelölésére vonatkozó kérelmezõi kötelezettséget nem pótolhatja a Döntõbizottság hivatalbóli eljárása.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a megalapozatlan kérelmet a Kbt. 88. § (1) bekezdés a) pontja szerint elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2003. június 6.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>