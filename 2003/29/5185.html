<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5185)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.153/9/2003.<br>
<br>
Tárgy: dr. Kardkovács Kolos, dr. Varga Zs. András és dr. Berczi Norbert a Közbeszerzések Tanácsa tagjai kezdeményezõk indítványai az OEP ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos, a Közbeszerzések Tanácsa tagja (1011 Budapest, Mária tér 3., továbbiakban kezdeményezõ I.), dr. Varga Zs. András, a Közbeszerzések Tanácsa tagja (1055 Budapest, Markó u. 16., továbbiakban kezdeményezõ II.) és dr. Berczi Norbert, a Közbeszerzések Tanácsa tagja (1055 Budapest, Kossuth Lajos tér 11., továbbiakban kezdeményezõ III.) kezdeményezõ iratai alapján az Országos Egészségbiztosítási Pénztár (1139 Budapest, Váci út 73/A., képv.: dr. Horváth T. Béla ügyvéd, 1121 Budapest, Sün utca 12., továbbiakban: ajánlatkérõ) "utaztatási szolgáltatások beszerzése" tárgyú közbeszerzési eljárása ellen hivatalból indított jogorvoslati eljárásában a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés d) pontját és a Kbt. 55. § (6) bekezdését, ezért a Döntõbizottság ajánlatkérõvel szemben 1 000 000 Ft, azaz egymillió forint pénzbírságot szab ki.<br>
Az indítványokat egyebekben elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elõadottak alapján az alábbi tényállást állapította meg.<br>
Ajánlatkérõ 2002. december 18. napján a Közbeszerzési Értesítõ (K. É.) 51. számában közzétett részvételi felhívással, hirdetmény közzétételével induló tárgyalásos közbeszerzési eljárást indított a rendelkezõ részben meghatározott beszerzés tárgyában az alábbi kettõ terméksorra:<br>
<br>
1. terméksor: utaztatási értékesítés és szolgáltatási keretszerzõdés az Országos Egészségbiztosítási Pénztár által megszervezett, a 200/1996. (XII. 23.) Korm. rendelet alapján engedélyezett külföldi gyógykezelésekkel kapcsolatos külföldi utazások szolgáltatásainak beszerzése tárgyában.<br>
<br>
2. terméksor: utaztatási értékesítési és szolgáltatási keretszerzõdés az Országos Egészségbiztosítási Pénztár dolgozóinak hivatalos kiküldetéseihez igényelt külföldi utazások szolgáltatásainak beszerzése tárgyában.<br>
Ajánlatkérõ a részvételi felhívás 9. c) pontjában meghatározta, hogy az ajánlatokat az összességében legelõnyösebb ajánlat szempontja szerint fogja elbírálni, az elbíráláshoz szükséges részszempontokat, súlyszámokat, ponthatárt és értékelési módszert a részvételi felhívásban nem adta meg.<br>
Ajánlatkérõ a részvételi szakasz eredményhirdetését követõen, amely döntésével valamennyi részvételre jelentkezõt alkalmasnak talált, felhívta ajánlattételre a jelentkezõket.<br>
Ajánlatkérõ által kiadott ajánlati felhívás 3. oldal 4. pontjában az ajánlatok elbírálásához szükséges alábbi szempontokat adta meg:<br>
"szempontok	súlyszám    maximális<br>
	pontszám<br>
- fizetési feltételek	4,5           450<br>
- ár meghatározása, árképzés módja	2,8           280<br>
- vállalt többletszolgáltatások köre	1,8           180<br>
- ajánlattevõ teljesítésének biztosítékai	0,9            90<br>
Összesen	1000<br>
Adható pontszám 0-100-ig.<br>
A részszempontok pontos meghatározását az ajánlati dokumentáció tartalmazza."<br>
Ajánlatkérõ az ajánlati felhívás 5. pontjában határozta meg az eljárás lefolytatásának menetét és az ajánlatkérõ által elõírt feltételeket, amelyek között az 1. francia bekezdésben ajánlatkérõ rögzítette, hogy az ajánlatok bontásakor nyújt majd tájékoztatót a tárgyalások menetérõl, beosztásáról és az eljárás rendjérõl.<br>
Ajánlatkérõ dokumentációt is készített külön a két terméksor tekintetében, amelyet az ajánlattevõk rendelkezésére bocsátott.<br>
A külföldi gyógykezelésekkel kapcsolatosan elkészített dokumentáció 6. oldalán ajánlatkérõ az ajánlattevõk feladatait a megadott értékelési részszempontok szerinti csoportosítást követve határozta meg, majd a 9. oldalon ajánlatkérõ az elbírálás szempontjai körében a következõk szerint ismertette továbbá, hogy mit tekint az adott részszempont tartalmi elemének.<br>
Fizetési feltételek:<br>
- Repülõ-, vonatjegy számlázása<br>
- Lemondási feltételek<br>
- Módosítási feltételek<br>
Ár:<br>
- Légitársasági kedvezmények érvényesítése<br>
- Utaztatás-szervezési alapdíj<br>
- Próbaajánlat<br>
Vállalt többletszolgáltatások köre:<br>
- Oxigénpalack<br>
- Tolókocsi + kísérõ<br>
- Fekve szállítás<br>
- Bónuszrendszer az OEP által szervezett betegek utaztatásaihoz<br>
Ajánlattevõk teljesítésének biztosítékai:<br>
- Vagyoni biztosíték<br>
- Partnerhálózat<br>
- Minõsítés<br>
- Vis major<br>
A dokumentáció tartalmazta továbbá az általános szerzõdési feltételek ismertetését is.<br>
Az OEP-dolgozók hivatalos kiküldetéseihez igényelt külföldi utazások, a 2. terméksor tekintetében elkészített dokumentáció szerkezete megegyezik a fent ismertetettekkel, ajánlatkérõ ugyancsak a részszempontok szerint csoportosítva adta meg az ajánlattevõk feladatait, valamint a dokumentáció 10. oldalán a következõk szerint részletezi az elbírálás szempontjait az alábbiak szerint meghatározva, hogy mit tekint a részszempont körébe tartozó tartalmi elemnek:<br>
Fizetési feltételek:<br>
- Repülõ-, vonatjegy számlázása<br>
- Szállás számlázása<br>
- Lemondási feltételek<br>
- Módosítási feltételek<br>
Ár:<br>
- Légitársasági kedvezmények érvényesítése<br>
- Utaztatás-szervezési alapdíj<br>
- Próbaajánlat<br>
Vállalt többletszolgáltatások köre:<br>
- Csoportos kedvezmény<br>
- Külföldi transzfer<br>
- Airport minibusz<br>
- Vízum<br>
- Gépkocsibérlés<br>
- OEP-munkatársak kedvezményei<br>
- Bónuszrendszer az OEP hivatalos utaztatásaihoz<br>
Ajánlattevõk teljesítésének biztosítékai:<br>
- Vagyoni biztosíték<br>
- Partnerhálózat<br>
- Minõsítés<br>
- Vis major<br>
A dokumentáció tartalmazta továbbá az általános szerzõdési feltételek ismertetését is.<br>
Az ajánlattételi határidõ az 1. terméksor tekintetében 2003. február 4. napján volt, a 2. terméksor tekintetében pedig 2003. február 5. napján. Ajánlatot az alábbi ajánlattevõk tettek a 2. terméksorra: Blaguss Volánbusz Kft., a BTI Hungary Kuoni Utazási Iroda Kft., a Chemol Travel Kft. és a Malév Air Tours Kft.<br>
Ajánlatkérõ az ajánlatok beérkezését követõen lefolytatta a tárgyalásokat, mindösszesen 3 tárgyalást mindkét terméksor esetében. Az utolsó tárgyalást követõen 2003. február 26. napján ajánlatkérõ eredményt hirdetett, amely szerint mindkét terméksor esetében a BTI Hungary Kuoni Utazási Iroda Kft. lett a nyertes ajánlattevõ.<br>
Ajánlatkérõ mindkét terméksorra külön összegzést készített, valamint valamennyi tárgyalás közjegyzõ jelenlétében történt és arról közjegyzõi okirat készült, amelyben az ajánlatok tartalmi elemei mindvégig ismertetésre és rögzítésre kerültek, hiszen a tárgyalások az elõre megadott részszempontokon alapulva folytak le.<br>
Ajánlatkérõ 2003. március 3. napján elkészítette a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. szá</a>mú melléklet szerinti tájékoztató az eljárás eredményérõl elnevezésû iratot, és azt közzététel céljából megküldte a Közbeszerzések Tanácsa Szerkesztõbizottságának. A Szerkesztõbizottság a tájékoztatóval kapcsolatban ajánlatkérõt 2004. március 4. napján hiánypótlásra szólította fel, miszerint "a 4. pontban az elsõ (1), harmadik (3) és (4) részszempontban az ajánlatkérõnek teljeskörûen meg kell határoznia, hogy mit értékelt az adott részszempont vonatkozásában. Amennyiben a részszemponton belül több, önállóan értékelhetõ tartalmi elemet vizsgált, úgy azokat mint alszempontokat - a súlyszám megadásával - kellett megadnia..." Ajánlatkérõ 2003. március 11. napján a hiánypótlásban elõírtakat teljesítve ismételten megküldte a módosított tájékoztatót, amely 2003. március 19. napján közzétételre is került a Közbeszerzési Értesítõ 12. számában. A közzétett tájékoztató 4. pontjában az értékelési részszempontok körében a fentebb már ismertetett elemek is ismertetésre kerültek a két termékkör esetében.<br>
Ajánlatkérõ tájékoztatóját a Szerkesztõbizottság megjegyzéssel tette közzé, mely szerint a részszempontok meghatározása a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) és e) pontjait, a 34. § (3) bekezdés c) és e) pontjait sérti.<br>
Dr. Kardkovács Kolos, a Közbeszerzések Tanácsának tagja 2003. március 27. napján terjesztette elõ indítványát hivatalbóli eljárás lefolytatására a Döntõbizottsághoz. Beadványában elõadta, hogy az ajánlatkérõ által megjelentetett tájékoztatóban foglaltak alapján - a Szerkesztõbizottság jelzése alapján, azzal egyetértve - ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontját, a Kbt 34. § (4) bekezdésének c) és e) pontját, valamint a Kbt. 55. § (6) bekezdését. Indokaiként kifejtette, hogy ajánlatkérõ egyes részszemponton belül több, önállóan értékelhetõ tartalmi elemet tüntetett fel, azonban súlyszámokat nem rendelt hozzá, továbbá nem állapítható meg megítélése szerint, hogy ajánlatkérõ a tartalmi elemeket mely vonatkozásban értékelte. Sérelmezte továbbá, hogy ajánlatkérõ nem határozta meg az adható ponthatárokat sem. Kétségesnek ítélte továbbá, hogy ajánlatkérõ meg tudott-e felelni a Kbt. 55. § (6) bekezdésében elõírt követelményeknek az értékelés során.<br>
Kezdeményezte annak megvizsgálását, hogy ajánlatkérõ a törvényben elõírt 5 munkanapon belül küldte-e meg közzététel céljából a tájékoztatót, valamint annak tisztázását, hogy ajánlatkérõ megfelelõ tartalommal készítette-e el az összegzés az eljárásáról elnevezésû iratot.<br>
Kérte Döntõbizottságot a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b), d) és f) pontjaiban elõírt jogkövetkezmények alkalmazására, illetve amennyiben lehetséges, ideiglenes intézkedést alkalmazzon.<br>
Dr. Varga Zs. András, a Közbeszerzések Tanácsának tagja 2003. április 10. napján terjesztette elõ indítványát a Döntõbizottságnál, melyben elõadta, hogy ajánlatkérõ tájékoztatója szerint részszempontonként több alszempontot írt elõ, de ezekhez nem rendelt súlyszámot, az értékelés során adható pontszám alsó és felsõ határát sem adta meg, valamint a részszempontok nem a beszerzés tárgyával és a szerzõdés feltételeivel kapcsolatos mennyiségi és minõségi tényezõn alapulnak, illetve azok megfelelõsége aggályos.<br>
Dr. Berczi Norbert, a Közbeszerzések Tanácsának tagja 2003. április 11. napján terjesztette elõ indítványát hivatalbóli eljárás lefolytatására a Döntõbizottság elõtt. Beadványában elõadta, hogy ajánlatkérõ a részszempontok körében több önállóan értékelhetõ tartalmi elemet bírált el anélkül, hogy az alszempont súlyszámát megadta volna, illetve olyan tartalmilag eltérõ szempontokat határozott meg, amely eltérõ súlyozás nélkül nem értékelhetõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésben foglaltak értelmében. Nem állapítható meg továbbá, hogy ajánlatkérõ pontosan mit, milyen feltételt értékelt, továbbá a ponthatárokat sem határozta meg. Ajánlatkérõ nem adta meg a használt értékelési módszert sem. Álláspontja szerint ajánlatkérõ megsértette a Kbt. 34. § (3) bekezdés d) pontját, a 34. § (4) bekezdés c) és e) pontjait és a Kbt. 55. § (6) bekezdését.<br>
Ajánlatkérõ észrevételében elõadta, hogy a tájékoztatóból megismerhetõ részinformációk nem adnak alapot az eljárással kapcsolatban vélt jogsértések megállapítására. Elõadta, hogy az eljárás ajánlati szakaszában összeállított ajánlati felhívásban megadta az egyes részszempontokat, azokhoz hozzárendelte a súlyszámokat, valamint megadta az adható pontszám alsó és felsõ határát. A részszempontok pontos meghatározását pedig a dokumentáció tartalmazta. A tárgyalásos eljárás jellegébõl kifolyólag ajánlatkérõ álláspontja szerint pontosan specifikált alszempontok nem voltak meghatározhatóak, másrészt pedig nem is került sor alszempontok kialakítására, alsúlyszámokkal kialakított önálló pontokat ajánlatkérõ nem is kívánt értékelni, ugyanakkor egyes részszempontok tartalma meghatározásra került, gazdasági és minõségi tényezõkön alapulva, amelyek tekintetében ajánlatkérõ egyenlõ eséllyel tárgyalhat az ajánlattevõkkel. Hivatkozott ajánlatkérõ továbbá arra is, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése alapján tárgyalásos eljárás során ajánlatkérõ az általa kiválasztottakkal a szerzõdés feltételeirõl szabadon tárgyalhat, így a felhívásban a részszempontokat meghatározta, a dokumentációban tájékoztatást adott a részszempontok tartalmáról, azonban a szerzõdés lehetséges feltételei a tárgyalásokon alakultak ki végleges formában.<br>
Elõadta továbbá ajánlatkérõ, hogy mivel nincs ajánlati kötöttség a tárgyalásos eljárásban, így a tárgyalások menetében mind az ajánlatkérõ, mind az ajánlattevõk megváltoztathatják az eredeti ajánlatkérés, illetve a megadott ajánlat tartalmát, ezért ajánlatkérõ többször is módosíthatja az ajánlati felhívásban és dokumentációban megadott feltételeket.<br>
Ajánlatkérõ nyilatkozott, hogy a közbeszerzési eljárásban 4 részszempont került meghatározásra, más tartalmi elemeket önállóan nem értékelt, alszempontok nem kerültek meghatározásra.<br>
Kifejtette, hogy a szakmai bírálati szempontok elõzetes meghatározása, kiírása, súlyszámmal való ellátása az ajánlatkérõ feladata és kötelezettsége és a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja és a 34. § (3) bekezdése által garantált joga. E körben a Szerkesztõbizottság hiányt a Kbt. szabályaira történõ hivatkozással nem állapíthat meg.<br>
Tárgyaláson elõadta, hogy a felhívásban rögzítette, hogy az eljárási cselekményekrõl, az eljárás menetérõl és a tárgyalások beosztásáról az ajánlatok bontása során ad részletes tájékoztatást. Ezen elõírásának a bontás alkalmával eleget is tett, a bontás során tájékoztatta az ajánlattevõket, hogy az ajánlatok értékelésének módszere az egyszerû arányosítás lesz.<br>
Ajánlatkérõ nyilatkozott továbbá, hogy a részszempont körébe tartozó tartalmi elemek esetében külön-külön elvégezte az egyszerû arányosítást, majd az így elért összpontszámot átlagolva a tartalmi elemek számával határozta meg a részszempont végpontszámát, amelyet ezt követõen a súlyszámmal megszorzott. Elõadta továbbá, hogy az értékelés módszere a tárgyalások elején elfogadtatásra került valamennyi ajánlattevõvel. Ajánlatkérõ elõadta e körben a tárgyaláson, hogy megítélése szerint a tárgyalások alkalmával az ajánlatok értékelésének módszere is változtatható lehet akár az ajánlattevõk igénye, akár szakmai igények alapján.<br>
Ajánlatkérõ úgy nyilatkozott, hogy a tájékoztatót az ajánlati felhívásban megadott részszempontok feltüntetése mellett készítette el és küldte meg a Szerkesztõbizottságnak, ez azt jelenti, hogy mindösszesen a négy részszempont (fizetési feltételek, ár, vállalt többletszolgáltatások köre, szerzõdés teljesítésének biztosítékai) került ismertetésre, a súlyszámok és ponthatárok ismertetése mellett.<br>
Ajánlatkérõ elõadta továbbá, hogy nem fogadható el azon gyakorlata a Szerkesztõbizottságnak, hogy telefonon próbál instrukciókat adni ajánlatkérõknek a hirdetményekkel kapcsolatban, hiszen az eredetileg megküldött tájékoztató tartalma mindenben egyezett az ajánlati felhívásban meghatározottakkal az értékelési részszempontok körében. Elõadta továbbá ajánlatkérõ, hogy a hiánypótlás hatására egészítették ki a tájékoztatót azzal, hogy feltüntették az egyes részszempontok vizsgált tartalmi elemeit is, és ez eredményezte a félreértéseket és a hivatalbóli jogorvoslati eljárás kezdeményezését.<br>
A Döntõbizottságnak az indítványok alapján elsõdlegesen abban a kérdésben kellett állást foglalni, hogy ajánlatkérõ az általa indított kétszakaszos közbeszerzési eljárás ajánlati felhívásának elkészítésekor az összességében legelõnyösebb ajánlat kiválasztásához szükséges törvényi követelményeket teljesítve járt-e el.<br>
A Döntõbizottság e körben megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének c) pontjának, valamint a Kbt. 34. § (4) bekezdés c) és e) pontjainak megsértése megállapítására vonatkozó indítványok megalapozatlanok, míg a Kbt. 34. § (3) bekezdés d) pontja tekintetében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a kimondja, hogy a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése értelmében a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
A hirdetmény közzétételével induló tárgyalásos közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében kétszakaszos eljárás. A kétszakaszos tárgyalásos eljárásra vonatkozóan - a nyílt eljárás szabályaitól eltérõ szabályokat - az ajánlati szakaszt megindító ajánlati felhívással kapcsolatban, a Kbt. 71. § (4) bekezdése tartalmaz rendelkezést az alábbiak szerint:<br>
"A tárgyalásos eljárásban az ajánlattevõk részére közvetlenül megküldött ajánlati felhívásnak legalább a következõ adatokat kell tartalmaznia:<br>
a) az ajánlatkérõ nevét, címét, telefon- és telefaxszámát;<br>
b) szükség esetén a dokumentáció beszerzési helyét, megkérésének határidejét és pénzügyi feltételeit;<br>
c) a beadandó iratok megjelölését;<br>
d) az ajánlatkérõ pénzügyi ellenszolgáltatásának feltételeit;<br>
e) a 34. § (3) bekezdésében foglaltakat, ha azok a részvételi felhívásban nem szerepeltek;<br>
f) az eljárás lefolytatásának menetét és az ajánlatkérõ által elõírt különös szabályait;<br>
g) az elsõ tárgyalás idõpontját."<br>
A fent idézett jogszabályhely e) pontja értelmében a tárgyalásos eljárás során elkészített ajánlati felhívás kötelezõ tartalmi eleme a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak, természetesen ezen kötelezettség akkor áll fenn, ha ajánlatkérõ nem a tárgyalásos eljárást megindító részvételi felhívásban határozta meg ezen körülményeket.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
Jelen esetben ajánlatkérõ a közzétett részvételi felhívásban csak azt határozta meg, hogy az ajánlatokat az összességében legelõnyösebb ajánlat szempontja szerint fogja elbírálni, de az ennek megítélésére szolgáló szempontokat nem adta meg, így ezeket az ajánlati felhívásban kötelezõen meg kell adnia.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdése ismételten kifejezésre juttatja, hogy a tárgyalásos eljárás során a nyílt eljárás szabályait kell alkalmazni azokkal az eltérésekkel, amelyet a törvény a Kbt. 71. § (4)-(6) bekezdésében, illetve a Kbt. 71/A. § és 71/B. §-aiban fogalmaz meg.<br>
Tekintve, hogy a fent idézett jogszabályhelyek eltérõ rendelkezést nem tartalmaznak arra nézve, hogy az értékelés részszempontjait milyen módon kell meghatároznia ajánlatkérõnek, így a nyílt eljárás szabályai alkalmazásának van helye, amely a részszempontok meghatározása körében nem más, mint a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésében foglalt elõírások.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése az alábbi követelményeket fogalmazza meg a részszempontok meghatározására vonatkozóan:<br>
"A 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni."<br>
Mielõtt a Döntõbizottság elvégezné a részszempontok meghatározása jogszerûségének vizsgálatát, szükségesnek látja kifejteni, hogy téves azon ajánlatkérõi elõadás, mely szerint a tárgyalásos eljárás során ajánlatkérõ szabadon módosíthatja a felhívásban megadott értékelési részszempontokat, illetve az értékelés módszerét, és ezen magatartását az ajánlattevõk esetleges beleegyezése jogszerûvé teheti.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdésében megfogalmazottak, miszerint tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl, nem értelmezhetõ akként, hogy a megadott értékelési részszempontok, a súlyszámok, illetve az értékelés módszere is szabad tárgyalási alapot képeznének. A közbeszerzési eljárás során a az összességében legelõnyösebb ajánlat kiválasztására ajánlatkérõ által meghatározott eljárási rend ugyanis nem képezi, fogalmilag nem is képezheti a közbeszerzési eljárás eredményeként megkötendõ szerzõdés feltételeit.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a alapján a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. A Kbt. pedig kizárólag a szerzõdés feltételei vonatkozásában ad lehetõséget a tárgyalásra.<br>
A fenti okfejtést támasztja alá továbbá, hogy a törvény 34. § (3) bekezdésében elõírja az értékelési résszempontok kötelezõ megadását legkésõbb az ajánlati felhívásban, és mivel a tárgyalásos eljárásban kiadandó ajánlati felhívás tartalmi követelményei között a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés e) pontjában a nyílt eljárás vonatkozó szabályának alkalmazása jelenik meg, így ezen törvényi elõírásokat a tárgyalásos eljárásban is kötelezõ betartani ajánlatkérõnek.<br>
A fenti okfejtés alapján a Döntõbizottság konzekvens álláspontja, hogy ajánlatkérõnek, amennyiben hirdetmény közzétételével induló tárgyalásos eljárást folytat le és a részvételi felhívásban nem adta meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében megfogalmazottakat az összességében legelõnyösebb ajánlat kiválasztása körében, úgy ezt az ajánlati felhívásban már kötelezõen meg kell tennie, ezen kötelezettség alól nem mentesül, még akkor sem, ha a közbeszerzési eljárás további ajánlati szakaszában az ajánlattevõk hozzájárultak, illetve nem kifogásolták, hogy az értékelés során használt szempontok, szabályok a tárgyalások szakaszában kerülnek ismertetésre.<br>
A fent idézett követelmények tükrében megvizsgálva ajánlatkérõ által összeállított ajánlati felhívást, az értékelési résszempontok meghatározása körében az alábbiak állapíthatók meg.<br>
<br>
1. Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja alapján megadta-e a az értékelés során adható pontszám alsó és felsõ határát, minden egyes részszempont szerint azonosan.<br>
A jogorvoslati eljárás során csatolt iratok között szerepelt az ajánlatkérõ által kibocsátott ajánlati felhívás. Az ajánlati felhívás 4. pontjában határozta meg ajánlatkérõ az értékelés szempontjait, e körben ajánlatkérõ megadta az értékelés során adható pontszám alsó és felsõ határát, mely 0-100 pont volt.<br>
A fentiek alapján tehát megállapítható, hogy ajánlatkérõ eleget tett a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontjában elõírt követelménynek, és megadta a pontszám alsó és felsõ határát.<br>
<br>
2. Ajánlatkérõ mellõzte-e a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontjában elõírt követelményt, tehát határozott-e meg alszempontokat az értékelési részszempontokon belül, amely vonatkozásában nem adott meg súlyszámokat.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontja kimondja, ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
A fent hivatkozott jogszabályhely egyértelmûen megfogalmazza, hogy amennyiben ajánlatkérõ úgy dönt, hogy a részszempontokon belül alszempontot is megjelöl, úgy köteles az ahhoz tartozó súlyszámot is meghatározni.<br>
Ha azonban erre nem kerül sor, úgy a megadott részszempontok körében az értékelést a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltak szerint kell ajánlatkérõnek elvégeznie.<br>
A Kbt 55. § (6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõnek tehát a megadott részszempont körébe esõ valamennyi tartalmi elemet kötelezõen vizsgálnia kell, és az értékelésnél figyelembe kell vennie. Jelen esetben ajánlatkérõ az ajánlati felhívásban négy értékelési részszempontot határozott meg. Ezek voltak: 1. fizetési feltételek, 2. ár meghatározása, árképzés módja, 3. vállalt többletszolgáltatások köre és 4. ajánlattevõ teljesítésének biztosítékai.<br>
A Döntõbizottság megállapította, hogy ajánlatkérõ az ajánlati felhívásban nem határozott meg alszempontokat a részszempontokon belül.<br>
Alszempont meghatározásának hiányában pedig ajánlatkérõt nem terheli a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontjában megfogalmazott követelmény.<br>
Megjegyzi e körben a Döntõbizottság, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltak teljesítése mellett jogszerû értékelés - részszempont belüli alszempont hiányában - kizárólag úgy végezhetõ el, hogy ajánlatkérõ a részszemponthoz tartozó valamennyi tartalmi elemet - azonos súllyal történõ figyelembevétel mellett - az értékelés körébe von. Azt azonban nem teheti meg ajánlatkérõ, hogy a részszempontok tartalmi elemeit utóbb alszempontokká alakítva eltérõ súllyal veszi figyelembe.<br>
<br>
3. A részszempontok meghatározására a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja alapján került-e sor, azaz a meghatározott részszempontok gazdaságilag értékelhetõ mennyiségi, illetve minõségi tényezõkön alapulnak-e a közbeszerzése tárgyával és a szerzõdés feltételeivel állnak-e kapcsolatban.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja kimondja, hogy a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk.<br>
Ajánlatkérõ az ajánlati felhívás mellett dokumentációt is rendelkezésre bocsátott. Már az ajánlati felhívás 4. pontjában hivatkozott rá, hogy a részszempontok pontos meghatározását az ajánlati dokumentáció tartalmazza. A kiadott dokumentációkban ajánlatkérõ az ajánlattevõk feladatainak meghatározására is a rögzített részszempontok alapján csoportosítva került sor, továbbá ajánlatkérõ a feladat meghatározás alapján a dokumentáció 9. oldalon (gyógykezelésekkel kapcsolatos utazások terméksor esetén) és a dokumentáció 10. oldalán (a dolgozók külföldi kiküldetése terméksor esetén) az elbírálás szempontjai körében ismertette, hogy az adott részszemponthoz mely tartalmi elemek tartoznak.<br>
A Döntõbizottság megvizsgálta az ajánlati felhívásban és a dokumentációban megadott, fentebb már részletesen ismertetett részszempontokat, és megállapította, hogy ajánlatkérõ akként állította össze a dokumentáció tartalmát, hogy abban egyértelmûen meghatározta az igényeit az egyes részszempontok körében. A dokumentációban ajánlatkérõ megfelelõen részletezte a tartalmi elemek megadásával, hogy a részszempontokat milyen tényezõkön alapulva kívánja vizsgálni és értékelni.<br>
Ajánlatkérõ a Döntõbizottság álláspontja szerint a részszempontok esetében gazdaságilag értékelhetõ mennyiségi, illetve minõségi tényezõket adott meg, ezen tényezõk a beszerzés tárgyával állnak szoros összefüggésben (a külföldi gyógykezelésekkel kapcsolatos utaztatások megszervezése körében minõségi tényezõknek tekinthetjük, hogy ajánlattevõ vállalja-e vagy sem pl. oxigénpalack beszerzését, vagy biztosít-e tolókocsit és kísérõszemélyzetet szükség esetén a többletszolgáltatások körében stb.).<br>
A dolgozók külföldi kiküldetéseivel kapcsolatos terméksor esetén ugyancsak a szerzõdés feltételeivel összefüggõen és gazdaságilag értékelhetõ tényezõkön alapul, hogy ajánlattevõ többletszolgáltatások körében milyen csoportos kedvezményeket biztosít, milyen feltételekkel biztosítja a külföldi transzfert, milyen segítséget nyújt a vízumok beszerzéshez stb.<br>
A fent részletezett tényezõk már csak azon okból is összefüggnek a beszerzés tárgyával, illetõleg a szerzõdés feltételeivel, mivel ajánlatkérõ kifejezetten ezek alapján határozta meg a követelményeit, a tárgyalások is ezen a dokumentációban - a részszempontok szerint - meghatározott feladatok mentén került lefolytatásra, ajánlatkérõ tehát megadta elõre, hogy a részszempontok körében milyen tartalmi elemeket kíván vizsgálni.<br>
A fenti indokok alapján tehát ajánlatkérõ által a felhívásban megadott részszempontok teljesítik a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjában írt követelményeket.<br>
<br>
4. Ajánlatkérõ a felhívásában eleget tett-e a Kbt 34. § (3) bekezdés d) pontjában írtaknak, tehát megadta-e azt a módszert, amellyel megadja a ponthatározok közötti pontszámot.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. (3</a>) bekezdés d) pontja értelmében ajánlatkérõ az ajánlati felhívásban köteles meghatározni azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A Döntõbizottság mindenekelõtt visszautal a jelen határozat 10. oldalán kifejtett álláspontjára, mely szerint ajánlatkérõ a tárgyalásos eljárásban nem tárgyalhat az ajánlatok értékelésének elvégzéséhez szükséges szempontokról, eljárási feltételekrõl, illetõleg a törvény megengedõ szabályának hiányában ajánlatkérõnek a felhívás összeállításakor be kell tartania a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdésében elõírtakat az ajánlati felhívás elkészítése körében.<br>
A fenti megállapítás figyelembevételével megvizsgálta a Döntõbizottság ájánlatkérõ ajánlati felhívását, és megállapította, hogy ajánlatkérõ felhívásában nem került megadásra a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerinti értékelési módszer. Nem fogadta el a Döntõbizottság ajánlatkérõ azon hivatkozását, hogy az értékelés Kbt. 34. § (3) bekezdés d) pontját kimerítõ értékelési módszer meghatározásra került a felhívásban, éspedig az a törvényben meghatározott összehasonlításban került megadásra.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja azt mondja ki, hogy azt a módszert kell megadni, amellyel ajánlatkérõ a ponthatárok közötti pontszámot kívánja meghatározni. Az, hogy ajánlatkérõ az összességében legelõnyösebb ajánlatot kívánja kiválasztani ahhoz szükségképpen az ajánlatok összehasonlítását kell elvégeznie.<br>
Az hogy az összehasonlítás során milyen módszer mellett kívánja kiosztani részszempontonként a konkrét pontszámokat, azt elõre közölnie kell a ajánlatkérõnek a felhívásban a törvény rendelkezései [<a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés, Kbt. 71. § (4) bekezdés] szerint.<br>
A fentiek alapján megállapítható, hogy ajánlatkérõ a felhívás elkészítése során megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontját, mivel nem határozta meg a felhívásban az értékelés módszerét.<br>
Megállapítható volt az is, hogy az értékelés módszere az ajánlati dokumentációk egyikében sem került ismertetésre.<br>
Ajánlatkérõ nyilatkozata mely szerint az ajánlatok bontása során és egyben az elsõ tárgyaláson az eljárás reridjének ismertetése körében közölték ajánlattevõkkel, hogy a lineáris arányosítás módszerével fog értékelni - és ehhez ajánlattevõk hozzájárultak - nem fogadható el jogszerû eljárásnak és nem pótolja azt, hogy ezen információt az ajánlati felhívásban kellett volna elõre megadni. A fenti tények alapján megállapítható a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjának megsértése.<br>
<br>
5. Ajánlatkérõ tudta-e érvényesíteni az értékelés során a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében leírtakat.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Tényként állapította meg a Döntõbizottság, hogy ajánlatkérõ a jogszabályi elõírás ellenére az ajánlati felhívásban nem adta meg az értékelés során alkalmazni szándékozott pontszámok kiosztására szolgáló módszerét.<br>
A hivatkozott <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében pedig ajánlatkérõ értékelése akkor tekinthetõ jogszerûnek, ha az teljesíti azon követelményt, miszerint a felhívásban elõre meghatározott részszempontokhoz tartozó tartalmi elemek kerülnek ajánlatonként vizsgálatra, és ezen tartalmi elemek közül a legkedvezõbbre a maximális pontszámot, a következõ tartalmi elemekre a pontszámot pedig ajánlatkérõ által a felhívásban elõre megadott módszer alkalmazásával határozza meg.<br>
Azzal, hogy ajánlatkérõ már az értékelést megelõzõen a felhívásban elmulasztotta teljesíteni törvényi kötelezettségét és az értékelés elvégzéséhez elengedhetetlen feltételt (értékelés módszere) nem adta meg, már önmagában megalapozza, hogy az értékelés körében nem járhat el jogszerûen, a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtakat nem tudja jogszerûen teljesíteni. A fentiek alapján nem lehet eltekinteni a Kbt. 55. § (6) bekezdésének ajánlatkérõ részérõl történõ megsértésének megállapításától, még akkor sem, ha ajánlatkérõ az eljárás késõbbi szakaszában "pótolva mulasztását", ismerteti az értékelés módszerét, és ezen módszerrel következetesen betartva végzi el az ajánlatok értékelését.<br>
A fenti indokok alapján a Döntõbizottság álláspontja szerint ajánlatkérõ az ajánlatok értékelését a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértésével végezte el.<br>
<br>
6. Ajánlatkérõ a tájékoztatatót a törvényi határidõn belül küldte-e meg közzététel céljából, illetve az összegzést a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete alapján készítette-e el.<br>
A rendelkezésre álló iratok alapján megállapítható volt, hogy ajánlatkérõ a tájékoztatót 2003. március 3. napján levélben kérte közzétenni. Az eredményhirdetés idõpontja 2003. február 26-a volt, amely nap szerdai nap volt, ettõl számított 5. munkanap 2003. március 5. napján járt volna le.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(2) bekezdése szerint, ha e törvény a hirdetmény közzétételére határidõt ír elõ, a hirdetményt e határidõn belül kell levél formájában megküldeni a Közbeszerzési Értesítõ részére.<br>
A fent ismertetettekre tekintettel tehát megállapítható, hogy ajánlatkérõ a törvényes határidõn belül intézkedett a hirdetmény közzétételérõl, a közzététel elhúzódásának okát a szerkesztõbizottság hiánypótlási felhívása és annak történõ megfelelés eredményezte csupán.<br>
A Döntõbizottság megállapította továbbá, hogy ajánlatkérõ mindkét termékkör tekintetében külön készítette el az Összegzés az eljárás eredményérõl szóló iratot a törvény szerinti tartalommal.<br>
Tekintettel a fent leírtakra a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés és d) pontja alapján megállapította a rendelkezõ részben meghatározott jogsértés megtörténtét, és az f) pont alapján bírságot alkalmazott. Egyebekben az indítványokat a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, a kiszabott bírságot a fentiekre tekintettel szükségesnek, de egyben elegendõnek ítélte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 14.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>