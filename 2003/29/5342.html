<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5342)
</b></h2><FONT size=3><i><u></i></u><br>
<br>
13.K.32.056/2001/13.<br>
<br>
A Fõvárosi Bíróság a dr. Gyarmati Gábor ügyvezetõ által képviselt Consult-Exim Bt. (1025 Budapest, Törökvész u. 58.) felperesnek a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.265/10/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság az alperes D.265/10/2001. számú határozatát a Mikropo Rendszerház Kft.-re vonatkozó részében megváltoztatja, és megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére figyelemmel a Kbt. 52. § (2) bekezdés d) pontját.<br>
Ezt meghaladóan a felperes keresetét elutasítja.<br>
Kötelezi az alperest, hogy 15 napon belül fizessen meg a felperesnek 26 520 (huszonhatezer-ötszázhúsz) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Nemzeti Szakképzési Intézet mint ajánlatkérõ a 2001. február 28-án közzétett ajánlati felhívásával nyílt közbeszerzési eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján a továbbképzést folytató intézmények innovatív berendezéseinek beszerzésére.<br>
Az ajánlatkérõ a beszerzés tárgyát az ajánlati felhívás 3. a) pontjának I. és II. alpontjaiban részletezte. Az I. pont szerint a beszerzés tárgya 16-20 db aktív tábla beszerzése, interaktív vetítõernyõvel, minimum 150 cm aktív képernyõátmérõvel, infravörös vezérlési lehetõséggel, kiegészítõ szoftverekkel, falra szerelhetõ, illetve lábon görgõ kivitelben, RS 232 csatlakozással.<br>
Az ajánlati felhívás 11. a) pontja tartalmazta az ajánlattevõk pénzügyi, gazdasági és mûszaki alkalmasságának igazolására kért adatokat és tényeket, a 11. b) pont pedig a szerzõdés teljesítésére való alkalmatlanná minõsítésük szempontjait.<br>
Az ajánlati felhívás 13. a) pontja értelmében az ajánlatok elbírálása az összességében legelõnyösebb ajánlat kiválasztásával történik, a 13. b) pontban meghatározott, 1-tõl 100-ig pontozható elbírálási részszempontok (- mûszaki tartalom, - vállalási ár, fizetési feltételek, - jóteljesítési biztosítékok) és súlyszámok alapján. Az ajánlati felhívás e részszempontjait az ajánlatkérõ által kiadott ajánlati dokumentáció I. fejezet 16.2. pontja is megismételte.<br>
Az ajánlatkérõ az ajánlati dokumentáció II. fejezetének 1.1.a) pontjában is elõírja azt, hogy a megajánlott aktív tábláknak - egyebek között - RS 232 csatlakozással és infravörös vezérlési lehetõséggel kell rendelkezniük.<br>
A dokumentáció III. fejezetében az ajánlatkérõ lehetõséget adott olyan további vállalások megtételére, amelyeket az ajánlatkérõnek az értékelés során célszerû figyelembe venni, és amelyek az I. fejezet 16.2. pontjában megadott értékelési szempontokon belül értékelhetõk.<br>
Az ajánlatkérõ megállapította, hogy a közbeszerzési eljárásban a felperes, a Nádor Rendszerház Kft. és a Mikropo Rendszerház Kft. nyújtott be érvényes ajánlatot. Az ajánlatok közül a 2001. április 20-i eredményhirdetésen az aktív táblákra vonatkozóan a Nádor Rendszerház Kft. ajánlatát hirdették ki nyertesnek, míg a második helyezett a Mikropo Rendszerház Kft. lett.<br>
Az ajánlatkérõ a nyertes ajánlattevõvel a szállítási szerzõdést megkötötte.<br>
A felperes 2001. április 25-én jogorvoslati kérelmet nyújtott be az alpereshez, amelyben kérte az eljárást lezáró ajánlatkérõi döntés megsemmisítését. Elõadta, hogy a Promethean cég által gyártott aktív tábla magyarországi bevezetésével közel egy éve foglalkoznak, a cégtõl írásbeli ígéretet kaptak arra, hogy Magyarországon a kérdéses termékre vonatkozóan mással nem kötnek szerzõdést. A Nádor Rendszerház Kft. két héttel a pályázat beadása elõtt megkereste a felperesi céget a pályázati kiírásban szereplõ aktív táblára vonatkozó ajánlat kérése céljából, de közölték a kft.-vel, hogy szintén indulni kívánnak a pályázaton, ezért a pályázati árnál magasabb kereskedelmi árajánlatot tudnak adni számukra. Röviddel a pályázat beadása elõtt szereztek tudomást arról, hogy a Nádor Rendszerház Kft. a Promethean cég kelet-európai képviselõjével - aki a felperesi céggel való megállapodásról nem tudott - tárgyalt, és ajánlatot is kapott. Miután ez kiderült, a Promethean cég, de a felperesi cég is visszavonta a Nádor Kft.-nek adott ajánlatát. A Nádor Kft. tehát olyan termék szállítására tett ajánlatot, amelynek beszerzésére érvényes ajánlata nem volt.<br>
Sérelmezte továbbá, hogy a Nádor Kft. 2 millió Ft-ot kívánt átutalni az ajánlatkérõnek, amely a felajánlható pénzügyi biztosítékok terjedelmét meghaladja. Sérelmezte emellett azt is, hogy az ajánlatkérõ elõnyként értékelte a Nádor Kft. által megajánlott 40 napos fizetési határidõt, saját ajánlatuk azonban az ajánlatkérõ által meghatározott határidõ teljes elfogadásának felelt meg, így ezen vállalásuk számukra nem lehet hátrányos.<br>
Hivatkozott arra is, hogy a Mikropo Kft. ajánlatát az ajánlatkérõnek érvénytelenné kellett volna nyilvánítania, mivel az általa megajánlott típusú tábla infravörös vezérléssel nem rendelkezik, illetve csak opciós eszköz segítségével tudja ezt a mûszaki paramétert teljesíteni.<br>
A jogorvoslati kérelem tárgyában 2001. május 21-én tartott döntõbizottsági tárgyaláson a felperes arra is hivatkozott, hogy a Nádor Kft. a szállítandó táblára vonatkozó szállítási ajánlat hiányáról nem tájékoztatta az ajánlatkérõt, ezzel megszegte a Ptk. 205. § (3) bekezdésében foglalt tájékoztatási kötelezettségét. A Nádor Kft.-nek nem volt korábban az adott táblákra vonatkozóan szállítási szerzõdésekbõl eredõ forgalma, így a kereskedelmi árajánlatában egységár listát nem tudott prezentálni, így ezzel kapcsolatban vagy megtévesztette az ajánlatkérõt, vagy hamis adatot szolgáltatott. Elõadta továbbá, hogy az ajánlatkérõ nem írta elõ a kedvezõbb fizetési feltételek vállalásának kedvezõbb értékelését, a jóteljesítési biztosíték körében pedig alaptalanul értékelte kiemelt pontszámmal a Nádor Kft. hot-line azonnali hozzáférési vonal lehetõségére vonatkozó vállalását, mivel nem ez a fontos a termék használhatósága vonatkozásában, hanem az, hogy tananyagcserés internetes vállalási programot tudjon biztosítani az ajánlattevõ.<br>
Az alperes a 2001. június 20-án kelt D.265/10/2001. számú határozatával a felperes jogorvoslati kérelmét elutasította. A határozat indokolása szerint nem a Kbt. hatálya alá tartozik az a kérdés, hogy az ajánlattételi határidõ idõpontjában bármely ajánlattevõ bármely termék vonatkozásában rendelkezik-e esetlegesen kizárólagosan forgalmi jogosultsággal, vagy a gyártótól érvényes szállítási ajánlattal, a szállítási szerzõdés teljesítésével összefüggõ jogvita elbírálása a bíróság hatáskörébe tartozik. Ezzel kapcsolatban az alperes rámutatott arra, hogy az ajánlati felhívásban és a dokumentációban az ajánlatkérõ nem követelt meg olyan nyilatkozati kötöttséget egyetlen ajánlattevõtõl sem, amely szerint az ajánlattételi idõszakban bármely típusú tábla gyártójától a szerzõdés teljesítésére vonatkozó felhatalmazással vagy esetlegesen érvényes szállítási szerzõdési garanciával (szándéknyilatkozattal) rendelkezik.<br>
A Mikropo Rendszerház Kft. ajánlatával kapcsolatban az alperes megállapította, hogy a kft. Hitachy típusú aktív táblát ajánlott meg. Az ajánlati dokumentáció II. fejezet 1. pontjában nem került meghatározásra olyan mûszaki specifikáció, amely különbséget tett volna az infravörös vezérelhetõség megvalósításának eszközei között, így nem volt külön elõírás arra, hogy az infravörös vezérelhetõséget esetlegesen opcióként megajánlott külön hardver vagy szoftver eszköz segítségével lehet megvalósítani, vagy magának a táblának a közvetlen tartozékaként lehet ezen szolgáltatást biztosítani. Az ajánlatkérõ csak annyit jelölt meg az I/1. pontban és az ajánlati felhívásban, hogy infravörös vezérlési lehetõséggel mint mûszaki követelménnyel kell rendelkeznie az ajánlattevõ által megajánlott típusú táblának. Ezen követelményt mind a Nádor Rendszerház Kft., mind a Mikropo Rendszerház Kft. ajánlatában szereplõ Hitachy típusú tábla teljesíteni tudja. Mivel az infravörös vezérlési lehetõség mikéntjének módját az ajánlatkérõ konkrétan nem határozta meg, nem lehet az olyan ajánlatot érvénytelennek nyilvánítani, amely külön opcióként megajánlott hardver vagy szoftver segítségével biztosítja a táblák infravörös vezérlését.<br>
A felperes által vitatott értékelés vizsgálata alapján az alperes megállapította, hogy az ajánlatkérõ az ajánlati felhívás 9. pontjában a pénzügyi ellenszolgáltatás teljesítésének feltételei körében elõírta, hogy a számla benyújtása alapján a kincstári fizetési rend szerint a számla befogadásától számított 30 napos fizetési határidõvel történik meg az ellenérték kifizetése az ajánlattevõnek A fizetési határidõre és a késedelmi kamatra vonatkozóan a Nádor Rendszerház Kft. a másik két ajánlattevõhöz képest kedvezõbb vállalást tett, így az ajánlatkérõ döntése helyes volt. A jóteljesítési biztosítékok körében értékelésre került a kötbér, a bankgarancia vállalása, a hot-line szolgáltatás és a garanciajótállás. A dokumentáció III. fejezetében, az egyéb vállalt feltételek körében értékelte az ajánlatkérõ a 2 millió Ft értékû bankgarancia vállalást, és a hot-line szolgáltatást is, a pénzügyi jellegû biztosítékoknál lehetett az ajánlatkérõ számára kedvezõbb vállalást tenni. Az alperes álláspontja szerint az ajánlatkérõ értékelése a vonatkozásban is megfelelt a Kbt.-ben, valamint az ajánlati felhívásban és a dokumentációban foglaltaknak, így eljárása nem volt jogsértõ.<br>
A hamis adatszolgáltatásra vonatkozóan az alperes leszögezte, hogy ezt a Nádor Rendszerház Kft. nem valósíthatta meg, mivel az ajánlatkérõ nem kért nyilatkozatot (szándéknyilatkozatot, szállítási ígérvényt) a szállítás biztonsága körében.<br>
A felperes keresetet terjesztett elõ az alperes határozatának bírósági felülvizsgálata iránt, fenntartva a jogorvoslati kérelmében foglaltakat. Hangsúlyozta, hogy a Nádor Rendszerház Kft. az ajánlat beadásával olyan magatartást tanúsított, mintha az ajánlat beadásának idõpontjában szállítási jogosultsága lett volna a megajánlott termékre. A Nádor Rendszerház Kft. úgy tett ajánlatot, hogy az ajánlattételkor szállítói hátérrel nem rendelkezett, és errõl az ajánlatkérõt nem tájékoztatta. A Mikropo Rendszerház Kft. kizárását az alapozta meg, hogy a közbeszerzési pályázat kiírása szerint magának a vetítõtáblának kellett infravörös vezérlési lehetõséggel rendelkeznie, nem pedig egy kiegészítõ eszköznek. Ezzel kapcsolatban elõadta, hogy az ajánlatkérõ nyertesként olyan ajánlatot fogadott el, amelyben a tábla az infravörös vezérelhetõséget már most kielégíti, ilyen volt egyébként a felperesi ajánlat is.<br>
A felperes hivatkozott arra, hogy értesülései szerint még a közbeszerzési eljárás megindítása elõtt a Nádor Rendszerház Kft. tudomást szerzett az ajánlatkérõtõl a tervezett jelen beszerzési igényérõl, és a Nádor Kft. annak ellenére tett ajánlatot, hogy tõle a német cég a szállítási ajánlatát visszavonta. Mindez a tisztességtelen gazdasági tevékenységet megvalósítja, amely miatt per is folyamatban van.<br>
Az alperes a kereset elutasítását kérte a határozatában foglalt indokok alapján. Rámutatott arra, hogy az ajánlatkérõnek a közbeszerzési eljárásban ellenkezõ kikötés hiányában nem kellett vizsgálnia, hogy az ajánlattevõnek az ajánlattételi határidõig bezárólag vagy azt követõen a beszerzés tárgya a tulajdonában, ill. a kizárólagos használatában van-e. Az ajánlatkérõ nem kért az ajánlattevõktõl olyan nyilatkozatot, amely a táblák gyártójától, vagy azok kizárólagos forgalmazójától a táblák beszerzésére vonatkozó felhatalmazás meglétének igazolására irányult. A Mikropo Rendszerház Kft. ajánlatának érvénytelenségét azért nem lehetett megállapítani, mert az ajánlatkérõ a felhívásban és a dokumentációban nem részletezte azt a speciális igényét, amely szerint az aktív tábláknak infravörös vezérlési lehetõséggel kell rendelkeznie, azt sem szabta meg, hogy az infravörös vezérlési lehetõséget milyen módon tudják elérni az ajánlattevõk által megajánlott különbözõ típusú táblák.<br>
A felperes keresete részben alapos.<br>
A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai, a közigazgatási iratok és a perben kirendelt szakértõ szakvéleménye alapján állapította meg.<br>
A kereseti kérelem kapcsán bíróságnak abban a kérdésben kellett állást foglalnia, hogy a felperes jogorvoslati kérelmét elutasító alperesi határozat megfelel-e a vonatkozó jogszabályi rendelkezéseknek.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A bíróság megállapította, hogy az ajánlati felhívás és a dokumentáció szerint az ajánlatkérõ az összegében legelõnyösebb ajánlatot kívánta nyertesként kiválasztani. E körben az ajánlatkérõnek vizsgálnia kellett azt, hogy az egyes elbírálási részszempontok esetében melyik ajánlattevõ által tett vállalás volt a kedvezõbb, mivel ennek alapján volt lehetõség a meghatározott ponthatárok közötti pontszámok kiosztására is. Az ajánlatkérõ a dokumentáció III. fejezetében lehetõséget adott az ajánlattevõknek arra, hogy olyan további vállalásaikat is bemutassák, amelyeket az ajánlatkérõnek az értékelés során célszerû figyelembe venni, és amelyek az I. fejezet 16.2. pontjában megadott értékelési szempontokon belül értékelhetõk.<br>
Jelen esetben a Nádor Rendszerház Kft. ajánlatát mind a fizetési feltételek, mind a jóteljesítési biztosítékok vonatkozásában az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megfelelõen értékelte, a dokumentáció III. fejezetében foglaltakra figyelemmel a 2 millió Ft értékû bankgarancia vállalás és a hot-line szolgáltatás pénzügyi jellegû biztosítékok körében való értékelés nem volt jogsértõ. E körben tehát a bíróság sem észlelt olyan körülményt, amely a Kbt. 55. § (6) bekezdésének megsértését igazolta volna.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése elõírja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Nádor Rendszerház Kft. ajánlatával kapcsolatban a bíróság az alperesi álláspontot osztva megállapította, hogy az alperesnek a Kbt. rendelkezéseire figyelemmel az ajánlati felhívásban és a dokumentációban közölt ajánlatkérõi elvárásokhoz viszonyítva kell vizsgálnia a közbeszerzési eljárás törvényességét. Az ajánlatkérõ sem az ajánlati felhívásban, sem a dokumentációban nem kért nyilatkozatot az ajánlattevõktõl az általuk megajánlott termékre vonatkozó szállítási ajánlatról, így a szállítási ajánlat megléte vagy hiánya az ajánlat érvényessége szempontjából nem volt értékelhetõ. Amennyiben a nyertes ajánlattevõ a szállítási szerzõdésben foglaltaknak nem tesz eleget, az ajánlatkérõ az igényét külön polgári perben érvényesítheti.<br>
A bíróság szakértõi bizonyítást rendelt el annak megállapítása céljából, hogy a Mikropo Rendszerház Kft. ajánlatában megjelölt aktív tábla az infravörös vezérlés megoldása tekintetében megfelelt-e az ajánlatkérõ által támasztott mûszaki specifikációnak.<br>
A szakértõ kifejtette, hogy infravörös vezérelhetõség fogalma alatt a távszabályozó és a készülékbe beépített infraérzékelõ egység együttesen értendõ. A Mikropo Kft. által ajánlott Hitachy gyártmányú aktív tábla nem tudja biztosítani az infravörös vezérlés többletszolgáltatásait, így nem elégíti ki azt a követelményt sem, hogy a vezérlõ számítógép galvanikus (vezeték nélküli) összeköttetés nélkül tudja mûködtetni az aktív táblát, és nem az RS 232-es csatlakozáson keresztül. Az RS 232-es csatlakozási pontnál elvileg ezt a kapcsolatot kialakíthatónak tartotta, de hivatkozott arra, hogy ez már egy másik fejlesztésnek felel meg, önmagában az RS 232-es csatlakozási pont az infravörös vezérlési lehetõség megteremtésének nem tekinthetõ. Az ajánlatkérõ infravörös vezérlési lehetõség meglétét írta elõ, amely feltétel elõírása szükségtelen abban az esetben, ha ezen igény kielégítéséhez az RS 232-es csatlakozást is elegendõnek találja.<br>
A bíróság a szakértõi véleményt a vitatott kérdés eldöntéséhez kellõen megalapozottnak találta, ezért az abban foglaltakat aggálytalanul elfogadta.<br>
A bíróság rámutat arra, hogy a szakértõi vélemény alapján kétséget kizáróan megállapítható, hogy az ajánlatkérõ a dokumentáció II. fejezetének 1.1.a) pontjában külön feltételként határozta meg az aktív táblák vonatkozásában az RS 232-es csatlakozás és az infravörös vezérlési lehetõség meglétét, amely kifejezésre juttatta azt az ajánlatkérõi elvárást, hogy a megajánlott aktív táblának mindkét mûszaki követelményt ki kell elégítenie. Mivel a Mikropo Rendszerház Kft. által megajánlott táblába nem került beépítésre olyan infravörös vezérlési érzékelõegység, amely egy külön eszközzel, így pld. távkapcsolóval mûködésbe hozva az infravörös vezérlést biztosítja, ajánlatát az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének megsértése miatt - a Kbt. 52. § (2) bekezdés d) pontjára hivatkozással - érvénytelennek kellett volna nyilvánítania.<br>
A kifejtettek alapján a bíróság a felperes keresetének részben helyt adva megállapította, hogy az ajánlatkérõ a Mikropo Rendszerház Kft. ajánlatának érvényes ajánlatként való elbírálásával megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére figyelemmel a Kbt. 52. § (2) bekezdés d) pontját. Ennek megfelelõen az alperes határozatát e részében megváltoztatta, míg ezt meghaladóan a felperes keresetét mint megalapozatlant elutasította.<br>
Az alperes a Pp. 81. § (1) bekezdése alapján köteles a felperes részére a szakértõi bizonyítással kapcsolatban felmerült költségeket megfizetni.<br>
A kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2003. március 11.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>