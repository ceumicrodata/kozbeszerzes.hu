<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5271)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.252/9/2003.<br>
<br>
Tárgy: a Betonút Rt. jogorvoslati kérelme Balatonmáriafürdõ Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Betonút Rt. (1133 Budapest, Pannónia u. 59-61., a továbbiakban: kérelmezõ) jogorvoslati kérelmét, melyet Balatonmáriafürdõ Község Önkormányzata (8648 Balatonkeresztúr, Ady E. u. 52., képviseli: dr. Komáromi József ügyvéd, 8640 Fonyód, Trombitás B. u. 1., a továbbiakban: ajánlatkérõ) "Balatonmáriafürdõ, Nyugati övcsatorna Vasút-Balaton Jancsi árok csapadékvíz-elvezetõ rendszer kivitelezése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. február 26-i 9. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ felhívása 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket.<br>
A pénzügyi, gazdasági alkalmasság igazolására kérte - többek között -: "pénzintézettõl származó 30 napnál nem régebbi nyilatkozat az ajánlattevõ fizetõképességének megállapításáról a következõ tartalommal:<br>
- számlavezetésének kezdete,<br>
- a kiállítástól számított elmúlt egy évben volt-e a számláján sorban állás, ha igen hányszor".<br>
A mûszaki alkalmasság igazolására pedig - többek között - kérte: "a megvalósításban részt vevõ szakemberek megnevezése, képzettségüket és jogosultságokat igazoló irat másolata, kiemelve a felelõs mûszaki vezetõt".<br>
Ajánlatkérõ felhívása 11. b) pontjában határozta meg az ajánlattevõknek a szerzõdés teljesítésére alkalmatlanná minõsítésének szempontjait, köztük az alábbiakat:<br>
- "az utolsó évben több mint egy esetben volt sorban állás bankszámláján,<br>
- aki nem rendelkezik fõállású felelõs mûszaki vezetõi névjegyzékben szereplõ felelõs mûszaki vezetõvel".<br>
Ajánlatkérõ felhívása 13. a) pontjában megállapította, hogy az ajánlatokat az összességében legelõnyösebb ajánlat szempontja alapján bírálja el, és a 13. b) pontban meghatározta a részszempontokat, súlyszámokat, értékelési ponthatárokat és az értékelés módszerét.<br>
Ajánlatkérõ felhívása 16. pontjában elõírta 2003-ban kiállított eredeti vagy közjegyzõ által hitelesített cégkivonat csatolásának kötelezettségét a 10%-os mértéket meghaladó alvállalkozók tekintetében is.<br>
Ajánlatkérõ a hiánypótlás lehetõségét kizárta.<br>
Ajánlatkérõ dokumentációt is összeállított, amely a beszerzés tárgyát képezõ munka tervét, engedélyét, költségvetését tartalmazta.<br>
Ajánlatkérõ 2003. április 4-én helyszíni konzultációt tartott, a feltett kérdésekre válaszolt.<br>
Az ajánlattételi határidõre, 2003. április 28-ra 14 ajánlattevõ nyújtotta be ajánlatát. Ajánlatot tett: a FEVIÉP B Kft., a Kaposvölgyi Vízitársulat, az UNIGÉP Kft., az Investment Kft., a Kaiser Kft., a Mélyépítõ Budapest Kft. Fõmérnökség, a Horváth-Ép Kft., az EGÚT Rt. Területi Fõmérnökség, a Hoffmann Rt., az 1. sz. Mélyépítõ Kft., a C & R Kft., a BITT Kft. az ARÉV Holding Rt. és a kérelmezõ.<br>
Az ARÉV Holding Rt. ajánlatába csatolta a 2003. március 18-án a Fejér Megyei Bíróság mint cégbíróság által eredetben kiállított cégkivonatot. A cégkivonat 32. pontja tizenkettõ pénzforgalmi jelzõszámot kezelõ pénzintézetet tüntetett fel, köztük kilenc, a Postabank székesfehérvári fiókja által vezetettet.<br>
Az ARÉV Holding Rt. ajánlatában cégszerû nyilatkozatot tett arról, hogy részvénytársaságuk mely pénzintézeteknél vezet számlát, megjelölt három pénzintézetet - köztük a Postabank Rt.-t nem tüntette fel - és közölte, hogy ezeken kívül más számlavezetõjük nincs. Nyilatkozata végén közölte, hogy "a cégbíróságnál fennálló adatként nyilvántartott, de általunk a pénzintézeteknél korábban már megszüntetett más bankszámláknak a cégadatokból való törlésére társaságunknak a cégbíróságnál nincs sem ráhatása, sem lehetõsége".<br>
Az ARÉV Holding Rt. ajánlata "Szakemberek és vezetõk bemutatása" címû 6.2.4. pontjában a termelési igazgató, a kirendeltségvezetõ fõmérnök, az ügyvezetõ igazgató és a projektvezetõ szakmai önéletrajzát csatolta, ismertette szakképzettségüket, jelentõsebb munkáikat. Mindegyik szakember vonatkozásában csatolta a szakképzettségüket igazoló oklevél másolatát, továbbá a felelõs mûszaki vezetõi nyilvántartásba történõ felvételükrõl kiadott határozatok másolatát.<br>
Ajánlatkérõ 2003. május 8-án hirdette ki az eljárást lezáró döntését. Minden ajánlattevõt alkalmasnak és minden ajánlatot érvényesnek fogadott el.<br>
Az eljárás nyertese az ARÉV Holding Rt. lett, az azt követõ legkedvezõbb ajánlatot pedig a FEVIÉP B Kft. tette.<br>
Az eredményhirdetést követõen az ajánlatkérõ és az eljárás nyertese a vállalkozási szerzõdés elõkészítése tárgyában tárgyalást tartott. Ennek keretében ajánlatkérõ - az elbírálás után érkezett információ ellenõrzésére hivatkozással - felhívta a nyertes ajánlattevõt, hogy "5 napon belül csatolja be a Postabank Székesfehérvári Kirendeltségének nyilatkozatát arról, hogy a cégkivonatában feltüntetett bankszámlákat 2003. április 8. napját megelõzõen megszüntette, és hogy e számlák bármelyikén volt-e 2002. április 9. és 2003. április 8. közötti idõszakban sorban állás". Kérte továbbá, hogy "a referencia vállalkozás vonatkozásában csatolja be fénymásolatban a vállalkozási szerzõdést, a munkaterület átadás-átvételi jegyzõkönyvet, az építési napló megnyitásának oldalait, továbbá az eredményes mûszaki átadás-átvételi jegyzõkönyvet annak bizonyítására, hogy a referenciamunkának a felelõs mûszaki vezetõje az a személy, aki jelenleg is alkalmazásában áll."<br>
Az ARÉV Holding Rt. a meghatározott határidõ alatt becsatolta a Postabank Rt. észak-dunántúli régió székesfehérvári fiókjának igazolását, melyben a bank megerõsítette - a bankszámlák számának felsorolása mellett -, hogy az ARÉV Holding Rt. a kért idõpontot megelõzõen megszüntette a megjelölt bankszámláit.<br>
Közölte továbbá a számlavezetõ bank, hogy számára a jogszabály 2001. szeptember 1. napjától kezdõdõen írja elõ a jelentési kötelezettséget a cégbíróság felé a bankszámlák nyitásával és megszüntetésével kapcsolatban. Az ARÉV Holding Rt. által 2001. október 31-én megszüntetett két bankszámla vonatkozásában teljesítette is bejelentési kötelezettségét is. A többi bankszámla megszüntetése ezen idõpont elõtt történt, így annak bejelentését még nem a bank végezte.<br>
A bank igazolásában tételesen felsorolta a megszüntetett bankszámlákat.<br>
Az ARÉV Holding Rt. ajánlatkérõ felhívására csatolt továbbá egy referencialevelet a Tapolca déli tehermentesítõ út II. szakaszának útépítéséhez kapcsolódó városi közvilágítási, útvíztelenítési, csatornázási, közmûkiváltási munkának a kivitelezésérõl a megrendelõtõl. Ezzel kapcsolatban nyilatkozott arról, hogy az ajánlatában megnevezett, továbbá a referenciaként elkészült munkáknál felsorolt szakemberek - termelési igazgató, ügyvezetõ, projektvezetõk - jelenleg is a cégcsoport alkalmazásában állnak.<br>
A kérelmezõ 2003. május 20-án nyújtotta be a jogorvoslati kérelmét, melyben kérte ajánlatkérõ eljárást lezáró döntésének a megsemmisítését és ideiglenes intézkedésként az eljárást lezáró szerzõdés megkötésének a megtiltását.<br>
Kérelméhez csatolta ajánlatkérõ által készített azon jegyzõkönyv másolatát, melyben az eredményhirdetést követõen ajánlatkérõ felhívta a nyertes ajánlattevõt a bankszámláival, a referenciamunkájával, az alkalmazásában álló szakemberekkel kapcsolatban nyilatkozattételre. Mellékelte továbbá a nyertes ajánlattevõ 2003. május 12-én kiállított cégkivonatát, mely tartalmazza a kilenc, a Postabank székesfehérvári fiókja által vezetett pénzforgalmi jelzõszámot.<br>
Álláspontja szerint a fenti dokumentumokból arra vonható le következtetés, hogy a nyertes ajánlattevõ alkalmatlan két okból is mind a bankszámlák vonatkozásában, mind az elõírt szakemberek tekintetében.<br>
A tárgyaláson a kérelmezõ jogorvoslati kérelmét módosította, az alkalmatlanság fennállását a cégkivonatban feltüntetett számlákra alapította.<br>
Ajánlatkérõ kérte a jogorvoslati kérelem elutasítását.<br>
Nyilatkozata szerint a benyújtott ajánlatok megfeleltek a Kbt. rendelkezéseinek és az ajánlatkérõ elõírásainak. Az ajánlatok értékelése során a nyertes ajánlattevõt alkalmasnak minõsítették, csak az eredményhirdetést követõen érkezett információk ellenõrzése céljából kérték az ajánlatban feltüntetett nyilatkozatok, adatok igazolását, az eljárás tisztaságának biztosítása és annak érdekében, hogy megalapozott szerzõdéskötésre kerülhessen sor. Errõl egyidejûleg tájékoztatták a többi ajánlattevõt is.<br>
A nyertes ajánlattevõ az elõírt határidõn belül igazolta, hogy az ajánlatában tett nyilatkozatai megfelelnek a valóságnak, ezért ez nem tekinthetõ hiánypótlásnak. A korábban már megszüntetett bankszámlákról pedig sem a Kbt., sem az ajánlatkérõ elõírása alapján nem kell a banktól igazolást csatolni, a nyertes pedig ajánlatában nyilatkozott arról, hogy a cégkivonatában szereplõ többi bankszámla megszüntetésre került.<br>
A nyertes ajánlata megfelelt a referenciamunka és a fõállású felelõs mûszaki vezetõvel kapcsolatos elõírásoknak is, így jogi szempontból szükségtelen volt további információ beszerzése arról, hogy a referenciamunkát irányító szakember is a nyertes ajánlattevõ alkalmazásában áll-e.<br>
Kérte kérelmezõ kötelezését a jogi képviseletével kapcsolatban felmerült 100 000 Ft + áfa költség megtérítésére. E vonatkozásban elõadta, hogy az önkormányzat a tárgyalási képviselet ellátásáért ilyen összegû ügyvédi díjazásban állapodott meg.<br>
Az ARÉV Holding Rt. mint egyéb érdekelt szintén kérte a jogorvoslati kérelem elutasítását.<br>
Elõadta, hogy ajánlatában az ajánlati felhívás elõírásainak megfelelõen igazolta pénzügyi, gazdasági és mûszaki alkalmasságát. Ajánlatában nyilatkozott arról, hogy a Postabank Rt.-nél vezetett számlái megszûntek, így azokról a Postabank Rt. nem tud nyilatkozni.<br>
A FEVIÉP B Kft. mint egyéb érdekelt észrevételében közölte, hogy egyetért a jogorvoslati kérelemben foglaltakkal.<br>
A Döntõbizottság a D.252/3/2003. számú 2003. május 21. napján kelt határozatában ideiglenes intézkedést hozott, a közbeszerzési eljárást lezáró szerzõdés megkötését megtiltotta.<br>
A Döntõbizottság - az alábbi indokokra tekintettel - megállapította, hogy a kérelmezõ jogorvoslati kérelme nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen, a pénzügyi, gazdasági és mûszaki alkalmasság igazolására kért adatokra, tényekre és körülményekre figyelemmel, a felhívásában meghatározott alkalmatlansági szempontok alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A Döntõbizottság az eljárása során azt vizsgálta, hogy a nyertes ajánlattevõ az ajánlatkérõ elõírásai alapján alkalmatlannak minõsül-e.<br>
A pénzügyi, gazdasági alkalmasság igazolására ajánlatkérõ felhívása fent idézett rendelkezésében pénzintézettõl származó 30 napnál nem régebbi nyilatkozatot kért, meghatározott tartalommal. Alkalmassági szempontként pedig azt határozta meg, hogy: "az utolsó évben több mint egy esetben volt sorban állás bankszámláján."<br>
A nyertes ajánlattevõ ajánlatában cégszerû nyilatkozatot tett arról, hogy három számlavezetõ bankja van.<br>
A Döntõbizottság a nyertes ajánlata alapján megállapította, hogy ajánlatába becsatolta a három számlavezetõ bankjának az elõírt tartalmú nyilatkozatát. E nyilatkozatok alapján megállapítható, hogy nem volt sorban állás a bankszámlákon. Erre tekintettel a nyertes ajánlattevõ pénzügyi, gazdasági alkalmatlansága nem állapítható meg.<br>
Valóban a nyertes ajánlatába - más ajánlatkérõi elõírás teljesítésére - becsatolta a cégkivonatát és ez tartalmazott további kilenc, a Postabank Rt.-nél vezetett pénzforgalmi jelzõszámot.<br>
E vonatkozásban azonban a nyertes ajánlattevõ az ajánlatában nyilatkozott arról, hogy e bankszámlák már korábban megszüntetésre kerültek.<br>
A becsatolt Postabank Rt. igazolása alapján az is megállapítható, hogy az ott vezetett bankszámlák olyan idõpontban kerültek megszüntetésre - 2001. szeptember 1-je elõtt -, hogy nem hozhatók összefüggésbe jelen közbeszerzési eljárással. Az utólagos banki igazolás csak alátámasztotta a nyertes ajánlattevõ ajánlatában egyébként megtett nyilatkozat valóságtartalmát, így a nyertes alkalmasságára, illetve ajánlata érvénytelenségére következtetés nem vonható le.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján - a fenti indokokra tekintettel - utasította el a kérelmezõ jogorvoslati kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
E szakasz szerint a Döntõbizottság határozatában: "a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére."<br>
A Döntõbizottság a fentiekben megállapította, hogy a kérelmezõ jogorvoslati kérelme alaptalan. A kérelmezõ megfizette a 150 000 Ft igazgatási szolgáltatási díjat, ezért mint alaptalan kérelmet elõterjesztõ maga viseli ennek költségét.<br>
Ajánlatkérõ 100 000 Ft ügyvédi díj megfizetés iránti kérelmet is elõterjesztett, a díj összegszerûségét nem igazolta, csak nyilatkozott e vonatkozásban.<br>
A Kbt. fent idézett 88. § (1) bekezdés h) pontja a jogorvoslati eljárással kapcsolatban felmerült költségekrõl rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében a Döntõbizottság eljárására - eltérõ törvényi rendelkezés hiányában - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. ellentétben más eljárási jogszabályokkal - pl. Pp. - nem határozza meg az eljárási költség fogalmát, és nem tartalmaz részletes szabályozást az eljárási költségek viselésérõl.<br>
Az Áe. 89. §-a rendelkezik az "Eljárási költség"-rõl. E szakasz nem állapít meg elõírást a jogi képviselettel, ügyvédi munkadíjjal kapcsolatban, az eljárási költség alatt más költségelemeket (pl. tolmács, szakértõ) szabályoz.<br>
A Döntõbizottság külön törvényi felhatalmazás és rendelkezés hiányában az Áe.-ben szabályozott eljárási költségeken kívül más költségek megtérítésérõl nem hátározhat.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 6.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>