<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5182)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.210/11/2003.<br>
<br>
Tárgy: a STADinform Kft. jogorvoslati kérelme Békéscsaba Megyei Jogú Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A STADinform Elektronikai Gyártó és Szolgáltató Kereskedelmi Kft. (1143 Budapest, Gizella út 29., a továbbiakban: kérelmezõ) jogorvoslati kérelmét, melyet Békéscsaba Megyei Jogú Város Önkormányzata (5600 Békéscsaba, Szent István tér 7., a továbbiakban: ajánlatkérõ) "Békéscsaba, Árpád fürdõ rekonstrukciós munkái keretében megvalósuló uszoda 1 db idõmérõ berendezése (úszás és vízilabda)" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. február 5-én ajánlati felhívást tett közzé a Közbeszerzési Értesítõ 6. számában nyílt eljárás megindítására (0456/2003) a rendelkezõ részben írt tárgyban.<br>
A felhívás 3. c) pontja szerint részajánlattétel nem volt megengedett. Azt is rögzítette ajánlatkérõ a felhívásában, hogy nevében és megbízásából a Thermál-Ber Kft. jár el (5600 Békéscsaba, Dr. Becsei Oszkár út 10-12.).<br>
A felhívás 5. pontja tartalmazta a dokumentáció rendelkezésre bocsátásának körülményeit és feltételeit, valamint azt, hogy a dokumentáció megvásárlása az eljárásban való részvétel feltétele.<br>
A felhívás 11. pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint a szerzõdés teljesítésére alkalmatlanná minõsítés szempontjait. Ennek alapján mûszaki alkalmasság igazolására be kellett csatolni ajánlatkérõhöz többek között a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontja szerint a megajánlott termékek ismertetését a termék leírásával és fényképének bemutatásával, prospektus csatolásával. Ugyanitt került elõírásra az is, hogy a mûszaki alkalmassághoz igazolni kell kizárólag az elõzõ 3 év (2000., 2001., 2002.) legjelentõsebb, a 3. a) pontnak megfelelõ szállításainak ismertetését az alábbiak szerinti tartalommal:<br>
- szállítás helye és megnevezése,<br>
- a szállítás mûszaki tartalma,<br>
- a teljesítés ideje,<br>
- az ellenszolgáltatás összege,<br>
- a szerzõdéskötõ másik fél megnevezése, legalább 1 fõ referenciát igazoló személy nevének és telefonszámának megadásával.<br>
A 11. b) pontban a szerzõdés teljesítésére alkalmatlanná minõsítendõnek lett megjelölve az az ajánlattevõ többek között, aki nem rendelkezik a beszerzés tárgyában legalább 1 db, legalább azonos nagyságrendû szállítási referenciával. Ajánlatkérõ dokumentációt is készített. Ennek a 4/7. oldalán a II. fejezetben a mûszaki alkalmasság igazolására és az ajánlattevõnek a szerzõdés teljesítésére alkalmatlanná minõsítése szempontjára az ajánlati felhívásban megegyezõ módon hivatkozott ismételten ajánlatkérõ.<br>
Az ajánlati dokumentáció külön részt tartalmazott az "idõmérõs eredményjelzõ berendezéstõl elvárt mûszaki paraméterek" elõírásaira. Ennek a 4/5. oldalán "tábla" címszó alatt az szerepel, hogy a rendszerhez kapcsolódó tábla minimumparaméterei:<br>
- minimális mérete 2000 mm × 3600 mm,<br>
- LED-es felépítésû,<br>
- széles olvasási szög,<br>
- minimum 160°-os tartományban az adatok a tábláról leolvashatók és értelmezõk legyenek.<br>
Ugyanitt írta elõ azt is ajánlatkérõ, hogy a széles olvasási szög megvalósításának részletes bemutatása, a tábla vonatkozásában referenciahely megjelölése szükséges.<br>
A 2003. március 18-i ajánlattételi határidõig a négy cég közül, aki a dokumentációt megvásárolta, a kérelmezõ, a FORE Kft., valamint a Telelux Kft. nyújtott be ajánlatot ajánlatkérõhöz.<br>
Az ajánlati felhívás "egyebek" címszó alatt biztosított hiánypótlást követõen az ajánlatokat bírálóbizottság értékelte, aminek következtében arra az álláspontra jutott, hogy mindhárom ajánlat érvényes, azonban a kérelmezõ, illetve a FORE Kft. esetében a mûszaki alkalmatlanság került megállapításra.<br>
A döntésre jogosult a jogorvoslati eljárás lezárásaként - figyelemmel a másik két ajánlattevõ alkalmatlanságára is - a Telelux Kft.-t hirdette ki a közbeszerzési eljárás nyertesének.<br>
Ajánlatkérõ a megállapított alkalmatlanná nyilvánításról az érintetteket, köztük kérelmezõt is írásban értesítette és egyben tájékoztatta az eljárás nyertesének személyérõl is.<br>
Ajánlatkérõ az eljárás nyertesének kihirdetett Telelux Kft.-vel a felhívásban megjelölt idõpontban, 2003. április 23-án a szerzõdést megkötötte.<br>
Kérelmezõ 2003. április 29-én jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság semmisítse meg ajánlatkérõnek azt a döntését, amelyen az ajánlatkérõ a FORE Kft. és kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja alapján érvénytelennek minõsítette. Kérte a Kbt. 82. § (2) bekezdésének a) és b) pontjai szerinti ideiglenes intézkedés alkalmazását is, nevezetesen a közbeszerzési eljárás felfüggesztését, valamint a még meg nem kötött szerzõdés megkötésének megtiltását. Kérte továbbá az ügyben tárgyalás tartását. Írásos beadványában kérelmezõ a kérelmét azzal indokolta, hogy tudomása szerint a pályázatot nyert ajánlattevõ a 2000-2002. év idõszaka alatt nem gyártott a beszerzés tárgyában megjelölt kültéri uszodai idõmérõ berendezést, illetve a LED-re meghatározott olvasási szögû alkatrészt nem használt.<br>
Jogorvoslati kérelmét a tárgyaláson pontosította, és ott már csak azt kifogásolta, hogy ajánlatkérõ nem minõsítette érvénytelennek a nyertesnek kihirdetett ajánlatkérõ ajánlatát annak ellenére, hogy álláspontja szerint az adott nyertes ajánlat nem felelt meg az ajánlati felhívásban és dokumentációban írt feltételeknek. Ezen álláspontját a tárgyaláson pontosítva arra alapozta, hogy véleménye szerint a nyertesnek kihirdetett ajánlatkérõ 2000-2002. között nem gyártott a dokumentációban megjelölt és elvárt olyan eszközt, ami a beszerzés tárgya volt. Azt is kifogásolta, hogy a nyertes által megajánlott eszköz nem felel meg a felhívásban és a dokumentációban elõírt követelményeknek, nevezetesen a 160°-os láthatóságnak. Ennek alátámasztására azt is nyilatkozta, hogy álláspontja szerint a nyertes által szállított berendezés nem azonos azzal, amit a referenciában megjelölt, hisz nem azonos paraméterekkel rendelkezik, mint ami a felhívásban szerepelt. Egy beltéri egység, ami a referenciában került megjelölésre, az kérelmezõ álláspontja szerint a kültéren nem megfelelõ készülék.<br>
Ajánlatkérõ írásos észrevételében és a tárgyaláson a pontosított jogorvoslati kérelem elutasítását kérte megalapozatlanság címén. Ennek indokául elõadta, hogy a kérelmezõ azon kifogása, miszerint a nyertesnek kihirdetett ajánlattevõ nem gyártott ,a beszerzés tárgyában megjelölt kültéri uszodai idõmérõ berendezést azért megalapozatlan, mert az ajánlati felhívásban ajánlatkérõ azt jelölte meg az alkalmatlanság kritériumaként, ha az ajánlattevõ nem rendelkezik a beszerzés tárgyában legalább 1 db, legalább azonos nagyságrendû szállítási referenciával. Azt is nyilatkozta, hogy a Telelux Kft. ajánlatának a 19/1. számmal jelölt oldalán megnevez referenciát (úszás és vízilabda eredményjelzõ berendezés), melyet a bírálóbizottság nagyságrendileg azonosnak tekintett. A nyertes Telelux Kft. által megajánlott berendezés minden paraméter tekintetében megfelelt a dokumentációban meghatározott feltételeknek.<br>
A Döntõbizottsági tárgyaláson kérelmezõ kérdésére úgy nyilatkozott, hogy a nyertes ajánlatában megjelölt referenciákat a helyszínen nem ellenõrizték, a becsatolt nyilatkozatokat és dokumentumokat bizonyító erejûként elfogadták a nyertes ajánlatának alátámasztására. Elõadta azt is, hogy a szerzõdést a dokumentációban meghatározott napon a nyertesnek kihirdetett ajánlattevõvel megkötötték. A jogorvoslati ügy tárgyalásán azt is nyilatkozta, hogy a nyertes ajánlatban megjelölt több referencia közül, nevezetesen a LED-es uszodai eredményjelzõs berendezést (FTC Budapest megjelölésû) is megfelelõnek tartották, mert az ajánlatban a referencia idõpontjaként 2000 szerepel teljesítésként. Itt van megjelölve a referenciát visszaigazoló személyként Vince Imre igazgató és egy telefonszám is. Erre tekintettel ajánlatkérõ a becsatolt referenciaigazolást elfogadta. Ennél több ellenõrzést nem végzett a helyszínen. Határozottan nyilatkozott, hogy a felhívásuknak megfelelõen a nyertesnek kihirdetett ajánlat a referencia vonatkozásában megfelelt. Ismételten megerõsítette azt a tárgyaláson, hogy a felhívásukban nem gyártásra, hanem szállításra kértek referenciát.<br>
A Döntõbizottság a törvényi feltételek hiányában a jogorvoslati kérelemben megjelölt ideiglenes intézkedéseket nem alkalmazta a jogorvoslati eljárás során.<br>
Az ügyben érintett felek közül a Telelux Kft. jogi képviselõje útján érdemben úgy nyilatkozott, hogy az ajánlati dokumentációban szereplõ tábla mûszaki feltételeivel a társaságuk által a pályázatukban megjelölt valamennyi referenciamunka rendelkezik. Azt is nyilatkozta, hogy a Gyõri Egyetemi Sportcsarnokban mûködõ, 2002. évben gyártott és üzembe helyezett tábla a kiemelt LED-es megoldás alapján 166°-os látási lehetõséget biztosít. Ezt a tényt a fõvállalkozó, a Pontos Idõ Óra és Irodatechnikai Kft. nyilatkozatával igazolta is. Becsatolta továbbá a Döntõbizottsághoz a Sportfólió Kht. referenciaigazolását, mely az általuk szállítandó készülék felhívásnak történõ megfelelõségét támasztja alá. Azt is nyilatkozta a jogorvoslati eljárás során, hogy a Debreceni FÕNIX Csarnok Média Club eredményhirdetõ berendezése és a Nyíregyházi Sportcsarnokban készített eredményjelzõ berendezés LED-es megoldása is több mint 160°-os láthatóságot biztosít, tehát az ajánlatkérõi elvárásoknak szintén megfelel mint referencia.<br>
A Döntõbizottság a rendelkezésére álló iratok, dokumentumok, valamint a felek írásban és a tárgyaláson szóban elõterjesztett nyilatkozatai alapján megállapította, hogy a jogorvoslati ügy tárgyalásán pontosított jogorvoslati kérelem megalapozatlan az alábbiak miatt.<br>
A Döntõbizottság elfogadta az ajánlatkérõnek azon nyilatkozatát és helytállónak tartotta, miszerint az ajánlati felhívás (és ezzel megegyezõen az ajánlati dokumentáció) 11. b) pontjának utolsó bekezdésében ajánlatkérõ 1 db szállítási referencia meglétét követelte meg az alkalmasság szempontjaként minden ajánlattevõtõl.<br>
A becsatolt ajánlatból, valamint a nyertesnek késõbb kihirdetett ajánlattevõ által az ajánlatban becsatolt referenciamegjelölésekbõl, a jogorvoslati eljárás során prezentált referencianyilatkozatokból a Döntõbizottság megállapította, hogy a nyertesnek kihirdetett ajánlattevõ ajánlata a referenciaigazolás vonatkozásában érvényes volt, tehát megfelelõen igazolta a Telelux Kft. a mûszaki alkalmasságát a közbeszerzési eljárásban. Ajánlatkérõ erre tekintettel nem nyilváníthatta a Telelux Kft.-t ajánlattételre alkalmatlannak vagy az ajánlatát érvénytelennek.<br>
Ezen túlmenõen a Döntõbizottságnak azt is meg kellett vizsgálnia, hogy a nyertes által megajánlott termék megfelel-e a mûszaki elvárásoknak, ezek közül nevezetesen annak, hogy 160°-os láthatóságot biztosít, amit kérelmezõ a jogorvoslati eljárás során megkérdõjelezett.<br>
A Döntõbizottság a kérelmezõ nyilatkozatával szemben elfogadta azon referenciaigazolásokat és nyilatkozatokat, melyekben nyilatkozattevõk azt tanúsították, hogy az adott termék a debreceni, a nyíregyházi, valamint a budapesti (Ferencváros) helyszíneken felállított készülékek paraméterei az ajánlati felhívásban, illetve dokumentációban meghatározott feltételeket messzemenõen teljesítették. Erre tekintettel a nyertesnek kihirdetett ajánlat nem lehetett érvénytelen és a referenciaigazolás vonatkozásában az ajánlattevõ mûszaki alkalmassága is igazolást nyert.<br>
Tekintettel arra, hogy a kérelmezõ a jogorvoslati eljárás tárgyalásán pontosított kérelmében már azt nem sérelmezte, hogy az õ mûszaki alkalmatlanságát miért állapította meg ajánlatkérõ, ezért a Döntõbizottságnak e körben vizsgálatot nem kellett folytatnia.<br>
A Döntõbizottság a fent leírt indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdésének a) pontja szerint elutasította.<br>
A költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 6.<br>
<br>
Dr. Bíró László s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>