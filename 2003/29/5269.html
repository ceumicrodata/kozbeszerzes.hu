<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5269)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.262/12/2003.<br>
<br>
Tárgy: az RSZ-COOP Légiszolgáltató és Kereskedelmi Kft. jogorvoslati kérelme Kecskemét Megyei Jogú Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az RSZ-COOP Légiszolgáltató és Kereskedelmi Kft. (5630 Békés, Szent Pál sor 1., képviseli: Patakiné dr. Schneider Márta ügyvéd, 1067 Budapest, Eötvös u. 19., a továbbiakban: kérelmezõ) kérelmének, melyet Kecskemét Megyei Jogú Város Önkormányzata (6000 Kecskemét, Kossuth tér 1., a továbbiakban: ajánlatkérõ) "Kecskemét város közigazgatási területén vegyszeres és biológiai, földi gépes és légi úton történõ szúnyoglárva-irtás és imágóirtás komplex elvégzése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy az ajánlatkérõ megsértette a közbeszerzésekrõl szóló többször módosított 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdését. Ezért a Döntõbizottság ajánlatkérõ 2003. május 20-án kelt tájékoztatójának 3. és 4. pontját megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, egyebekben a kérelmet elutasítja.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ ajánlati felhívást jelentetett meg nyílt eljárás megindítására a rendelkezõ részben meghatározott beszerzés tárgyában a Közbeszerzési Értesítõ 2003. április 16-i számában 2707/2003 szám alatt.<br>
Az ajánlati felhívás 3. a) pontjában határozta meg ajánlatkérõ a beszerzés tárgyát és mennyiségét a földi biológiai lárvairtás, légi kémiai imágóirtás, földi kémiai meleg ködös imágóirtás tekintetében.<br>
Az ajánlattevõ további feladatát képezte a szúnyogirtás elvégzésével kapcsolatos hatósági engedélyek beszerzése, értesítések lebonyolítása a dokumentáció szerint.<br>
Az ajánlatkérõ a 3. d) pontban a részajánlattétel lehetõségét a 14. pontban a többváltozatú ajánlat tételét zárta ki.<br>
Az ajánlatkérõ az ajánlati felhívás 4. pontjában meghatározta a teljesítés határidejét, illetve a szerzõdés idõtartamát, mely 3 év és évenként biológiai ciklushoz igazodóan májustól októberig tart.<br>
Az ajánlatkérõ a 11. b) pontban a mûszaki alkalmasság körében - többek között - a harmadik francia bekezdésben elõírta, hogy a szerzõdés teljesítésére alkalmatlan az az ajánlattevõ, aki az elmúlt három évben szúnyogírtás szolgáltatásban évenként nem rendelkezik legalább öt pozitív referencialevéllel igazolt referenciával, amelybõl négy legalább eléri a tárgyi beszerzés értékét.<br>
Az ötödik francia bekezdésben elõírta, hogy a szerzõdés teljesítésére alkalmatlan az az ajánlattevõ, ha az ajánlattevõ és az alvállalkozó nem rendelkezik szúnyogirtáshoz alkalmas, az irtandó terület egyidejû lefedésére alkalmas merev szárnyú légi jármûvel.<br>
A hatodik francia bekezdésben elõírta, hogy a szerzõdés teljesítésére alkalmatlan az az ajánlattevõ, aki nem rendelkezik utólagos manipulációs lehetõséget kizáró mûholdas adatrögzítõ (GPS) rendszerrel.<br>
Az ajánlati felhívás 13. pontja szerint az ajánlatok elbírálásának szempontja az összességében legelõnyösebb ajánlat volt, melyben megadta a bírálati részszempontokat, a részszempontonként adható pontszámokat és az elbírálás módszerét.<br>
A felhívás 16. "Egyéb információk" címû pontjában az ajánlatkérõ a harmadik bekezdésben elõírta a szükséges hatósági engedélyek másolatának becsatolását, valamint a hatodik bekezdésben kizárta a hiánypótlás lehetõségét.<br>
A tizedik bekezdésben foglaltak szerint bármely dokumentum vagy engedély hiánya vagy érvénytelensége a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlat érvénytelenségét eredményezi.<br>
Az ajánlatkérõ dokumentációt is készített, mely tartalmazta az ajánlat elkészítéséhez szükséges információkat, így annak elõírását is, hogy az ajánlattevõ köteles bemutatni a bevetésekhez használt légi jármûvek légügyi hatóság által kiadott szakirányú üzemengedélyét.<br>
A dokumentáció tartalmazta továbbá a vállalkozási szerzõdés tervezetet és a specifikációt.<br>
A dokumentációt még a kérelmezõ 2003. április 18-án vásárolta meg, és ekkor már az ajánlati felhívás tartalmát ismerte, nyilatkozata szerint az ajánlati felhívásra, mint fõvállalkozó ajánlattevõ kívánt ajánlatot benyújtani.<br>
A dokumentációt a SzempAir Kft., a Kecskeméti Ejtõernyõs Egyesület és a Gergely AIR Kft. vásárolta meg.<br>
A SzempAir Kft. 2003. május 16-án a következõ négy kérdést intézte ajánlatkérõhöz:<br>
- mit ért az ajánlatkérõ az utólagos manipulációs lehetõséget kizáró mûholdas adatrögzítõ (GPS) rendszeren, és ezt hogyan kell dokumentálni,<br>
- mely hatósági engedélyek másolatait kell dokumentálni,<br>
- mit ért az ajánlatkérõ a beszerzés tárgyának mértékét elérõ referencián,<br>
- az ajánlattevõnek és alvállalkozójának külön-külön kell-e megfelelnie a mûszaki kritériumoknak, ha igen, akkor az alvállalkozóknak is kell csatolni az összes dokumentumot, ami az ajánlattevõre elõ van írva?<br>
Az ajánlatkérõ a 2003. május 20-i válaszában az elsõ kérdésre a Nemzetközi Repülõ Szövetség által elfogadott mûholdalapú adatrögzítõket jelölte meg, melynek gyártóit felsorolta.<br>
A második kérdésre adott válaszban a beszerzés tárgyával összefüggõ, a munka zavartalan elvégzéséhez szükséges, a jogszabályban elõírt szakhatósági engedélyek másolatait jelölte meg, kivéve az OTH által kiadott engedélyt.<br>
Ha a vállalkozónak a teljesítésbe bevont légi jármûvei nem saját tulajdonában vannak, akkor csatolni kell a bérelt légi jármûvek bérleti szerzõdésének másolatát, illetve a légi jármûvekhez tartozó szakhatósági engedélyeket.<br>
A harmadik kérdésre adott válaszban elõírta az olyan referencialevél benyújtásának kötelezettségét, amely igazolja, hogy az ajánlattevõ és 10%-ot meghaladó alvállalkozója végzett településenként legalább évi három alkalommal, egy településen alkalmanként legalább összesen 2500 hektáron földi-légi kémiai szúnyogirtást, valamint egy településen legalább 3 hektáron legalább két alkalommal biológiai szúnyoglárvairtást.<br>
A negyedik kérdésre adott válaszban az ajánlatkérõ elõírta, hogy az ajánlattevõnek és alvállalkozójának külön-külön is meg kell felelnie a mûszaki kritériumoknak, tehát az alvállalkozónak az ajánlattevõre elõírt összes dokumentumot csatolnia kell.<br>
A kérelmezõ a tárgyaláson módosított jogorvoslati kérelmében kérte a jogsértés megállapítását, az ajánlatkérõ kötelezését az ajánlati felhívás módosítására, az ajánlatkérõ marasztalását a költségekben, és ideiglenes intézkedés keretében az eljárás felfüggesztését.<br>
Kérelme indokolásául elõadta, hogy az ajánlatkérõ a Szemp-Air Kft. részérõl feltett kérdésekre adott válaszában az ajánlati felhívás tartalmával ellentétes tartalmú követelményeket határozott meg.<br>
A hatósági engedélyek vonatkozásában a nem saját tulajdonú légi jármûvel rendelkezõ ajánlattevõ bérleti szerzõdésre vonatkozó kötelezettség elõírása jogsértõ, mivel az ezzel kapcsolatos légi jármû szakhatósági engedélye az ajánlattételi határidõig nem szerezhetõ be.<br>
Az ajánlatkérõ ezen elõírása a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(3) bekezdésébe ütközik. Sérti továbbá a Kbt. 44. § (4) bekezdését, mert értelmezése szerint az alvállalkozóra külön is elõírja ezt az ajánlatkérõ, pedig az ajánlati felhívás az érvényességi követelmények együttes figyelembevételét írta elõ.<br>
Az ajánlati felhíváshoz képest a tájékoztató 3. pontja szigorúbb referenciakövetelményt támaszt a településenkénti évi három alkalomra való elõírással 2500 hektárra vonatkozóan, illetve a biológiai szúnyoglárvairtásra vonatkozóan a 3 hektár és településenként két alkalomra vonatkozó elõírással.<br>
Az ajánlati felhívás együttes igazolási módot írt elõ a mûszaki alkalmasság körében, azonban a tájékoztató 4. pontja szerint a mûszaki alkalmasságra vonatkozó dokumentumok becsatolási kötelezettsége az alvállalkozókra is vonatkozik.<br>
A kérelmezõ sérelmezte az ajánlati felhívás jogsértõ tartalmát is, mert álláspontja szerint annak 11. b) pont harmadik bekezdésében foglalt referenciakövetelménynek csak egyes ajánlattevõk tudnak eleget tenni.<br>
A tájékoztató 2., 3. és 4. pontjában foglaltak az ajánlati felhíváshoz képest szigorúbb követelményrendszert támasztanak az ajánlattevõkkel szemben, mely eljárás az ajánlati felhívás jogsértõ módon történõ módosítását jelenti és a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésébe ütközik.<br>
Az ajánlatkérõ a tájékoztató levél 3., 4. pontjára vonatkozó és a jogorvoslati kérelemben hivatkozott jogsértéseket elismerte, és nyilatkozott, hogy az ajánlattevõk tájékoztatásának ezen jogsértõ pontjai visszavonásáról az ajánlattevõket értesíteni kívánja.<br>
Az ajánlatkérõ a tájékoztató 2. pontja, illetve az ajánlati felhívás jogsértõ tartalma vonatkozásában elõterjesztett jogorvoslati kérelmet kérte elutasítani részben megalapozatlanság, részben elkésettség miatt. Elõadta, hogy a tájékoztató 2. pontja az alvállalkozókra vonatkozóan nem tartalmaz elõírást, a dokumentáció pedig pontosan meghatározta a szakirányú üzemengedély becsatolási kötelezettségét az ajánlattevõk számára. A kérelmezõ által vélelmezett légiközlekedési hatósági engedélyre a 2. pontban elõírt bérleti szerzõdés vonatkozásában nincs szükség, azt csak a légi jármû bérbeadása céljából létesített vállalkozásra írja elõ a légügyi törvény.<br>
Az ajánlatkérõ nyilatkozott a beszerzés értékére, mely évente 18 M Ft.<br>
Az egyéb érdekeltek közül a Kecskeméti Ejtõernyõs Egyesület és a SzempAir Kft. észrevételében elõadta, hogy sem az ajánlatkérõ, sem jogszabályi rendelkezés nem tiltja a repülõgépek bérbeadását, továbbá a tájékoztatóban közölt referenciaelõírások nem tartalmaznak eltérést, illetve szigorítást az ajánlati felhíváshoz képest, ezen feltételeknek több piaci szereplõ is megfelel.<br>
A Corax Kft. észrevételében elõadta, hogy az ajánlati felhívás 11. b) pont harmadik bekezdésében foglalt mûszaki alkalmasság körébe esõ referenciakövetelménynek csak a SzempAir Kft. tud megfelelni, illetve sérelmezte az ajánlati felhívásnak, illetve a dokumentációnak a légi jármû üzembentartói engedélyre vonatkozó elõírását.<br>
A Döntõbizottság D.262/3/2003. számú határozatával ideiglenes intézkedésként a közbeszerzési eljárás felfüggesztését rendelte el.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította; hogy a jogorvoslati kérelem részben megalapozott, részben megalapozatlan, részben pedig elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ a szerzõdés teljesítésére való alkalmassá minõsítéshez, az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A Döntõbizottság megállapította, hogy az ajánlatkérõ a 2003. május 20-i tájékoztatójában annak 3. és 4. pontjában az ajánlati felhívás tartalmával ellentétes elõírásokat közölt az ajánlattevõkkel. Részben a mûszaki alkalmasság körébe esõ referencia elõírások körére vonatkozóan, részben pedig a mûszaki alkalmassági kritériumok az ajánlattevõre és az alvállalkozóra külön-külön történõ elõírásával.<br>
A Döntõbizottság az ajánlati felhívás 11. a) pontjának a mûszaki alkalmasság igazolása körében elõírt referenciaigazolásra vonatkozó elõírását az ajánlattevõ és az alvállalkozó tekintetében, illetve a 11. b) pontban a harmadik francia bekezdésben meghatározott, az ajánlattevõnek a szerzõdés teljesítésére alkalmatlanná minõsítési szempontját összevetette a tájékoztató 3. pontjában meghatározott referenciakövetelmény rendszerrel és a 4. pontban az ajánlattevõre és alvállalkozóra vonatkozó elõírással, és megállapította, hogy utóbbi az ajánlati felhívás módosítását jelenti e körben. Ugyanez állapítható meg a tájékoztató 4. pontjával kapcsolatosan is, mivel az ajánlatkérõ a válaszában a mûszaki alkalmassági kritériumokat külön-külön írta elõ az ajánlattevõre és az alvállalkozójára. Az ajánlatkérõ nyilatkozatában megerõsítette, hogy ugyanakkor az ajánlattevõ és alvállalkozói vonatkozásában a pénzügyi, gazdasági és mûszaki alkalmassági követelményeket együttesen írta elõ az ajánlati felhívásában.<br>
A tájékoztató 3. és 4. pontjában foglalt jogsértõ, az ajánlati felhívással ellentétes tartalmú elõírások meglétét az ajánlatkérõ elismerte a tárgyaláson tett nyilatkozatával.<br>
A fentiek alapján a Döntõbizottság a tájékoztató tartalmával kapcsolatos jogsértést megállapította, és a jogsértõ elõírásokra vonatkozó ajánlatkérõi döntést megsemmisítette. Megjegyzi a Döntõbizottság, hogy az ajánlatkérõ csak a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés szerint a Közbeszerzési Értesítõben közzétett hirdetményben módosíthatta volna az ajánlati felhívását.<br>
A Döntõbizottság megállapította, hogy a kérelemnek a tájékoztató 2. pontjára vonatkozó része megalapozatlan, mivel az nem tartalmaz a hatósági engedélyek vonatkozásában az ajánlati felhíváshoz és a dokumentációhoz képest eltérõ követelményt a bérbeadás vonatkozásában a bérelt légijármûvekre nézve sem.<br>
A Döntõbizottság megállapította, hogy a kérelemnek az ajánlati felhívás jogsértõ tartalmára vonatkozó része a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ és második fordulata alapján elkésett.<br>
A kérelmezõ által aláírt és a dokumentáció megvásárlására vonatkozó átvételi bizonylat, illetve a kérelmezõ nyilatkozata alapján megállapítható, hogy a kérelmezõ már az ajánlati felhívás tartalmáról tudomással bírt 2003. április 18-án.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A 2003. április 18-i tudomásra jutás idõpontjához képest a kérelmezõnek legkésõbb 2003. május 3-án lejárt az ezzel kapcsolatos jogorvoslati kérelem elõterjesztésére nyitva álló szubjektív jogvesztõ határidõ.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a kérelem megalapozott részének helyt adott, és a Kbt. 88. § (1) bekezdés c) és d) pontja alapján megállapította a rendelkezõ részben meghatározott jogsértés megtörténtét, ezért megsemmisítette a tájékoztató jogsértõ elemeket tartalmazó pontjait, továbbá az f) pont alapján bírságot szabott ki, míg a kérelem megalapozatlan és elkésett részét a Kbt. 88. § (1) bekezdés a) pontja alapján, figyelemmel a Kbt. 80. § (4) bekezdésére is elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésében meghatározott legkisebb összeg 1 000 000 Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a bírság minimális összegének meghatározásakor figyelembe vette, hogy a jogsértés reparálható a tájékoztatás jogsértõnek minõsített részeinek kiküszöbölésével. A Döntõbizottság figyelembe vette a beszerzés értékét, és az ajánlatkérõ bizottsági döntésére figyelemmel csak az ajánlatkérõvel szemben szabott ki bírságot.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 13.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Csitkei Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>