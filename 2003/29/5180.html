<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5180)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.220/13/2003.<br>
<br>
Tárgy: az Agro-Aero 2000 Kft. jogorvoslati kérelme Mohács Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Agro-Aero 2000 Kft. (6726 Szeged, Anna u. 24., továbbiakban: kérelmezõ) jogorvoslati kérelmének - melyet Mohács Város Önkormányzata (7700 Mohács, Széchenyi tér 1., továbbiakban: ajánlatkérõ) vegyszeres földi gépes és légi úton történõ szúnyogimágó-irtás elvégzése Mohács térségében tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (5) bekezdését, 52. § (1) bekezdését és 61. § (1) bekezdését. A jogsértés miatt a Döntõbizottság 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. március 5-i számában a rendelkezõ részben megjelölt beszerzés tárgyában.<br>
A szolgáltatás teljesítésének idõtartamát a szerzõdés megkötésétõl 2003. szeptember 30-ig határozta meg.<br>
Az ajánlattevõ mûszaki alkalmassága igazolására elõírta a géppark bemutatását és kikötötte, hogy alkalmatlannak minõsíti az ajánlattevõt a szerzõdés teljesítésére, ha nem rendelkezik szúnyogirtáshoz alkalmas légi jármûvel.<br>
Az ajánlati dokumentációban elõírta, hogy az ajánlattevõ biztosítja a tevékenység szakmai irányítását ellátó érvényes egészségügyi gázmesteri képesítéssel, kamarai tagsággal rendelkezõ személy bevonásával. Ezt az elõírást az ajánlattételi határidõ lejárta elõtt módosította.<br>
Az ajánlattételi határidõre, április 15-re a kérelmezõ, a Szemp-Air Kft., a Kecskeméti Ejtõernyõs Egyesület, az RSz-Coop Kft., a Corax Kft. és a Légörvény Kft./Szamati Kft. nyújtott be ajánlatot.<br>
Ajánlatkérõ április 22-én felhívást küldött a Légörvény Kft. és a Kecskeméti Ejtõernyõs Egyesület egyes nyilatkozatok és hiányok pótlására, majd az április 29-én tartott eredményhirdetésen a Légörvény Kft./Szamati Kft. közös ajánlatát hirdette ki nyertesnek, második legkedvezõbb ajánlattevõnek a Szemp-Air Kft.-t.<br>
Kérelmezõ május 5-én jogorvoslati kérelmet terjesztett elõ a Döntõbizottsághoz, sérelmezve a következõket.<br>
<br>
1. Nem kapta meg a részletes írásos értékelést.<br>
<br>
2. A hiánypótlásra felhívottakról nem kapott tájékoztatást.<br>
<br>
3. Ajánlatkérõ nem nyilvánította érvénytelennek az RSz-Coop Kft. ajánlatát annak ellenére, hogy a szeptember 30-i teljesítési határidõ helyett október 15-i teljesítési határidõt vállalt.<br>
<br>
4. A nyertes ajánlat érvénytelenségét is meg kellett volna állapítani, mert a közös ajánlattevõk egyikének sincs mûködési engedélye, a cégbíróság által bejegyzett tevékenységi körük között nem szerepel a beszerzés tárgya szerinti tevékenységi kör.<br>
<br>
5. A Corax Kft.-t alkalmatlannak kellett volna nyilvánítani, mert nincs a tevékenység végzésére alkalmas légi jármûve.<br>
<br>
6. Ajánlatkérõ az ajánlattételi határidõ elõtt egy nappal a gázmesterekre vonatkozó elõírást - miszerint kamarai tagsággal kell rendelkezniük - módosította.<br>
Ajánlatkérõ kérte a jogorvoslati kérelem elutasítását.<br>
Elõadta, hogy az összegzést az eredményhirdetéstõl számított öt munkanapon belül megküldte az ajánlattevõknek.<br>
A kérelmezõ által hivatkozott alkalmatlansági indokok nem helytállóak, mert a kiírás szerint az ajánlattevõnek és az alvállalkozónak együttesen kell megfelelniük azoknak.<br>
Az október 15-i teljesítési határidõ-vállalást azért fogadta el, mert a munkavégzés folyamatos, így az ajánlattevõ a kiírásnál hosszabb idõtartamra is vállalhatja a teljesítést.<br>
A gázmesterek tekintetében azért módosította a kiírást, mert a Magyar Turizmus Rt. értesítette õt a kamarai tagságra vonatkozó követelmény indokolatlanságáról. Közölte, hogy a nyertessel a közbeszerzési szerzõdést megkötötte.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése így rendelkezik: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az 5. sz. melléklet 2. a) pontja elõírja, hogy az összegzésnek tartalmaznia kell az ajánlatoknak a bírálati részszempontok szerinti tartalmi elemeit.<br>
Kérelmezõ azt kifogásolta, hogy nem kapott olyan dokumentumot, ami tartalmazza a részletes értékelést.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az értékelés adatait az összegzésnek kell tartalmaznia, ezért a Döntõbizottság azt vizsgálta, hogy az összegzés a Kbt. rendelkezéseinek megfelelõen készült-e.<br>
A Döntõbizottság megállapította, hogy az összegzés nem tartalmazza az ajánlatoknak a bírálati részszempontok (ellenszolgáltatás, fizetési határidõ) szerinti tartalmi elemeit, ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdés második mondata így szól: "Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt."<br>
A Döntõbizottság megvizsgálta a hiánypótlási felhívásokat és megállapította, hogy azok tartalmukat illetõen ugyan jogszerûek voltak (olyan jellegû hiányok pótlására vonatkoztak, melyekre nézve a Kbt. lehetõvé teszi a hiánypótlást), de ezekrõl ajánlatkérõ nem tájékoztatta a többi ajánlattevõt.<br>
A Döntõbizottság megállapította, hogy ajánlatkérõ a hiánypótlási felhívások tartalmáról való tájékoztatás elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján e feltételeknek nem megfelelõ ajánlat érvénytelen, mely ajánlatot az 52. § (1) bekezdése alapján ajánlatkérõnek érvénytelenné kell nyilvánítania.<br>
Ajánlatkérõ a felhívásban a beszerzés tárgya szerinti szolgáltatás teljesítésére szeptember 30-i határidõt írt elõ. Az RSz-Coop Kft. ajánlatában október 15-i teljesítési határidõt vállalt, ezért az ajánlat az 52. § (2) bekezdés d) pontja alapján érvénytelen.<br>
A Döntõbizottság megállapította, hogy ajánlatkérõ az RSz-Coop Kft. ajánlata érvénytelenné nyilvánításának elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés fent idézett rendelkezése folytán viszont megalapozatlan a kérelemnek a nyertes közös ajánlattevõk mûködési engedélye, a beszerzés tárgya szerinti tevékenységi kör hiányára vonatkozó kérelme.<br>
Sem az ajánlati felhívás, sem a dokumentáció nem írja elõ a mûködési engedély, valamint a beszerzés tárgya szerinti tevékenységi kör meglétét, ezért a Döntõbizottság a jogorvoslati kérelmet ebben a részében elutasította.<br>
Kérelmezõ kifogásolta, hogy ajánlatkérõ a Corax Kft.-t alkalmas légi jármû hiánya ellenére minõsítette alkalmasnak a szerzõdés teljesítésére.<br>
A Coax Kft. ajánlatában négy repülõgépet és egy helikoptert jelölt meg a munka elvégzéséhez. A kiírás nem tartalmazott olyan kikötést, hogy a légi jármûveknek az ajánlattevõ tulajdonában kell lenniük és igazolni kell, hogy a légi jármûveknek rendészeti vagy egyéb értelemben alkalmasnak kell lenni a repülésre.<br>
Ezért a Döntõbizottság a jogorvoslati kérelmet ebben a részében megalapozatlanság címén elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján ajánlatkérõ az ajánlattételi határidõ lejártáig módosíthatja az ajánlati dokumentációban meghatározott feltételeket.<br>
Ajánlatkérõ a gázmesterekre vonatkozó elõírását az ajánlattételi határidõ lejárta elõtt módosította, e tényrõl az ajánlati dokumentációt megvásárlókat értesítette.<br>
A Döntõbizottság megállapította, hogy ajánlatkérõ nem követett el jogsértést az ajánlati dokumentáció módosítása által, ezért a jogorvoslati kérelmet ebben a részben elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.<br>
A Döntõbizottság a jogsértések miatt 1 000 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén a bírság kiszabása kötelezõ. A (4) bekezdés értelmében a bírság mértéke minimum 1 000 000 Ft, maximum a közbeszerzés értéke 30%-a. A beszerzés becsült értéke 10 millió Ft.<br>
A bírság mértékének megállapításánál a Döntõbizottság tekintettel volt a beszerzés alacsony értékére és arra, hogy az egyébként jelentõsnek tekinthetõ jogsértést (érvénytelenné nyilvánítás elmulasztását) ajánlatkérõ nem a nyertes ajánlattevõre vonatkozóan követte el.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 4.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>