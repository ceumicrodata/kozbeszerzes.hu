<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0559)
</b></h2><FONT size=3><i><u></i></u><br>
<br>
12.K.31.238/2002/3.<br>
<br>
A Fõvárosi Bíróság a dr. Tóth Julianna jogtanácsos által képviselt Jász-Nagykun-Szolnok Megyei Földhivatal (5000 Szolnok, József Attila u. 46.) felperesnek, a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A le nem rótt kereseti illetékét az állam viseli.<br>
Kötelezi a bíróság a felperest, hogy 15 nap alatt fizessen meg az alperesnek 30 000 Ft (azaz harmincezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
Az ajánlatkérõ felperes 2001. december 19-én részvételi felhívást tett közé nyílt közbeszerzési eljárásra, a "Kunszentmártoni Körzeti Földhivatal épületfalazatainak felnedvesedését okozó mûszaki és vegyi behatások megszüntetése, a kapcsolódó munkálatok elvégzése" tárgyában.<br>
A felhívás 14. pontjában lehetõvé tette a többváltozatú - alternatív - ajánlat tételét, a dokumentációban leírtak figyelembevételével. Az ajánlati dokumentáció tartalmazta az elvégzendõ feladat részletes mûszaki leírását, a három alternatív megoldás, illetve a belsõ falakra vonatkozó két alternatív megoldás körét. A HYDROPONT HUNGÁRIA Kft. ajánlattevõ tisztázó kérdésére az ajánlatkérõ írásbeli válaszában kifejtette, hogy a 3 ajánlott mûszaki megoldás helyett más rendszer is alkalmazható, az aktív elektromos rendszerek közül, minden rendszer alkalmazható, amely a sótalanítást és a falszárítást megvalósítja, és mûködtetése költségnövekedést - más megoldásokhoz képest - nem eredményez.<br>
A 2002. január 29-i ajánlattételi határidõre 5 db ajánlat érkezett. A HYDROPONT Kft. ajánlattevõ háromváltozatú ajánlatot tett. Az ajánlatokat az ajánlatkérõ felperes az összességében legelõnyösebb ajánlat szempontja szerint értékelte. A nyertes ajánlattevõ a LANA' 91 Kft. lett, akivel a vállalkozási szerzõdést megkötötték 2002. február 18. napján.<br>
A HYDROPONT Kft. ajánlattevõ jogorvoslati kérelmet nyújtott be az alperesi Döntõbizottsághoz. Álláspontja szerint a vállalási ár és további négy részszempont értékelésének a módja jogsértõ volt, és így a közbeszerzési eljárás célja nem valósulhatott meg.<br>
Az alperesi Döntõbizottság tárgyalás tartását követõen a D.107/8/2002. számú határozatában a jogorvoslatot kérõ kft. keresetének részben helyt adott, és megállapította, hogy a felperesi ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdésének 1. fordulatát, amikor a vállalkozói díj részszempontjának értékelése során nem vonták be a jogorvoslatot kérõ két alternatív ajánlatát. Ezért a felperesi ajánlatkérõt az alperesi Döntõbizottság 1 M Ft pénzbírság megfizetésére kötelezte. Egyebekben a jogorvoslati kérelmet elutasította.<br>
A felperesi ajánlatkérõ keresetében kérte a pénzbírság kiszabásának mellõzését, tekintettel arra, hogy az alperesi határozat szerint az ajánlatok értékelése az ajánlatok tartalmi különbségét helyesen tükrözte, és így a felperesi jogsértés nem volt kihatással az eredményre. A felperes álláspontja szerint ebbõl az következik, hogy a pénzbírság kiszabása indokolatlan volt. A bírósági tárgyaláson a kereseti kérelmét akként módosította, hogy vitatja a jogsértés jogalapját is, mivel a HYDROPONT Kft. ajánlata a pályázat fõ tárgyát illetõen (falszigetelés) nem is tartalmazott alternatívákat, illetve azok nem voltak reális alternatívák. Mindemellett a felperes hivatkozott a 2001. évi LXXIV. törvénnyel történt Kbt. módosítására, melybõl álláspontja szerint levezethetõ, hogy ez elõtt a módosítás elõtt a bírság kiszabása nem volt kötelezõ, hanem az alperes mérlegelhette az eset összes körülményeit, bizonyos méltányolható körülmények esetén a minimális bírság alá mehetett, jelen ügyben pedig a módosítás elõtti Kbt. szabályokat kell alkalmazni. Mindezért egyrészt azt állította, hogy nem volt jogalapja a bírság kiszabásának, másrészt pedig a bírság mértékét eltúlzottnak találta. Elsõdlegesen a bírság teljes törlését, másodlagosan annak mérséklését kérte.<br>
Az alperes iratokkal együtt felterjesztett ellenkérelmében elõadta, hogy az ajánlatkérõ az ajánlati kötöttség sérelme nélkül nem térhet el utólag az ajánlati felhívás, a dokumentáció és a mûszaki leírás feltételeitõl. Az ajánlati felhívás 14. pontját a felperes figyelmen kívül hagyta, amikor kizárólag azokat az ajánlatokat bírálta el, amelyek az ún. lemezes szigetelési módszert tartalmazták. A felperes a jogsértést azzal követte el, hogy a mûszaki leírásban meghatározott alternatív megoldások körét, mûszaki tartalmát egyenértékûnek minõsítette a lemezes szigetelési módszerrel, azokat mégsem értékelte. A felperes ezzel súlyos jogsértést követett el, melyet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján - a 2000-2002-es költségvetési törvény figyelembevételével - kötelezõen szankcionálni kellett. Az alperes a bírság kiszabásakor figyelemmel volt arra is, hogy a felperes által elkövetett jogsértés nem vezetett eltérõ értékelési sorrendhez, ezért a kiszabható legkisebb összegû 1 M Ft-ban határozta meg a bírság összegét.<br>
A bírósági tárgyaláson a módosított kereseti kérelemre nyilatkozva kifejtette, hogy közigazgatási perben nincs lehetõség a kereset ilyen mértékû kiterjesztésére, azt a kereset benyújtásának határidejéig kellett volna elõterjesztenie felperesnek. Mindemellett egyértelmû, hogy a jogorvoslatot kérõ ajánlattevõ alternatív megoldásokat tárt elõ pályázatában, hiszen a lemezes vagy az aktív elektromos megoldás teljesen elkülönülõ más mûszaki megoldásnak tekinthetõ ugyanarra a problémára. A bírság mérséklése és elengedése körében pedig kifejtette, hogy csak a törvény indokolásában szerepel, hogy alá lehet szállni a törvényi minimumnak, ez a lehetõség azonban a törvényalkotáson nem ment át, nem került be a törvénybe, tehát a törvényi minimumnak alámenni nem lehet.<br>
A bíróság megállapította, hogy a felperes keresete az alábbiak szerint nem alapos.<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdésének elsõ fordulata szerint: "Az ajánlatkérõ köteles az ajánlatokat elbírálni..."<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelemében: "A Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben;<br>
(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A Magyar Köztársaság 2001. és 2002. évi költségvetésérõl szóló 2000. évi CXXXIII. törvény 59. § (2) bekezdése pedig úgy szól, hogy: "A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (4) bekezdésében foglaltakra tekintettel a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig 1 000 000 forint, természetes személyek tekintetében 100 000 forint."<br>
A bíróság megállapította, hogy a felperes benyújtott keresetében az alperesi határozat által megállapított bírság jogalapját nem támadta, kérelme kizárólag a bírság mértékét, indokoltságát vitatta. A felperes benyújtott keresetében elismerte a jogszabálysértés tényét, utóbb a határozathozatalt megelõzõ tárgyaláson hivatkozott a jogalap hiányára is. A Legfelsõbb Bíróság - KK. 34. állásfoglalásán alapuló - töretlen gyakorlata szerint közigazgatási perben a Pp. 330. §-ának (1) bekezdésében meghatározott keresetindítási határidõn túl a közigazgatási határozat keresettel nem támadott, önálló, a határozat egyéb rendelkezéseitõl egyértelmûen elkülöníthetõ rendelkezésére a határidõben benyújtott kereset sem terjeszthetõ ki. (Lásd: BH. 1998. 567.) Ebbõl következik, hogy a bíróság a felperesi kereset eredetileg nem támadott, a bírságról szóló rendelkezésektõl egyértelmûen elkülöníthetõ jogalap kérdését érdemben nem vizsgálhatta, mivel arra a kereset utóbb - közigazgatási perben - nem terjeszthetõ ki.<br>
A bírság mértéke és indokoltsága vonatkozásában a bíróság megállapította, hogy a Kbt. fent idézett vonatkozó rendelkezései szerint a törvény szabályait megszegõ személlyel szemben az alperes köteles bírságot kiszabni. A bíróság nem osztotta azt a felperesi álláspontot, hogy jelen ügyben a Kbt.-t módosító 2001. évi LXXIV. törvény módosítását (mely 2002. január 1-jén lépett hatályba) ne lehetne alkalmazni, illetve, hogy az azt megelõzõ törvényi szövegezés a konkrét ügyben az irányadó. Az alperes támadott határozatát 2002. április 5. napján hozta, és a saját eljárásra vonatkozó szabályokat, így a bírság kiszabására vonatkozó szabályokat is az ekkor hatályban lévõ jogszabály alapján kellett alkalmaznia. A határozat meghozatalakor hatályos Kbt. 88. § (1) bekezdés f) pontja pedig olyan kategorikus jogi normának tekinthetõ, amely nem enged az alperesi hatóság részére mérlegelési jogkört a vonatkozásában, hogy a bírságot kiszabja, avagy ne szabja ki. Az alperesi hatóság mérlegelési jogkörébe egyedül - a jogszabályban meghatározott mérlegelési szempontok alapján - a bírság mértékében való döntés tartozik. Azonban e vonatkozásban is a Kbt. 88. § (4) bekezdése bizonyos objektív mérlegelési korlátokat állít fel. Ilyen mérlegelési korlátot jelent a bírság minimumeltérést nem engedõ kógens szabály, melynek konkrét összegét a (4) bekezdés utaló szabálya folytán az adott idõszakra hatályos költségvetési törvény állapít meg. Ez pedig a jelen ügyben alkalmazandó 2000. évi CXXXIII. törvény 59. § (2) bekezdése szerint 1 M Ft.<br>
Megállapítható tehát, hogy az alperesi hatóság kellõen figyelembe vette a jogsértés súlyát, annak enyhe következményeit és mindezért azt a lehetõ legalacsonyabb összegben, 1 M Ft-ban jogszerûen határozta meg.<br>
Minderre tekintettel a bíróság a felperes keresetét a Pp. 339. § (1) bekezdése alapján elutasította. A bíróság a perköltségrõl a Pp. 78. § (1) bekezdése, a 6/1986. (VI. 26.) IM r. 14. §-a, valamint a 8/2002. (III. 30.) IM r. 2. §-a alapján rendelkezett.<br>
<br>
Budapest, 2002. október 22.<br>
<br>
dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>