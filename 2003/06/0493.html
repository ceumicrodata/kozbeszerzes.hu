<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB Bíróság (0493)
</b></h2><FONT size=3><i><u></i></u><br>
Kf.VI.37.738/2001/8.<br>
<br>
A Magyar Köztársaság Legfelsõbb Bírósága a dr. Szigeti Zsolt ügyvéd (9022 Gyõr, Attila u. 12.) által képviselt ÁNTSZ Gyõr-Moson-Sopron Megyei Intézet (9024 Gyõr, Jósika u. 16.) felperesnek az elsõ fokú eljárásban Hámori András közbeszerzési biztos, a másodfokú eljárásban dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében - melybe a felperes pernyertessége érdekében a dr. Szigeti Zsolt ügyvéd (9022 Gyõr, Attila u. 12.) által képviselt Strabag Építõ Kft. Nyugat-magyarországi Magasépítési Területi Igazgatóság (9300 Csorna, Erzsébet királyné u. 1.) beavatkozott - a Fõvárosi Bíróság 2001. május 17. napján kelt 3.K.35.226/2000/5. számú ítélete ellen az alperes által 6. sorszám alatt benyújtott fellebbezés, a felperes által 3. sorszám alatt benyújtott csatlakozó fellebbezés és a felperesi beavatkozó által 4. sorszám alatt benyújtott csatlakozó fellebbezés elbírálása folytán az alulírott napon megtartott nyilvános tárgyaláson meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét megváltoztatja, és a felperes keresetét teljes terjedelmében elutasítja.<br>
Kötelezi a Legfelsõbb Bíróság a felperest és a felperesi beavatkozót, hogy 15 nap alatt fizessenek meg az alperesnek 20 000-20 000 (húszezer-húszezer) forint együttes elsõ- és másodfokú eljárási költséget.<br>
Kötelezi a Legfelsõbb Bíróság a felperesi beavatkozót, hogy fizessen meg az államnak - az illetékhivatal külön felhívására - 6750 (hatezer-hétszázötven) forint csatlakozó fellebbezési illetéket.<br>
A feljegyzett kereseti és további fellebbezési eljárási illetéket az állam viseli.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes - mint ajánlatkérõ - a Közbeszerzési Értesítõ 2000. május 24-i 21. számában tett közzé ajánlati felhívást nyílt eljárás megindítására, építõipari beruházás, 834 m2 tetõtér-beépítés, statikai, építõmesteri és szakipari munkák, klímaberendezés szerelése, gáz- és központifûtés-szerelés, víz- és csatornaszerelés, villanyszerelés tárgyában, amely a felperes fõépületében vállalkozási szerzõdés keretében megvalósítandó építõipari beruházás volt. Csak teljes körû ajánlat tételére volt lehetõség.<br>
Többváltozatú ajánlatot az ajánlattevõk benyújthattak, de csak egy alternatív ajánlat volt adható. Az ajánlatkérõ ajánlati dokumentációt is bocsátott az ajánlattevõk rendelkezésére.<br>
Az ajánlatok bontási határideje 2000. július 4. volt, ajánlatot 6 cég nyújtott be, köztük a beavatkozó és a Mélyépítõ Budapest Kft.<br>
A felperes 2000. július 6-án kelt levelében az ajánlati dokumentáció 2.16. pontjában írtakra hivatkozással hiánypótlásra szólította fel az ajánlattevõket. Így a beavatkozótól az ajánlatában tett azon nyilatkozatra figyelemmel, hogy minõségbiztosítási rendszerének kialakítását megkezdte, nyilatkozatot várt, hogy az éves auditálás megtörtént-e, ha igen, kérte annak igazolását.<br>
A Mischek Kft.-tõl nyilatkozatot várt arra nézve, hogy ajánlata kedvezõ elbírálása esetén a dokumentációban elõírt vagyon- és felelõsségbiztosítási szerzõdést megköti-e.<br>
Az ÁM Általános Magasépítõ Kft.-t, a Mélyépítõ Budapest Kft.-t, a Mischek Építõipari Kft.-t és a beavatkozót nyilatkozattételre hívta fel arra vonatkozóan, hogy a közmûfejlesztés tárgya-e az ajánlatnak, a csatlakozás kiépítésének milyen további költségvonzata van.<br>
A felperes július 11-én újabb hiánypótlásra hívta fel az ajánlattevõket, így az ÁM Általános Magasépítõ Kft., a Mischek Építõipari Kft. és a beavatkozó részérõl a pénzügyi ütemterv csatolását kérte az alternatív ajánlatra vonatkozóan.<br>
A felperes 2000. július 14-én hirdetett eredményt, amikoris a beavatkozót hirdette ki nyertesnek.<br>
Második legkedvezõbb ajánlattevõként a Mélyépítõ Budapest Kft.-t jelölte meg.<br>
A szerzõdés a felperes és a beavatkozó 2000. július 24-én megkötötte.<br>
A Mélyépítõ Budapest Kft. nyújtott be jogorvoslati kérelmet az alpereshez, kifogásolva a felperesi eljárást lezáró döntést, arra hivatkozva, hogy az ajánlatkérõ eljárása során megsértette a hiánypótlásra vonatkozó rendelkezéseket, miután a nyertestõl nem a hiány pótlását kérte, hanem az ajánlat lényegi tartalmának megváltoztatását. Egyebekben hiánypótlásra is két alkalommal került sor.<br>
Az alperes 2000. augusztus 22. napján kelt D.321/10/2000. számú határozatában megállapította, hogy a felperes megsértette a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdését, valamint 52. § (2) bekezdés d) pontjára tekintettel az 59. § (1) bekezdését, ezért õt 4 000 000 Ft bírsággal sújtotta.<br>
Az alperes tényként rögzítette, hogy a nyertes ajánlat 109. oldalán található pénzügyi-mûszaki ütemterv a Gyõri Veres Péter Szakmunkásképzõ Iskola tetõtér-beépítésére vonatkozik, nem a tárgybani beszerzésre.<br>
Mivel a dokumentáció kötelezõ tartalmi elemként határozta meg az ütemterv elkészítését, az alperes arra az álláspontra helyezkedett, hogy az ajánlatnak ez a hiányossága nem volt pótolható hiánypótlás során. Egyebekben utalt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésére azzal, hogy az ajánlatkérõ egy ízben - az összes ajánlattevõ számára azonos feltételekkel - legfeljebb 10 napos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására.<br>
Megállapította, hogy az ajánlat azon hiányossága, hogy nem tartalmazott kiviteli és pénzügyi ütemtervet, nem volt pótolható.<br>
Megsértette tehát a felperes a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését, amikor a kiviteli és pénzügyi ütemterv tekintetében hiánypótlást kért a beavatkozótól, és a hiánypótlást elfogadta.<br>
Ezen túlmenõen a felperes terhére a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének sérelmét arra vonatkozóan is megállapította az alperes, hogy nem egy ízben, hanem két alkalommal kért hiánypótlást.<br>
Az alperes arra a következtetésre jutott, hogy a beavatkozó ajánlatának hiánya az ajánlatot érvénytelenné tette, ekként a felperes akkor járt volna el helyesen, ha azt érvénytelennek nyilvánítja a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésére figyelemmel, ezért a felperes terhére a Kbt. 52. § (2) bekezdés d) pontja alapján - utalva az 53. § (2) bekezdésére is - az 59. § (1) bekezdésének sérelmét is megállapíthatónak találta, ugyanis a felperes olyan ajánlatot hirdetett ki nyertesnek, amelynek érvénytelenségét kellett volna megállapítania.<br>
A felperes keresetében az alperes határozatának felülvizsgálatát és annak megállapítását kérte, hogy nem sértette meg a Kbt. szabályait.<br>
Kérte, hogy a bíróság rendelkezzen a jogtalanul kiszabott bírság kamattal történõ visszatérítésérõl, és kötelezze az alperest a perköltség viselésére.<br>
Arra hivatkozott, hogy a hiánypótlási felhívások - tartalmuk szerint - a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján minõsíthetõk.<br>
A felperes a dokumentáció 2.16.1. pontja alatt tette lehetõvé az ajánlatkérõ számára a hiánypótlás ilyen formában történõ elrendelését.<br>
A felperes a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. §-</a>a szerinti hiánypótlás lehetõségével nem élt. Az általa kiadott "hiánypótlásnak" nevezett felhívások az ajánlattevõk felé tartalmában a Kbt. 57. § (1) bekezdés szerinti felvilágosításkérésnek tekinthetõk.<br>
A felperes a Ptk., az I. számú Polgári Gazdasági Elvi Döntés, a XXXII. számú Polgári Elvi Döntés, továbbá eseti döntések alapján kívánta igazolni azon állítását, hogy jogszerûen járt el akkor, amikor az ajánlattevõk felé tisztázandó kérdéseket tett fel annak érdekében, hogy a megkötendõ szerzõdés teljeskörûen meghatározhatóvá váljon.<br>
Az elsõfokú bíróság a felperes keresetét túlnyomórészt alaposnak értékelte, és az alperes 2000. augusztus 22. napján kelt D.321/10/2000. számú határozatát részben megváltoztatta, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 59. § (1) bekezdés sérelmének kimondását, valamint a felperes 4 000 000 Ft bírság megfizetésére kötelezõ rendelkezését mellõzte; ezt meghaladóan a keresetet elutasította.<br>
Ítéletének indokolásában a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésére hivatkozással megállapította, hogy az ajánlati dokumentáció 2.16.1. pontjában a felperes a Kbt. 57. § (1) bekezdése szerinti tisztázásra biztosított lehetõséget, ezért a 2000. július 6-i és július 11-i - elnevezésében ugyan hiánypótlásnak, de tartalmában tisztázó kérdéseknek célzott - felhívását olyan szempontból vizsgálta, hogy az az ajánlati dokumentáció szerint is lehetõvé tett, ténylegesen a Kbt. 57. § (1) bekezdés rendelkezéseit takaró felvilágosításkérésnek tekinthetõ-e. Ennek a kérdésnek az eldöntésekor figyelemmel kellett lenni a Kbt. 43. § (4) bekezdés rendelkezéseire, amely az ajánlatkérõ számára egy ízben, az összes ajánlattevõ számára azonos feltételekkel, legalább 10 napos határidõ biztosításával arra ad lehetõséget, hogy a Kbt. 44. és 46. § szerinti igazolás vagy nyilatkozat utólagos csatolását, illetve az ajánlattal kapcsolatos formai hiányosságok pótlását, így különösen a nem megfelelõ aláírással vagy példányszámban benyújtott ajánlat korrekcióját tegye lehetõvé.<br>
Ez utóbbi jogszabályi rendelkezés tehát kizárólagosan a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44., i</a>lletve 46. §-ában foglalt - és az alkalmasság igazolására vonatkozó feltételeket alátámasztó - nyilatkozatok, dokumentumok pótlólagos csatolására biztosít lehetõséget.<br>
A felperes által elrendelt kétszeri hiánypótlásból megállapítható volt, hogy azok tartalmát tekintve nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. § körére vonatkozó nyilatkozatok, illetve igazolások csatolását kívánták meg. Ehhez képest azonban nem teljesült maradéktalanul a Kbt. 57. § (1) bekezdésében foglalt követelmény sem, mivel a kétszeri hiánypótlás során a felperes lehetõséget teremtett olyan nyilatkozatok és dokumentumok befogadására az egyes ajánlattevõk ajánlatához, amelyet sem a Kbt. 43. § (4) bekezdése, sem a Kbt. 57. § (1) bekezdése nem tesz lehetõvé. Így nem lett volna lehetõség pótlólagosan a dokumentáció 3.9. pontjában megkívánt, ekként az ajánlat részét képezõ nyilatkozat utólagos csatolására, melyet a Mischek Kft. tett meg a vagyon- és felelõsségbiztosítási szerzõdés megkötését illetõen, és ugyanígy nem lett volna lehetõség az alternatív ajánlatokhoz pótlólagosan a pénzügyi ütemterv csatolásának engedélyezésére a beavatkozó, illetve az ÁM Általános Magasépítõ Kft. és a Mischek Építõipari Kft. részérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Mivel a felperes lehetõvé tette egy alternatív ajánlat benyújtását, az alternatív ajánlatnak a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglalt rendelkezéseket maradéktalanul, és ugyanúgy teljesítenie kellett, mint ahogy azt az ajánlat esetében teljesíteni kell. Ekként az alternatív ajánlatnak is a dokumentáció szerinti pénzügyi ütemtervet tartalmaznia kellett; annak pótlólagos becsatolására a Kbt. 57. § (1) bekezdése szerint lehetõség nem volt.<br>
A felperes további hiánypótlásra vonatkozó felhívásai a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése körébe tartozó felvilágosítást kérõ, illetve tisztázást célzó kérdésfeltevésnek tekinthetõk.<br>
Figyelemmel arra, hogy a felperes ezen hiánypótló eljárásával az egyes ajánlatokra olyan dokumentumokat fogadott el, amelyekre egyebekben a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti feltételek teljesülése esetén van lehetõség, ugyanakkor a Kbt. 57. § (1) bekezdésének a rendelkezéseit is megsértette, az elsõfokú bíróság nem érintette az alperes azon megállapítását, hogy az ajánlatkérõ hiánypótlást célzó magatartása a Kbt. 43. § (4) bekezdésének sérelmével járt, mivel a felperes sem hivatkozhatott alappal arra, hogy a Kbt. 57. § (1) bekezdésének szabályait jogszerûen alkalmazta.<br>
Az alperes a beavatkozó ajánlatának érvénytelenségét arra alapította, hogy az ajánlat pénzügyi ütemterve hiányzik, annak pótlására lehetõség nincs, ekként a beavatkozó ajánlata érvénytelen.<br>
Miután az alperes arra nem hivatkozott, hogy az alternatív pénzügyi ütemterv hiánya - ekként ezen hiányosság pótlásának kizártsága - az érvénytelenséget megalapozhatja, az elsõfokú bíróság a kereseti kérelem és ellenkérelem korlátai között ezt az érvénytelenségi okot figyelembe nem vehette.<br>
Megállapítható volt ugyanakkor az, hogy a beavatkozó ajánlata pénzügyi ütemtervet tartalmazott.<br>
Nyilvánvaló módon az ajánlat 109. oldalának fejlécében elírás következtében került sor egy másik intézmény megnevezésére, melyet egyrészt igazolt a hiánypótlás során - melyet erre nézve az elsõfokú bíróság a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés szerinti, jogszerûen alkalmazott tisztázásként értékelt - ismételten becsatolt pénzügyi ütemterv, mely szakaszolásában és számszakilag is az eredetileg csatolt ajánlattal mindenben megegyezett, másrészt a bírósági eljárás során az ajánlatban tévesen szereplõ intézmény javára elkészített pénzügyi ütemterv bemutatása, amely a felpereshez benyújtott ajánlattól tartalmában eltért.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés rendelkezéseibe beilleszthetõnek ítélte az elsõfokú bíróság azt a további indokot is, mely a beavatkozó hiánypótlásában szerepelt, amely az opciós ajánlat együtt, illetve külön szerepeltetése, illetve az árak áfával, illetve áfa nélküli megjelentetése következtében még rögzítésre kerültek, és a beavatkozó mûszaki magyarázatát igényelték.<br>
Mindezekre figyelemmel az elsõfokú bíróság azt állapította meg, hogy a beavatkozó ajánlata érvényes volt, ehhez képest a felperes a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel az 59. § (1) bekezdésének rendelkezéseit nem sértette meg.<br>
Ezért az elsõfokú bíróság az alperes határozatát megváltoztatta, és ezen jogszabályi rendelkezések sérelmének a felperes terhére való kimondását mellõzte. A határozatból megállapíthatóan a bírság szankciójának alkalmazására ezen utóbbi jogszabályi rendelkezések sérelme indokán került sor, ezért az elsõfokú bíróság a bírság kiszabására vonatkozó rendelkezést is mellõzte.<br>
Az elsõfokú bíróság álláspontja szerint önmagában a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdéséhez kapcsolódó jogsértés olyan súlyúnak nem értékelhetõ, amely a Kbt. 88. § (1) bekezdés f) pontja szerinti bírság kiszabását indokolta volna.<br>
Az elsõfokú bíróság ítélete ellen az alperes fellebbezett, a felperes és a felperesi beavatkozó pedig csatlakozó fellebbezést terjesztett elõ.<br>
Az alperes fellebbezésében az elsõ fokú ítélet megváltoztatását és a kereset elutasítását kérte.<br>
Arra hivatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése a hiánypótlás lehetõségét kizárólag a 44. és 46. §-okban meghatározott igazolások és nyilatkozatok tekintetében teszi lehetõvé. A pénzügyi ütemterv az ajánlatnak olyan eleme, amely az elõbbi körbe nem fér bele, tekintettel arra, hogy olyan közgazdasági tényezõkkel bír, amely az egész ajánlat értékelésére befolyással van; tehát nem egy érvényességi igazolás vagy nyilatkozat, amit utólag hiánypótlás keretében pótolni lehetne. Következésképpen az ajánlatkérõ jogszabálysértõen járt el, amikor a Kbt. 43. § (4) bekezdését a 44. és 46. §-okban meghatározott körön túlra is kiterjesztve alkalmazta.<br>
Megítélése szerint az ajánlat egyetlen részét sem lehet kicserélni a benyújtási határidõ után, mert az a Kbt. alapelveit sértené, még akkor is, ha elírásra hivatkozik az ajánlattevõ.<br>
Elfogadhatatlan a felperes hivatkozása elírásra azért is, mert a vitatott pénzügyi ütemterv tartalmában változott.<br>
A felperes és a felperesi beavatkozó - tartalmilag egyezõ - csatlakozó fellebbezésében a kereset részbeni elutasításáról való rendelkezés megváltoztatását kérte, azzal, hogy a felperes, eljárása során, az alternatív ajánlatok vonatkozásában sem sértette meg a Kbt. rendelkezéseit, valamint kérte az alperes kötelezését 400 000 Ft felperesi és felperesi beavatkozói perköltség megfizetésére.<br>
A felperes kérte továbbá a jogalap nélkül kirótt 4 000 000 Ft bírság kamatokkal történõ visszafizetését, valamint az elsõ fokú ítélet általa megváltoztatni nem kért rendelkezéseinek helybenhagyását.<br>
A csatlakozó fellebbezések szerint az elsõfokú bíróság megalapozatlanul utasította el részben a felperes keresetét, mert nem vizsgálta kellõ körültekintéssel az alternatív ajánlatok szerepét a per tárgyát képezõ közbeszerzési eljárásban, ezért jutott helytelen következtetésre.<br>
Az alternatív ajánlat elkészítése nem volt kötelezõ, és szemben a bírósági ítélet indokolásában foglaltakkal, az nem egy önálló ajánlat, ezért nem vonatkozhatnak rá a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) és (4) bekezdésében írtak; ugyanis az alternatív ajánlat (határidõ rövidítése, eltérõ minõségû anyag beépítése) ebben az esetben csak az ajánlatok összehasonlíthatóságának elõsegítését szolgálta, ezért az ajánlati dokumentáció 2.16.1. pontja és a Kbt. 57. §-a alapján kérhetett kiegészítõ adatokat a felperes.<br>
Ez - véleményük szerint - ebben az esetben nem minõsülhet hiánypótlásnak, ennek megfelelõen az elsõ fokú ítélet 6. oldalának (2) és (3) bekezdés utolsó mondata is helytelen következtetést tartalmaz, nem történt semmilyen mértékû jogsértés a felperes részérõl.<br>
Az elsõ fokú ítéletben foglaltakkal ellentétben nem tartották megalapozottnak a részükre megítélt perköltség összegét, mert az nem áll arányban - különösen az ügyvédi munkadíj vonatkozásában - az elvégzett munka értékével. A jelen ügyben egy fontos jogértelmezési kérdésrõl van szó, amelynek jogi képviselete nagyon alapos felkészültséget és munkát igényel, a Fõvárosi Bíróság által megítélt 7500 Ft-os perköltség - álláspontjuk szerint - nem fejezi ki az eljárás jelentõségét.<br>
Hiányolták, hogy az elsõfokú bíróság nem rendelkezett a jogalap nélkül kirótt bírság kamatokkal történõ visszatérítésérõl sem.<br>
Nyilatkoztak arról, hogy nem tudják elfogadni az alperesi fellebbezésben foglalt jogi érvelést, a lefolytatott közbeszerzési eljárás megfelelt a verseny tisztaságát elõíró követelményeknek, valamint a gazdasági ésszerûség szempontjainak.<br>
A fellebbezés alapos, a csatlakozó fellebbezések nem alaposak.<br>
Elsõdlegesen kiemeli a Legfelsõbb Bíróság, hogy polgári jogviszonyokban az ügyleti akarat, a nyilatkozati-akarati elv összevetése mérvadó lehet, de a közbeszerzési eljárásban a Kbt. hatálya alá tartozó ügyekben a Kbt. kötelezõ elõírásainak a betartását kell számon kérni, mint speciális szabályokat, az eljárásban részt vevõkön, amelyek megelõzik a polgári jog általános jellegû értelmezési gyakorlatát.<br>
A felperes által hivatkozott Polgári Elvi Döntések, legfelsõbb bírósági eseti döntések, a közbeszerzési eljárás eredményeként létrejött szerzõdések tekintetében kerülhetnek alkalmazásra, a közbeszerzési eljárás jogszerûségének minõsítésében azonban nem játszhatnak szerepet.<br>
A közbeszerzési eljárás vizsgálata során az ajánlati felhívásban és az ajánlati dokumentációban foglaltakkal kell összevetni - a Kbt. rendelkezéseinek alapulvételével - a beérkezett ajánlatokat, nem lehet a feltételezett "ügyletkötési akaratra" hagyatkozni, az ajánlat tényleges tartalma nem helyettesíthetõ a pályázó való szándékára vonatkozó következtetéssel.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése a "nem egyértelmû kijelentések tartalmának tisztázása érdekében" történõ felvilágosításkérés lehetõségét biztosítja az ajánlatkérõ számára.<br>
A tartalom tisztázása azonban már egy adott, meglévõ ajánlati tartalmat, adathalmazt jelent, amely esetlegesen egyértelmûség hiánya miatt pontosításra szorul. E tisztázási kör nem tágítható további információk, adatok bekérésével, az ajánlat kvázi kiegészítésére történõ felhívással (ld. 2000. július 11-i felhívás 1., 2. pont).<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése a hiánypótlás szabályait és feltételeit rendezi, nem azonosítható és nem keverhetõ össze a fent ismertetett Kbt. 57. § (1) bekezdése szerint folytatandó eljárással, attól pontos elhatárolást igényel, mint ahogy azt a Kbt. rendszerében elfoglalt helyük is meghatározza.<br>
Az ajánlatkérõ által "hiánypótlásként" bekért pénzügyi-mûszaki ütemterv - amely egyébként az ajánlati dokumentáció III.3.5. pontja értelmében az ajánlat kötelezõ tartalmi eleme volt - sem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a és 46. §-a szerint csatolandó iratnak, sem "formai hiányosságnak" nem minõsül, így e körben a Kbt. 43. § (4) bekezdése szerinti hiánypótlási felhívás kibocsátásának nem volt helye.<br>
Ez a felhívás az ajánlat tartalmának tisztázásaként sem volt felfogható, mivel az ajánlat tartalmából eleve hiányzott a kötelezõen elõírt elem. Így a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés szabályának alkalmazására sem kerülhetett sor.<br>
A fentiekbõl következõen helyesen állapította meg az alperes, hogy a nyertes ajánlata nem felelt meg az ajánlati felhívásban, illetõleg a dokumentációban meghatározott feltételeknek, ezért az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelennek minõsült.<br>
Így a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja szerinti megállapítás mellett jogszerûen került sor az f) pont szerinti szankcionálásra, amelynek mértéke megfelelt az (5) bekezdésben foglalt szempontoknak.<br>
Minderre tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdés alapján megváltoztatta és a felperes keresetét teljes egészében elutasította.<br>
Az elsõ- és másodfokú eljárásban felmerült alperesi perköltség megfizetésére a Legfelsõbb Bíróság a felperest és a felperesi beavatkozót a Pp. 78. § (1) bekezdése és 83. § (1) bekezdése szerint kötelezte.<br>
A felperes személyes illetékmentességére tekintettel az oldalán felmerült kereseti és fellebbezési eljárási illetéket a 6/1986. (VI. 26.) IM rendelet 14. §-a szerint az állam viseli, míg a felperesi beavatkozó a másodfokú eljárási illeték viselésére a 6/1986. (VI. 26.) IM rendelet 13. § (2) bekezdésének megfelelõen köteles.<br>
<br>
Budapest, 2002. november 28.<br>
<br>
Dr. Buzinkay Zoltán s. k.,	Dr. Fekete Ildikó s k.,<br>
tanácselnök	elõadó bíró<br>
<br>
Dr. Danziger Éva s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>