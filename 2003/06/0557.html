<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0557)
</b></h2><FONT size=3><i><u></i></u><br>
<br>
12.K.30.837/2001/12.<br>
<br>
A Fõvárosi Bíróság a dr. Zsoldos Mária ügyvéd által képviselt Hódmezõvásárhelyi Útépítõ Kft. (6800 Hódmezõvásárhely, Lázár u. 10.) felperesnek, a dr. Czifra Károly ügyvéd (5000 Szolnok, Dózsa György u. 2.) által képviselt Szolnok Megyei Jogú Város Önkormányzata (5000. Szolnok Kossuth tér 9.) alperesi beavatkozó részvételével, a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Megállapítja a bíróság, hogy a felperes javára 20 000 Ft (azaz húszezer Ft) illeték visszatérítésének van helye. E célból a jogerõs ítélet rendelkezõ része egy kiadmányát megküldi az illetékhivatalnak.<br>
A felperes által le nem rótt további 10 000 Ft (azaz tízezer Ft) kereseti illetéket a felperes maga viseli.<br>
Kötelezi a bíróság a felperest, hogy 15 nap alatt fizessen meg az alperesnek 30 000 Ft (azaz harmincezer Ft) és az alperesi beavatkozónak 20 000 Ft (azaz húszezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 6 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
Az ajánlatkérõ önkormányzat (jelen per alperesi beavatkozója) 2000. szeptember 20. napján ajánlati felhívást tett közzé nyílt eljárás lefolytatására a "Pozsonyi út-Szántó krt. keresztezõdése körforgalmú csomóponttá alakításának kivitelezése" tárgyában.<br>
A 2000. november 17. napján megtartott eredményhirdetésen a 4 ajánlattevõ közül a STRABAG Kft.-t hirdették ki nyertesnek.<br>
2000. november 27. napján az eljárásban ajánlattevõként részt vett HÓDÚT Kft. (jelen per felperese) jogorvoslati kérelmet nyújtott be, melyben kérte az eljárást lezáró döntés megsemmisítését, és ajánlatkérõ költségekben marasztalását. Sérelmezte, hogy az ajánlatkérõ értékelése olyan módon történt, hogy az követhetetlen, nem az ajánlati felhívásnak megfelelõ. Jogsértõ volt az értékelés azért is, mert nem minden esetben osztották ki a teljes pontszámot az adott részszempont vonatkozásában.<br>
Az alperesi Döntõbizottság D.613/7/2000-es számú határozatában a felperesi cég jogorvoslati kérelmét elutasította. Határozatának indokolásában kifejtette, hogy az ajánlatkérõ az egyes szempontok pontszámát hasznossági függvényekkel határozta meg, mely kétségkívül nehezen áttekinthetõvé tette az értékelést, sõt egyes részszempontok esetén csak feltételezett ajánlati elem értékéhez viszonyított, ugyanakkor az értékelés mégsem volt jogsértõ, mivel az nem vezetett matematikai manipulációhoz. Ez következik abból, hogy a pontszámok lineáris módon történõ arányosítása nem eredményezett volna eltérõ eredményt az ajánlatkérõ által alkalmazott értékeléshez képest. Az alperes határozatában ellenõrzõ táblázatot is készített, melyben mind a négy részszempontot megvizsgálta, és arra a megállapításra jutott, hogy a teljesítési határidõ, a vállalt jótállás idõtartama a biztosíték mértéke és az ajánlati ár részszempontok lineáris arányosítása is ahhoz vezet, hogy a STRABAG Kft. lesz a nyertes, míg a felperes csak a második. Mindezek alapján a határozat leszögezte, hogy az ajánlatkérõ ugyan eltért a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében meghatározottaktól, amikor a számításánál esetenként nemcsak a beérkezett ajánlatok valós tartalmát tartotta szem elõtt, azonban a pontozása mégis tükrözte az ajánlatok közötti különbséget, így a pontozása nem volt jogsértõ.<br>
A felperes a bírósági tárgyaláson módosított keresetében kérte az alperesi határozat hatályon kívül helyezését, valamint az alperes perköltségekben való marasztalását. Keresetében elõadta, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontját, mert az ajánlatok részszempontok szerinti tartalmi elemeinek értékelése során a pontszámok felsõ és alsó határa nem volt azonos, valamint a pontszámok önkényesen kiválasztott korrekciós normákkal való módosítása pedig a Kbt. 24. § (2) bekezdését sértette. Álláspontja szerint a STRABAG Kft. csak az ajánlati ár részszempont vonatkozásában volt jobb, a többi három részszempontban a felperesi cég, amely keresetében levezetett számítás szerint azt jelenti, hogy a felperes lett volna a nyertes.<br>
Az alperes iratokkal együtt felterjesztett ellenkérelmében úgy nyilatkozott, hogy a felperes azon állítása, mely szerint csak egyetlen matematikai képlettel lehet megállapítani az ajánlatok közötti különbséget, nem helytálló. A felperes által keresetében alkalmazott módszer lehet egy ajánlatkérõ által is alkalmazott módszer, azonban ezt mindig a közbeszerzési eljárás ura, azaz az ajánlatkérõ dönti el. Az ajánlatkérõnek a számítási módszer kidolgozása során mindössze arra kell hangsúlyt fektetnie, hogy a számítási módszer az ajánlattevõk esélyegyenlõségét ne sértse. Jelen közbeszerzési eljárásban az ajánlatkérõ az ajánlatokat valós tartalmuk szerint, az esélyegyenlõség elvének figyelembevételével bírálta el, az alperesi Döntõbizottság azt csak az összehasonlíthatóság kedvéért egyszerûsítette határozatában. Az ajánlatkérõ összehasonlítási módszerének alapelvei azonban elfogadhatóak voltak.<br>
Az alperesi beavatkozó a bírósági eljárás során kifejtette, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja alapján támadta az alperesi határozatot, tehát azon az alapon, hogy a legelõnyösebb ajánlatot õ tette. Mivel az alperesi beavatkozó az értékelési módszertanát a törvények keretei között maga alakíthatja ki, és mind ez alapján, mind lineáris arányosítás esetén a STRABAG Kft. lenne a nyertes, ezért a felperes Kbt. 34. § (3) bekezdés c) pontjára való hivatkozása alaptalan. Mivel az esetleges módszertani hibák lényegi eltéréshez az értékelésben nem vezettek, ezért a felperesi másik hivatkozása szerinti Kbt. 24. § (2) bekezdése sem sérült. Bejelentette továbbá, hogy azóta a közbeszerzési eljárással elnyert beruházás megvalósításra került.<br>
A bírósági eljárás során alperes hivatkozott a 3.K.30351/2001/4-es számú Fõvárosi Bíróság által hozott ítéletre, amely hasonló tényállás mellett az alperesi álláspontot alátámasztó döntést hozott. Felperes vitatta a hivatkozott ítélet analóg alkalmazhatóságát, és továbbra is arra hivatkozott, hogy a STRABAG Kft.-t csak matematikai manipulációval lehetett gyõztesnek kihozni, a feltételezett ajánlati elemekhez való viszonyítás a részszempontok kiosztása körében pedig kifejezetten jogsértõ volt.<br>
A bíróság megállapította, hogy a felperes keresete az alábbiak szerint nem alapos.<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdése szerint: "Az ajánlatkérõnek biztosítania kell az esélyegyenlõséget az ajánlattevõk számára."<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja akként rendelkezik, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése pedig kimondja, hogy: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni."<br>
A Kbt. fent idézett jogszabályhelyei egyértelmûen rögzítik, hogy az összességében legelõnyösebb ajánlat választásakor, az egyes részszempontokra adható pontok alsó és felsõ határa azonos a konkrét ügyben 0-100 pont), és az ajánlatkérõnek ezen alsó és felsõ ponthatár között kell az ajánlatokat értékelnie.<br>
A bíróság megállapította, hogy jelen ügy ajánlatkérõje, az alperesi beavatkozó ezen jogszabályi rendelkezések keretei között járt el, amikor minden részszempont vonatkozásában 0-100 pont között határozta meg az adható pontszámok alsó és felsõ határát, valamint amikor e ponthatárok között értékelte az ajánlatokat.<br>
Az ügyben a bíróság által eldöntendõ kérdés az volt, hogy a pontszámok arányosításának milyen számítási mód szerint kell történnie, illetve hogy csak egyfajta számítási mód, vagy többféle is alkalmazható. Ez a jogvita lényegében azt a kérdést rejti magában, hogy egyetlen egzakt matematikai módszer létezik-e a pontszámok arányosítására, avagy ilyen egzakt módszer nem határozható meg, hanem az eset körülményeitõl függõen az egyes résszempontok reális tartalma szerint kell a megfelelõ számítási módot az ajánlatkérõnek kiválasztania.<br>
A bíróság álláspontja szerint egyedül az ajánlati ár tekinthetõ olyan részszempontnak, amelyben az arányosításra egzakt matematikai módszer alkalmazható. Az ajánlati ár vonatkozásában ugyanis pénzösszegeket kell összehasonlítani, a pénz pedig mint általános egyenértékes pontosan arányosítható egymáshoz. Ez azt jelenti, hogy az ajánlati ár vonatkozásában a legjobb ajánlatnak mindig a kiosztható pontszámok felsõ határát (tehát jelen esetben 100 pontot) kell kapnia. Ez következik abból is, hogy általában a beszerzések során a bizonytalan tényezõ sosem a beszerzés tárgya, annak feltételei stb., hiszen az ajánlatkérõ tisztában van azzal, hogy mit szeretne, hanem mindig az adott beszerzés piaci ára. A közbeszerzési eljárás lényege és célja mindig egy adott beszerzés legalacsonyabb piaci árának meghatározása, még akkor is ha nehezen összehasonlítható járulékos szolgáltatások, kedvezmények miatt, maga a beszerzés sem határozható meg elõre teljes egzaktsággal (a legelõnyösebb ajánlat ezért objektíve mindig a legolcsóbb is egyben). A többi részszempont vonatkozásában ugyanakkor nem általános egyenértékesek mennyiségi összehasonlítása történik, hanem szerzõdési feltételek eleve relatív százalékos, napban és egyéb matematikai és hétköznapi értelemben egyaránt nem objektív tényezõinek az összehasonlítására kerül sor, melyek esetében az egyszerû matematikai arányszámok nem adnak arra választ, hogy ténylegesen hányszor jobb az egyik ajánlat a másiknál. Így például a konkrét esetben annak eldöntése, hogy egy 20 évi idõtartamra épült építési beruházásra vállalt 60 hónapos jótállás a 37 hónapos jótálláshoz képest a 60:37 (tehát 100:62 pont) arányban jobbnak tekinthetõ nem módható ki, hiszen ez az arányszám attól függõen változhat, hogy ezen relatív számoknál milyen objektív (vagy szubjektív) tényezõhöz hasonlítunk. Természetesen nem kizárt az ilyen fajta arányszám felállítása, azonban ilyen esetben az ajánlatkérõnek a szerzõdés tartalmi eleméhez igazodóan ennek figyelembevételével kell eldöntenie, hogy milyen súlyszámot alkalmaz.<br>
 Hiszen ugyanígy objektívnek tekinthetõ ezen részszempont értékelése, amennyiben az ajánlatkérõ a mûszaki elvárhatóság alapján a 20 éves lehetséges jótálláshoz viszonyítja a 60 illetve 37 hónapot. Ebben az esetben 240:60 (100-ból 25 pont), illetve 240:37 (100 pontból 15 pont) jár. A különbség ekkor már, abszolút számokban kifejezve, a két ajánlat között 10 pont és nem 38, ahogy azt a másik - felperes által keresetében preferált - pontozás kihozta. Ezen okfejtéssel kapcsolatban utalni kell arra, hogy a Kbt. nem írja elõ, hogy a legjobb ajánlat mindenképpen a felsõ pontszámot kell hogy kapja (tehát a 100 pontot) csak azt, hogy az adott ponthatárok között kell az ajánlatokat értékelni. Ezen feltétel teljesítéséhez pedig elegendõ - alperesi állásponttal ellentétben - ha az adott résszszempont vonatkozásában a többi ajánlat kapott pontjaihoz képest a legtöbbet kapja. Ugyanígy elmondható ez a felperes keresetében vitatott teljesítési biztosíték részszempontra vonatkozó pontszámokra is, ahol szintén relatív, százalékban kifejezett számok megítélésérõl van szó.<br>
Ebbõl következik, hogy többféle számítási mód is helyes lehet a Kbt. eltérõ szabályának hiányában. Így törvénysértés nem valósul meg, amennyiben az ajánlatkérõ a számítás során azokat és csak is azokat az elbírálási szempontokat mind figyelembe vette, melyeket eredetileg a kiírás tartalmazott, valamint az elõre meghatározott súlyszámok szerint szorozta be az elõre meghatározott pontszám intervallumban kiosztott pontszámokat. A bíróság álláspontja tehát az, hogy jogszabályi elõírás hiányában nem értékelhetõ az ajánlatkérõ terhére a teljes ponttartomány kiosztásának a hiánya. Az arányosítás mikénti elvégzésre nincs kifejezett jogszabályi elõírás, eme szabályozási hiányosság az ajánlatkérõ terhére nem értékelhetõ. Így jelen szabályozás szerint többféle számítási mód is lehetséges, és mindegyik törvényes. E körülménynek egyetlen törvényi korlátja az ajánlattevõk esélyegyenlõségének elve, mely magában foglalja azt a körülményt is, hogy az alkalmazott számítási mód nem vezethet olyan aránytalanságokhoz az értékelés során, amely már a pontszámokhoz rendelt súlyszámok okszerûségét és reális voltát is megkérdõjelezik. Már csak azért is így van ez, mert ilyen esetben az értékelés a Kbt. konkrét szabályát, a Kbt. 34. § (3) bekezdés b) pontját sértené, hiszen ebben az esetben a súlyszám nem állna arányban a részszempont tényleges jelentõségével.<br>
A bíróság jelen ügyben osztotta azt az alperesi álláspontot, hogy az alperesi beavatkozó mint ajánlatkérõ pontozásában bár kissé áttekinthetetlen, de nem irreális - a meghatározott súlyszámokhoz képest korrekt - számítási módszert alkalmazott, és így ezen számítási módszert jogszerûen alkalmazta.<br>
Az ajánlatkérõ által alkalmazott számítási módszer ugyanis nem tartalmazott olyan súlyú korrekciókat és aránytalanságokat, amelyek egy lineárisabb, a törvény keretei között még alkalmazható, de felperes számára kedvezõbb számítási módhoz képest eltérõ eredményt hozott volna, azaz az esetleges aránytalanságok a végeredményre érdemi kihatással nem voltak.<br>
Mindebbõl az is következik, hogy a felperes által keresetében elõadott számítási mód a bíróság megítélése szerint ajánlatkérõ által nem lett volna választható, mivel ebben az esetben az egyes részszempontokhoz rendelt súlyszámok eltúlzottnak lettek volna tekinthetõk.<br>
Minderre tekintettel a bíróság a felperes keresetét a Pp. 339. § (1) bekezdése alapján elutasította.<br>
A bíróság a perköltségrõl a Pp. 78. § (1) és 83. § (1) bekezdése, a 6/1986. (VI. 26.) IM rendelet 13. § (2) bekezdése, valamint a 8/2002. (III. 30.) IM r. 2. §-a alapján rendelkezett.<br>
<br>
Budapest, 2002. november 26.<br>
<br>
Dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>