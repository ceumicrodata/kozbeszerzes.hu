<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0560)
</b></h2><FONT size=3><i><u></i></u><br>
<br>
12.K.31.378/2002/3.<br>
<br>
A Fõvárosi Bíróság a dr. Balogh Ákos ügyvéd (1023 Bp., Rómer F. u. 2.) által képviselt Izsófalva Nagyközség Önkormányzata (3741 Izsófalva, Izsó M. út 64.) felperesnek, a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy 15 nap alatt fizessen meg az alperesnek 20 000 Ft (azaz húszezer Ft) perköltséget.<br>
Megállapítja a bíróság, hogy a felperes javára 10 000 Ft (azaz tízezer Ft) illeték visszatérítésének van helye. E célból az ítélet egy jogerõs példányával megkeresi az Illetékhivatalt.<br>
A kereseti illetéket az állam viseli.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
Az ajánlatkérõ (jelen per felperese) 2002. március 13-án részvételi felhívást tett közé nyílt elõminõsítéses eljárás megindítására "Izsófalva nagyközség szennyvízcsatornázása kiviteli terveinek elkészítése és a kivitelezés megvalósítása" tárgyában. Az ajánlatkérõ az ÉVIBER Kft.-t bízta meg a közbeszerzési eljárás lebonyolításával. A beruházás fedezetének megteremtése érdekében még 2001 tavaszán állami támogatás iránti igényt nyújtott be, melyben a teljes beruházás bruttó értékét 362 304 000 Ft-ban, a nettó költségét 289 843 000 Ft-ban jelölte meg. A részvételi felhívás 9. pontja meghatározta a részvételre jelentkezõk pénzügyi-gazdasági-mûszaki alkalmassága igazolásához kért adatokat és tényeket. A 9.1. pontban a pénzügyi-gazdasági alkalmasság igazolására pénzintézeti nyilatkozatot, valamint az 1999. és 2000. évi mérleg és eredménykimutatás csatolását kérte. A 10. b) pontban az alkalmatlansági szempontok egyikeként elõírta, hogy az ajánlattevõ nettó árbevételének 2000. évben el kell érnie a nettó 1 milliárd Ft-ot.<br>
Az elõminõsítéses eljárásban való részvételre a 2002. április 8-i határidõig hat vállalkozás jelentkezett. A DIAMIT Építõ, Ipari, Szolgáltató és Befektetési Rt. még 2002. március 20. napján jogorvoslati kérelmet nyújtott be a részvételi felhívás 10. b) pontjának második francia bekezdésében meghatározott alkalmatlansági szempont - mely szerint alkalmatlan az, aki nem érte el a nettó 1 milliárd forintos árbevételt 2000-ben - jogsértõ voltának megállapítása, annak megsemmisítése és ideiglenes intézkedésként az eljárás felfüggesztése végett. Kérelmét a lefolytatott jogorvoslati eljárás során azzal indokolta, hogy az ajánlatkérõ beszerzésének nettó teljesítési értéke nem éri el a 300 millió Ft-ot, és figyelemmel a 2003. november 1-jei határidõre, ez évi 150 millió Ft értékû beruházást jelent. Ehhez képest a nettó 1 milliárd Ft-os árbevétel alkalmassági követelményként való elõírása eltúlzott, az majdnem a beruházás értékének hétszerese. Ez pedig sérti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését. Hivatkozott arra is, hogy ez az adat ráadásul nem fejezi ki a tényleges pénzügyi-gazdasági helyzetét az ajánlattevõnek, mert az árbevétel a gazdálkodás stabilitásáról nem ad releváns képet. Felhívta arra is a figyelmet, hogy az ajánlatkérõ mûszaki szempontból azt a jelentkezõt minõsítette alkalmasnak, aki az elmúlt 2 évben legalább 2 azonos nagyságrendû és bonyolultságú szennyvízcsatorna-építési beruházást megvalósított. Ennek teljesülése esetén azonban nyilvánvaló, hogy az adott pályázó éves nettó árbevétele 1 milliárd forint alatt marad. Elõadta továbbá, hogy saját nettó árbevétele az elmúlt 3 év viszonylatában 500-800 millió Ft között mozgott, és ez több hasonló jellegû beruházás elvégzését jelentette. Mindezért az ajánlatkérõ eljárása sérti az esélyegyenlõség elvét és a Kbt. 35. § (1) bekezdés b) és d) pontját is.<br>
Az ajánlatkérõ érdemi ellenkérelmében arra hivatkozott, hogy ez számára kiemelt és nagy volumenû beruházás, melynek biztonságos, hosszú távon is megbízható vállalkozásokkal való lebonyolításához különleges érdeke fûzõdik. Emellett az állami források hosszú átfutási ideje miatt olyan cégre volt szükség, amely a szükséges elõfinanszírozást biztosítani tudja.<br>
Az alperesi Döntõbizottság D.140/6/2002. számú határozatában a jogorvoslati kérelemnek helyt adott, és megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését, és ezért megsemmisítette az ajánlatkérõ részvételi felhívását és az ezt követõ döntéseit. Emellett az ajánlatkérõt 1 millió Ft-os bírság megfizetésére kötelezte. A határozat indokolásában kifejtette, hogy a felperesi ajánlatkérõ korántsem korlátok nélkül alakíthatja ki az alkalmasság elbírálásának rendszerét. Ilyen korlátot jelent a Kbt. 44. § (7) bekezdése, amely a beszerzés becsült értékére tekintettel és legfeljebb a szerzõdés teljesítéséhez ténylegesen szükséges feltételek mértékéig engedi meg az alkalmassági feltételek elõírását. Ennek érvényesülése pedig az esélyegyenlõség elvének biztosítéka is. Jelen beszerzés nettó értéke 289 843 000 Ft volt két évre, ehhez képest 1 év vonatkozásában az 1 milliárd Ft-os árbevétel ennek többszöröse, amely ezért a beszerzési értékre nincs figyelemmel. A beszerzés tárgyára tekintettel sem állapítható meg ilyen mértékû árbevétel szükségessége, amely elõírás egyébként is ellentmondásban van a mûszaki alkalmatlanság körében elõírt azon szemponttal, hogy elõzõ évben legalább 2 ilyen nagyságrendû beruházás igazolása szükséges. Ezen szempont érvényesítése a szerzõdés fõvállalkozási jellegével sem indokolható, hiszen a fõvállalkozási jellegbõl adódóan a beruházás egészben vagy részben alvállalkozók útján teljesül, amely eleve nem teszi szükségessé a kivitelezési munkálatok teljes költségének fõvállalkozó általi viselését. Alaptalan azon felperesi ajánlatkérõi hivatkozás is, hogy az elõfinanszírozás indokolta a vitatott feltétel elõírását, mivel ez egy olyan körülmény, amely a szerzõdés értékelése során vehetõ figyelembe. Az alperesi határozat szerint a Kbt. 44. § (7) bekezdése azért írja elõ ezt a kógens szabályt, hogy gátat szabjon az ajánlatkérõk túlbiztosításának, amely a szükséges mértéket meghaladóan lecsökkenti az eljárásban résztvevõk számát, és így szükségtelen mértékben korlátozza a versenyt.<br>
A felperes keresetében kérte az alperesi határozat hatályon kívül helyezését és alperes perköltségekben marasztalását. Keresetében elõadta, hogy a felperes a részvételi felhívás közzétételét megelõzõen, 2002. február 28. napján állásfoglalást kért a Közbeszerzések Tanácsától a sérelmezett feltétel jogszerûsége kérdésében. A Közbeszerzések Tanácsa 2002. március 6. napján kelt 1472/2002. számú válasziratában kifejtette, hogy egyedi ügyben ugyan nem foglalhat állást, de általános elvként rögzítette, hogy az ajánlatkérõ elõírhatja az ajánlattevõk és a szerzõdés teljesítésébe bevonni kívánt alvállalkozók pénzügyi-gazdasági alkalmasságának igazolására az elõzõ legfeljebb 3 évi teljes forgalomra és ugyanezen idõszakra vonatkozó közbeszerzések tárgyának forgalmára vonatkozó nyilatkozatát. A felperes jogi érvelése szerint az elõírt árbevételt általánosságban azok a vállalkozók képesek elérni, amelyek kapacitása lehetõvé teszi, hogy egyszerre legalább 2-3 ilyen volumenû beruházást bonyolítson. Az ilyen vállalkozás pénzügyileg több lábon áll, esetleges nem várt körülmény önmagában a fõvállalkozó egyébirányú teljesítési képességét még nem rendíti meg. A csatornaberuházások piacán egyébként is elfogadott gyakorlat a háromszoros biztosíték kérése. Téves azon alperesi álláspont is, hogy a mûszaki és pénzügyi alkalmassági feltételek ne állnának összhangban. A két feltétel "típus" szerepeltetésének célja és iránya teljesen eltérõ, azok nem összehasonlíthatóak, egybevethetõek. A pénzügyi feltételeket teljesíteni képesek nem feltétlenül kell hogy egyben a mûszaki feltételek teljesítésére is alkalmasak legyenek és fordítva. A beruházás várható megvalósítási ideje sem két év, hanem a közbeszerzési eljárás idõtartamának leszámításával 18 hónapban határozható meg, melybõl négy hónapon keresztül kivitelezési munka az idõjárásra tekintettel nem végezhetõ. Az így számolható mintegy 14 hónapra - 30 napos elõteljesítés elõírása mellett - a fõvállalkozónak, mintegy havi 50 millió Ft saját forrással kell rendelkeznie ahhoz, hogy a beruházás <br>
folyamatos legyen. Végül hivatkozott arra is, hogy kifejezetten a beruházás fõvállalkozói jellegére tekintettel írt elõ a felperes ilyen kiemelt mértékû árbevételt, hiszen egy építési beruházás teljes vállalási ára számvitelileg a fõvállalkozó árbevételének minõsül.<br>
Az alperes iratokkal együtt felterjesztett ellenkérelmében kérte a felperesi kereset elutasítását és felperes perköltségekben marasztalását. Elõadta a határozatában foglaltakon túl, hogy 2-3 hasonló beruházást egyszerre bonyolító cégek alkalmazásának lehet közgazdaságtani alapja, de nem indokolja önmagában, hogy csak az ilyen típusú cégek részvételi lehetõségét biztosítsák. A felperes által hivatkozott piaci gyakorlatban elfogadott háromszoros biztosítás sem jogi, sem közgazdasági szempontból semmilyen biztosítékot nem jelent. Közgazdasági szempontból a cég gazdálkodása ettõl még többféle lehet: pl. veszteséges is. A felperes csatornázása a kisebb, közepes volumenû csatornázások közé tartozik, így nem indokolt a nagy volumenû csatornázásokban való jártasság követelménye, amivel felperes indokolta a vitatott elõírást. A felperes által hivatkozott 30 napos elõteljesítésre és 30 napos fizetési határidõ vállalására alperesi álláspont szerint az 1 milliárd forint árbevételt el nem érõ cégek is képesek. Végül kifejtette, hogy a Közbeszerzések Tanácsának felperes által hivatkozott állásfoglalásának nincs jogi kötõereje, így felperes érvelésének alátámasztására nem alkalmas. Perköltségigényét 20 000 Ft-ban jelölte meg.<br>
A bírósági tárgyaláson felperes arra is hivatkozott, hogy a beruházás a felperesi ajánlatkérõ község életében nagy fontosságú. Egy kisközség ellenõrzési jogosítványai is korlátozottak, ezért feltétlenül szükséges volt a megfelelõ biztosíték kérése. Alperes a felvetésre reagálva kifejtette, hogy e kérdésnek az ügyben nincs relevanciája, mert az ajánlatkérõ személyétõl teljesen független, hogy az ajánlattevõ alkalmas-e az adott beruházásra vagy nem.<br>
A bíróság megállapította, hogy a felperes keresete az alábbiak szerint nem alapos:<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (6) bekezdése szerint: "Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
(7) Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
A bíróság elöljáróban megjegyzi, hogy a fenti hatályos jogszabályi hivatkozások számozását, a Kbt.-t módosító 2001. évi LXXIV. törvény 144. §-a határozta meg. A módosítás elõtt a (7) bekezdés, (5) bekezdés volt és ennek megfelelõen a (6) bekezdés pedig a (4) bekezdés. A módosítást követõen a számozás változott, de a régi (5) és új (7) bekezdés szövegezésében a (4) bekezdésre hivatkozást jogalkotói-technikai hibából kifolyólag nem írták át. Ettõl függetlenül a bíróság a hatályos jogszabályi utalást a (6) bekezdésre értelmezte, ahogy azt az alperesi határozat - felperes által sem vitatottan - tette.<br>
A felek közötti jogvita nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésének konkrét ügyben való alkalmazhatóságáról szólt, hanem arról, hogy a perbeli tényállásban megállapítottak megfelelnek-e ezen bekezdés rendelkezéseinek. A felperes tehát nem vitatta, hogy a beszerzés becsült értékére is tekintettel kellett meghatározni a szerzõdés teljesítéséhez ténylegesen szükséges feltételeket, így a részvételi felhívás 10. b) pontjában rögzített évi nettó árbevétel nagyságára vonatkozó feltételt is.<br>
A bíróságnak azt kellett eldöntenie, hogy a meghatározott 1 milliárd forintos nettó árbevétel elõírása eltúlzottnak tekinthetõ-e a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésére figyelemmel, amennyiben a beszerzés értéke 289 843 000 Ft.<br>
A felek már abban sem értettek egyet, hogy az elõírt feltétel hányszorosát teszi ki a beszerzés értékének. Alperesi álláspont szerint az 1 milliárd éves nettó árbevétel a hatszorosa az egy évre esõ kb. 150 000 Ft-nak. A felperesi álláspont ezzel szemben az, hogy a beruházás valós idõtartama mindössze 14 hónap volt, ami havi 50 milliós elõfinanszírozási igényt jelent.<br>
A bíróság a felperesi álláspontot elfogadva megállapította, hogy 14 hónap vonatkozásában az átlagos éves nettó beruházás értéke mintegy 250 millió Ft 289 843 000/14 × 12 hó). Ebbõl következik, hogy a beruházás volumenéhez képest a felperes négyszeres biztosítékot követelt meg a pénzügyi alkalmasság vonatkozásában.<br>
Ehhez képest a felperes azon hivatkozása, mely szerint a piaci gyakorlatban elfogadott, és elégségesnek ítélt háromszoros "túlbiztosítás" éppen azt az alperesi álláspontot támasztja alá, hogy a felperesi számolással is a beruházás éves értékét négyszeresen meghaladó éves nettó árbevételkérése a felperes által elismert piaci gyakorlathoz képest is eltúlzott volt.<br>
A bíróság a felperes azon hivatkozását sem tudta elfogadni, mely szerint a Közbeszerzések Tanácsának 1472/2002. számú válaszirata az õ álláspontját igazolná. A felperes által beidézett rész (keresetlevél 1. oldal) arra enged következtetni, hogy a felperes a beruházási értékhez képest magasabb nettó árbevétel elõírásához nem nyúlhat, hanem fõvállalkozási szerzõdés esetén, a beruházás teljesítésébe bevonni kívánt alvállalkozók pénzügyi adatainak 3 évre visszamenõleges bekérésével támaszthat további követelményeket. Mindebbõl következik, hogy az alperesi álláspont a helyes, mely szerint a nettó éves árbevétel mértékének további figyelembevétele a pályázatok értékelése során lehetséges. Mindez megerõsíti azt az alperesi hivatkozást is, hogy a fõvállalkozói pénzügyi alkalmasságot, a bevonni kívánt alvállalkozókkal együttesen érdemes vizsgálat tárgyává tenni, azaz a fõvállalkozó pénzügyi bevételébõl önmagában nem lehet kiindulni. A bíróság egyébként maradéktalanul egyetértett alperessel abban, hogy ennek a válasziratnak nincs jogi kötõereje, az a konkrét ügy vonatkozásában eligazítást nem ad.<br>
Mindemellett a bíróság utal arra, hogy azokban az esetekben amikor a törvény nem tud konkrét zsinórmértékét adni egy kérdés eldöntéséhez, mert az objektíve lehetetlen, csupán alapvetéseket fogalmaz meg, akkor ezek értelmezésekor a törvény szelleméhez - a jogalkotó -, céljához, azaz a Kbt. alapelveihez kell visszanyúlni.<br>
Az pedig, hogy a gazdasági élet szereplõi minél szélesebb körben lehessenek versenyben egy-egy beszerzésnél, alapvetõ kritériuma a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ában biztosított esélyegyenlõség követelményének, de ez segítheti a törvény preambulumában megfogalmazott közpénzek takarékos felhasználásának érvényesülését is. Több ajánlatból könnyebb a legjobbat kiválasztani, nagyobb a valószínûsége az objektíve legelõnyösebb ajánlat kiválasztásának, mely a közbeszerzési eljárás értelme és célja.<br>
A bíróság egyetértett ezért azon alperesi érveléssel, hogy az ajánlatkérõ község szennyvízcsatorna-beruházása, már csak a település méreténél fogva sem a nagyobbak közül való, és piacgazdasági körülmények között a mûszakilag alkalmas és a beruházás mértékéhez mérten hasonló nagyságrendû pénzügyi-gazdasági tevékenységbõl származó bevételekkel rendelkezõ vállalkozások nem zárhatók ki. Ellenkezõ esetben az adott területen a verseny a legkisebb beruházások esetén is csak a legnagyobb piaci szereplõk között alakulhatna ki, a kisebb - feltörekvõ - vállalkozásoknak nem lenne esélyük a piacra lépni. Ez pedig oligopo, majd quazi monopol piacok kialakulásának veszélyét rejti magában, ahol a verseny torzul, és a közbeszerzések szempontjából fontos beszerzési árak növekednek.<br>
Jelen esetben a bíróság - osztva alperes érvelését - megállapította, hogy az elõírt 1 milliárd forintos éves nettó árbevétel elõírása potenciális pályázókat zárt ki az eljárásból megalapozatlanul, ezért annak elõírása indokolatlanul eltúlzott és jogszerûtlen volt.<br>
Minderre tekintettel a bíróság a felperes keresetét a Pp. 339. § (1) bekezdése alapján elutasította.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM r. 14. §-a, valamint a 8/2002. (III. 30.) IM r. 2. §-a alapján rendelkezett.<br>
<br>
Budapest, 2002. november 7.<br>
<br>
dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>