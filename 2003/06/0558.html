<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0558)
</b></h2><FONT size=3><i><u></i></u><br>
<br>
12.K.31.817/2001/8.<br>
<br>
A Fõvárosi Bíróság a dr. Lehner Katalin ügyvéd (1126 Bp., Ugocsa u. 4/B.) által képviselt Békés Megyei Vízmûvek Vállalat (5600 Békéscsaba, Dobozi u. 5.) felperesnek, a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A felperes által lerótt 10 000 Ft (azaz tízezer Ft) kereseti illetéket a felperes maga viseli.<br>
Kötelezi a bíróság a felperest, hogy 15 nap alatt fizessen meg az alperesnek 50 000 Ft (azaz ötvenezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
Gyomaendrõd Város Önkormányzata (továbbiakban: ajánlatkérõ) a Közbeszerzési Értesítõ 2001. február 21. napján megjelent számában nyílt elõminõsítéses eljárást hirdetett meg az ajánlatkérõ önkormányzat belterületén megvalósítandó szennyvízcsatorna-hálózat építése tárgyában. Az eljárás lebonyolításával az ajánlatkérõ a DUPLEX Kft.-t bízta meg.<br>
Az ajánlatkérõ részletes dokumentációt nem készített. A közbeszerzési pályázat alapját a 2000. évi céltámogatás elnyerésére irányuló pályázat anyaga képezte, mely szerint a beruházás feltétele a Körös-vidéki Vízügyi Igazgatóság által kiadott vízjogi létesítési engedély módosítása, amely módosított engedély megadásához a 18/1996. (VI. 13.) KHVM rendelet 2. § (1) bekezdés f) pontja szerint szükséges volt a kérelem mellékleteként az üzemeltetõi hozzájáruló nyilatkozat csatolása.<br>
A Békés Megyei Vízmûvek Vállalat (továbbiakban: felperes) mint üzemeltetõ a hozzájáruló nyilatkozatot megadta azzal, hogy az abban foglaltakat a kivitelezés során be kell tartani. A vízjogi létesítési engedély módosítására 2001. január 14. napján sor került, a határozat egy példányából az üzemeltetõ felperes is kapott.<br>
A közbeszerzési eljárás idõtartama alatt az ajánlatkérõ önkormányzatnak 4,464%-os tulajdoni hányada volt felperesi vállalatban.<br>
A részvételi felhívás elfogadásakor az ajánlatkérõ önkormányzat képviselõ-testületi ülésén (2001. január 25. napján) a felperes igazgatóságának tagja, dr. Valach Péter részt vett és szavazott.<br>
A perbeli közbeszerzési pályázatra a részvételi határidõig 11 ajánlattevõ jelentkezett, köztük a felperesi vállalat is. A részvételi jelentkezések értékelése tárgyában a lebonyolító által elkészített javaslatot az ajánlatkérõ önkormányzat képviselõ-testülete megvitatta. A részvételi szakaszt lezáró képviselõ-testületi döntésben személyes érintettsége okán dr. Valach Péter képviselõ nem vett részt.<br>
Az ajánlatkérõ 2001. április 3. napján hirdette ki a részvételi szakasz (elõminõsítési eljárás) eredményét, amely 5 ajánlattevõ jelentkezését érvénytelennek, míg egy jelentkezõét alkalmatlannak minõsítette. A további 5 alkalmasnak minõsített jelentkezõnek - köztük a felperesi vállalatnak - az ajánlati felhívást az ajánlatkérõ megküldte.<br>
Az érvénytelennek minõsített jelentkezést benyújtó Hoffmann Építõipari Rt. ajánlattevõ kérelmére - egyéb tárgyban - indult jogorvoslati eljárásban az alperesi Döntõbizottság hivatalból vizsgálta a felperesi vállalat vonatkozásában, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében szabályozott összeférhetetlenségi szabályoknak megfelelt-e.<br>
Az alperes D.245/20/2001. számú határozatában - többek között - megállapította, hogy három olyan jelentkezõ is volt (a Délépítõ Rt., a felperes és a Körösök Völgye Konzorcium), akik érdekeltségük miatt nem vehettek volna részt az eljárásban. A felperesi vállalat vonatkozásában megállapította, hogy az ajánlatkérõ önkormányzat tulajdonostárs a felperesi Vízmûben, ezért az összeférhetetlenség fennáll a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontja alapján, mivel felperes az eljárás elõkészítésébe mint üzemeltetõ bevonásra került, a tervegyeztetésen is részt vett. Másrészt a Kbt. 31. § (2) bekezdés b) pontja alapján is megállapította az összeférhetetlenségét felperesnek, mivel dr. Valach Péter, a felperes igazgatósági tagja részt vett a felhívás tartalmáról tartott képviselõ-testületi szavazáson. Minderre tekintettel az ajánlatkérõ részvételi szakaszt lezáró döntésének a Délépítõ Rt., a felperes és a Körösök Völgye Konzorcium alkalmassága vonatkozásában, valamint ezen jelentkezõk tekintetében megsemmisítette.<br>
A felperes ezen határozattal szemben terjesztett elõ keresetet, melyben kérte az alperesi határozat indokolásának megváltoztatását akként, hogy a felperesi összeférhetetlenség csak a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontja alapján áll fenn, mivel a felperes egy igazgatósági tagja részt vett a közbeszerzési eljárást is érintõ képviselõ-testületi üléseken és szavazáson. Egyebekben kérte az alperesi határozat indokolásának felperesre vonatkozó további részeinek hatályon kívül helyezését.<br>
A felperes keresetében elõadta, hogy nem vitatott az összeférhetetlenség fennállása a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontja alapján, valamint az sem, hogy az ajánlatkérõ résztulajdonosa felperesnek. Nem vitatta azt sem, hogy a vonatkozó KHVM rendelet alapján felperes mint üzemeltetõ az engedélyezési tervdokumentáció vonatkozásában nyilatkozatot adott ki. A felperes egyetlen dolgot vitatott, hogy a Kbt. 31. § (2) bekezdés c) pontja alapján fennáll az összeférhetetlenség azon az alapon, hogy ajánlatkérõ tulajdonosa felperesnek. Álláspontja szerint ugyanis a Kbt. 31. §-a azt a kérdést szabályozza, hogy mely szervezet nem járhat el az ajánlatkérõ képviseletében, és nem azt, hogy ki nem lehet ajánlattevõ. A 31. § (2) bekezdés c) pontja szerinti összeférhetetlenség tehát csak abba az esetben valósulhatott volna meg, ha az ajánlatkérõ az általa az eljárás lebonyolításával megbízott DUPLEX Kft.-ben rendelkezne tulajdoni részesedéssel. A felperes vízjogi engedélyezési eljárásban való részvételét jogszabály írja elõ, részvétele nem nélkülözhetõ, így ez önmagában nem jelenti, hogy felperes az ajánlatkérõ képviseletében részt vett volna a dokumentáció elõkészítése és összeállítása során. A dokumentációt a DUPLEX Kft. állította össze, annak mindössze egy melléklete a felperes által adott nyilatkozat. A nyilatkozat adása tehát nem eredményezhet összeférhetetlenséget a konkrét közbeszerzési eljárásban. A felperes általános érvénnyel kitért arra is, hogy a magyarországi közüzemi vállalatok szinte kivétel nélkül amellett, hogy ellátják a közüzemi szolgáltatást, szakterületükön tervezési és kivitelezési tevékenységét is végeznek. Ezen vállalatok tulajdonosai szinte kivétel nélkül azon önkormányzatok, melyek területén a vállalat a tevékenységét kifejti. Alperesi értelmezés mellett valamennyi magyarországi közüzemi vállalat ki lenne zárva minden, a szakterületét érintõ olyan közbeszerzési eljárásból, amelynek tárgya egy közüzem megépítése, létrehozása. Ez pedig az adott közüzemi szolgáltatás területén legnagyobb szakmai tapasztalattal <br>
és gyakorlattal rendelkezõ cégeket zárná ki saját tevékenységi körükbõl, azokat gazdaságilag ellehetetlenítené. Mindez nyilvánvalóan nem felel meg a jogalkotó céljának.<br>
Az alperes iratokkal együtt felterjesztett ellenkérelmében kérte a felperes keresetének elutasítását és perköltségekben marasztalását. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés nemcsak az ajánlatkérõ nevében eljáró személyekkel szemben állapít meg szabályokat, hanem kimondja, hogy mely szervezet nem vonható be az eljárásba. A felperes "bevont személy"-nek minõsül, hiszen az engedélyezési eljárás során nyilatkozattételre volt köteles. Az így megszerzett többletinformációk miatt a felperes pályázati jogának elismerése sértené az esélyegyenlõséget, a verseny tisztaságát, ezért fennáll az összeférhetetlenség, még akkor is, ha ezáltal valóban kizárásra kerül a felperes a területén lévõ és szakterületét érintõ beruházásokból.<br>
A felperes a bírósági eljárásban elõterjesztett elõkészítõ irataiban és a tárgyaláson a keresetében elõadottakat azzal egészítette ki, hogy álláspontja szerint, az alperesi nyilatkozatban foglalt "bevont személy"-re vonatkozó értelmezés mellett a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdés c) pontja magát az ajánlatkérõ önkormányzatot zárná ki a közbeszerzési eljárásból, hiszen az az érdekelt gazdálkodószervezetben tulajdoni részesedéssel rendelkezik. Márpedig a jogszabályhely éppen azt mondja, hogy az ilyen szervezet nem vonható be az eljárásba. Ez azt jelenti, hogy az ajánlatkérõ önkormányzat nem írhat ki és nem járhat el közbeszerzési eljárásban, ha annak tárgyában érdekelt gazdálkodószervezet (pl. felperes) van a tulajdonában. Ez azt jelentené, hogy egyetlen Önkormányzat sem vehetne részt vízközmûfejlesztésben, hiszen ezt a közszolgáltatást jellemzõen önkormányzati tulajdonban lévõ gazdasági társaságok végzik jelenleg. Ilyen eredményre vezetne alperes téves jogértelmezése. Ezzel szemben helyes értelmezés mellett a Kbt. 32. § (2) bekezdés c) pontja az érdekelt gazdálkodószervezetben való tulajdoni részesedést nem az ajánlatkérõ, hanem az általa bevont személyek vonatkozásában tiltja. Ebbõl következik, hogy az üzemeltetõi nyilatkozat adása folytán az eljárásba való bevonás tiltott esete akkor valósult volna meg, ha a nyilatkozatot adó a felperesben részesedéssel rendelkezõ személy vagy szervezet lett volna. Felperes kifejtette azt is, hogy álláspontja szerint az üzemeltetõi nyilatkozat kiadása egyébként sem alapozhatja meg a közbeszerzési eljárás elõkészítésében való részvételt, melyet alperes más ügyben hozott határozatai (D.222110/1998; D.228/19/1997.) is alátámasztanak. Mindemellett felperes kitért arra is, hogy a vitatott jogszabályhely az 1999-es módosítással került be a Kbt.-be, mert az eredeti szabály félreérthetõ volt, a gyakorlatban az ajánlatkérõ nem a saját érdekkörében eljáró személyeket vizsgálta meg, hogy nincsenek-e kizárva a közbeszerzési eljárásban való közremûködésbõl, hanem az ajánlattevõket kötelezte, hogy iga<br>
zolják: nincsenek érdekeltségi viszonyban az ajánlatkérõnél eljáró személyekkel. Azonban az soha nem volt kérdéses, hogy a 31. § az ajánlatkérõ nevében eljáró személyekre vonatkozik, nem pedig arra, hogy ki nem lehet ajánlatkérõ. Az alperes a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. §-</a>át az ajánlattevõkre vonatkozó kvázi összeférhetetlenségi szabályként próbálja alkalmazni, aminek ellentmond az, hogy az ajánlattevõi összeférhetetlenséget a Kbt. 46. §-a szabályozza. Amennyiben alperes szerint a 31. § rendelkezései nem megfelelõen szolgálják a Kbt. alapelveinek érvényesülését, az jogalkotói hiba, melyet a jogalkalmazó nem megengedett kiterjesztõ értelmezéssel nem orvosolhat. A jogalkalmazónak a konkrét esetekben a bevonás fogalmának meghatározása lehet a feladata. Felperesi álláspont pedig e körben az, hogy az üzemeltetõi nyilatkozat megadása - különösen ha az az ajánlati dokumentációban nem szerepel - nem jelent eljárásba történõ bevonást, ugyanis ellenkezõ esetben, az ajánlatkérõ nem kérhetne üzemeltetõi nyilatkozatot. Végül kifejtette, hogy olyan jogerõs legfelsõbb bírósági döntés az ügyben nem született és ilyet alperes sem tudott bemutatni, amely azt igazolná, hogy a felperes eljárásba bevont személy volt.<br>
Az alperes a bírósági eljárásban elõterjesztett elõkészítõ iratában és a tárgyaláson azon az állásponton volt, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4)-(5) bekezdését a Kbt. 24. § (1)-(2) bekezdésben szabályozott alapelvekkel összhangban kell értelmezni. Álláspontja szerint, ha felperesi gondolatmenet alapján az ajánlatkérõ nevében eljáró személy esetében a tulajdoni részesedés megalapozza az összeférhetetlenséget, aminek következtében az nem vehet részt ajánlattevõként - akkor a kevesebbrõl a többre elve alapján - magának az ajánlatkérõnek a tulajdoni részesedésével mûködõ érdekelt gazdálkodószervezet vonatkozásában is fennáll az összeférhetetlenség. A felperes maga is elismeri, hogy a tulajdonosi kapcsolat okán az ajánlatkérõvel szemben fennáll a törvényben meghatározott összeférhetetlenségi ok, melybõl azonban helytelen következtetést von le. Ugyanis az így elõálló, ajánlatkérõ személyében fennálló összeférhetetlenséget úgy lehet megszüntetni, hogy az eljárásból való kizárás - mint az összeférhetetlenség jogkövetkezménye - a felperessel szemben kerül alkalmazásra. Emellett a felperesi értelmezés a Kbt. alapelveinek sérelmével járna, hisz az ajánlattevõk saját tulajdonosuk által kiírt közbeszerzéseken vehetnének részt, amely nagyban növeli a jogszerûtlen elõnyben részesítés veszélyét. Az alperes azt is kifejtette, hogy az eljárás elõkészítése alatt a részvételi felhívást megelõzõ idõszakot kell érteni. A felperes által sem vitatottan a felperes részt vett a tervegyeztetéseken, és azok alapján üzemeltetõi nyilatkozatot is tett, azaz ismerte az engedélyezési terveket, és ezáltal bevonásra került az eljárásba. Az alperes végül elõadta, hogy a bevonás fogalmát a Legfelsõbb Bíróság is ekként értelmezi, és becsatolta a Kf.III.37.641/2000/3. számú Legfelsõbb Bíróság által hozott ítéletet.<br>
A bíróság megállapította, hogy a felperes keresete az alábbiak szerint nem alapos.<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a>-a szerint: "(1) A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
(2) Az ajánlatkérõnek biztosítania kell az esélyegyenlõséget az ajánlattevõk számára."<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés pedig úgy szól, hogy: "Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
(4) Nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodószervezet, illetve az eljárásba bevonni kívánt szervezettel vagy személlyel a (2) bekezdés a)-d) pontja szerinti viszonyban álló érdekelt gazdálkodószervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
(5) Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése értelmében. "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
b) azt olyan ajánlattevõ nyújtotta be, aki nem jogosult az eljárásban részt venni;"<br>
A bíróság egyetértett az alperessel abban, hogy a Kbt. alapelveit a Kbt. egyéb szabályainak értelmezésekor, így a Kbt. 31. §-ának értelmezésekor is figyelembe kell venni. A jogszabályhely értelmezését az alapelvek tükrében, azok alkalmazásával kell elvégezni. A Kbt. alapelvei a jogalkotói cél megismerésének elsõdleges forrásai, és ezek ismeretében értelmezhetõk megfelelõen a Kbt. konkrét szabályai. Nem vitás - és a felperes sem vitatta -, hogy a Kbt. 31. §-a önmagában a nyelvtani, logikai értelmezés szabályai szerint nehezen értelmezhetõ, és "abszurd" eredményre is vezethetne. A Kbt. 31. §-a olyan szabályozást tartalmaz, amely közérthetõségét, egzaktságát tekintve, lévén hogy nem egyértelmû, gondot okoz a jogalkalmazásban. A bíróság egyetértett a felekkel a vonatkozásban is, hogy ilyen esetben a jogalkalmazó feladata a jogszabályhely értelmének kibontása, amely azonban csak a jogszabály-értelmezés megengedett keretei között mozoghat. A bíróság álláspontja a fentiekbõl következõen, hogy verseny tisztaságának biztosítására, az ajánlatevõk esélyegyenlõségére vonatkozó alapelveknek töretlenül kell végigvonulnia a jogértelmezésen.<br>
A felperes helyesen vonta le azt a következtetést, hogy a 31. § (2) bekezdés c) pontjának szigorú nyelvtani-logikai értelmezése mellett azt jelenti, hogy a közbeszerzés tárgyában érdekelt gazdálkodószervezetnek az ajánlatkérõ általi tulajdonlása önmagában az ajánlatkérõ összeférhetetlenségét jelentené, magyarán a közbeszerzési eljárást nem folytathatná le. Ez nyilvánvalóan olyan patthelyzetet eredményezne, hogy bár az önkormányzat beszerzései a Kbt. hatálya alá tartoznak, mégsem folytathatná le az eljárást.<br>
Ugyanakkor a felperes nem vette figyelembe, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdése lehetõséget nyújt ennek az összeférhetetlenségi oknak az elhárítására azáltal, hogy az eljárásba bevonni kívánt szervezettel (lényegében itt magáról az ajánlatkérõrõl van szó) tulajdoni viszonyban álló gazdálkodószervezet írásban nyilatkozik arról, hogy nem kíván részt venni ajánlattevõként vagy alvállalkozóként a közbeszerzési eljárásban. Ez azt jelenti, hogy az ajánlatkérõ önkormányzatnak módja van az összeférhetetlenségi ok elhárítására, és a (4) bekezdésben meghatározott feltétel teljesülésével a közbeszerzési eljárást lefolytathatja.<br>
Az összeférhetetlenség, az érdekeltség okán az ajánlattevõ személye korlátozható, illetve behatárolható, és sosem az ajánlatkérõé, hisz ebben az esetben valóban nem lehetne lefolytatni a közbeszerzési eljárást. Ezért a bíróság azt az okfejtést osztotta, hogy ha az ajánlatkérõ nevében eljáró személy vagy a bevont személy esetében az érdekelt gazdálkodószervezetben való tulajdonosi részesedés összeférhetetlenségi ok, akkor még inkább magának az ajánlatkérõ szervezetnek a tulajdonlása. Ez nem tekinthetõ a jogszabály indokolatlanul tág értelmezésének, hanem a jogalkotói célból levezethetõ logikai-rendszertani úton kimondható értelmezés.<br>
Az ajánlatkérõ és -tevõ közötti szoros tulajdonosi kapcsolat olyan egyoldalú elõnyt jelenthet már önmagában az ajánlattevõ számára, ami az esélyegyenlõség és verseny tisztaságát sérti. És mivel az ajánlatkérõ nem zárható ki, így csak az ajánlattevõ kizárásával orvosolható a jogsértés. Lényegében ezt a szabályozást tartalmazza a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése.<br>
Ugyanez igaz arra az esetre is, ha az ajánlattevõ bevont szervezetként részt vett olyan elõzetes eljárásban, melybõl az ajánlattevõkhöz képest többletinformációkhoz juthatott.<br>
Sem az önkormányzat, sem más nem adhat közbeszerzési pályázat útján megrendeléseket a saját tulajdonában lévõ cégeknek. Ez még akkor is így van, ha ezzel pont a leghozzáértõbb és legalkalmasabb jelölt esik el a pályázat lehetõségétõl. Ezt a gyakorlat által felszínre hozott visszásságot a jogalkotásnak kell kiküszöbölnie.<br>
Minderre tekintettel a bíróság a felperes keresetét a Pp. 339. § (1) bekezdése alapján elutasította.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM r. 13. § (2) bekezdése, valamint a 8/2002. (III. 30.) IM r. 2. §-a alapján rendelkezett.<br>
<br>
Budapest, 2002. október 22.<br>
<br>
dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>