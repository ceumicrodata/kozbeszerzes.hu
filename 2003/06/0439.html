<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0439)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.717/10/2002.<br>
<br>
Tárgy: a SADE Magyarország Mélyépítõ Kft. jogorvoslati kérelme a Budavári Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SADE Magyarország Mélyépítõ Kft. (1117 Budapest, Budafoki út 72-74., képviseli: dr. Óvári Judit ügyvéd, 6721 Szeged, Vadász u. 8. fszt. 1., a továbbiakban: kérelmezõ) jogorvoslati kérelmét, amelyet a Budavári Önkormányzat (1014 Budapest, Kapisztrán tér 1., a továbbiakban: ajánlatkérõ) "Budai Vár pinceveszély-elhárítási program" tárgyú közbeszerzési eljárása ellen terjesztett elõ, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. október 16-i 42. számában tette közzé ajánlati felhívását nyílt eljárás megindítására, beszerzése tárgyát és mennyiségét a felhívása 3. a) pontjában az alábbiak szerint határozta meg: "Budapest I., budai Vár pinceveszély-elhárítási program tervezõi, lebonyolítói és kivitelezõi feladatainak ellátása, mely részben A) közvetlen veszélyelhárításból, B) járulékos munkákból áll, az alábbi munkarészek szerinti bontásban:<br>
A) Közvetlen veszélyelhárítás<br>
<br>
1. pincefeltárás és -megerõsítés 5 db (Bécsi kapu téri üregrendszer, Táncsics Mihály utca alatti üregek, Hess András tér 1., Hess András tér 3. (Vörös Sün-ház) és a Szentháromság tér 1-3. szám alatti üregek), összesen 2158,2 lm3.<br>
B) Járulékos munkák:<br>
<br>
2. kapcsolódó területen csatorna felújítás 240 fm, Ø 80-300 mm<br>
<br>
3. kapcsolódó tervezési munkák 5 db erõsítési terv<br>
<br>
4. kapcsolódó kiegészítõ munkák:<br>
- 4.1. rezgésmérés 5 db<br>
- 4.3. folyamatos mûszaki felügyelet 5 db pince<br>
- 4.3. folyamatos utóellenõrzés 19 db pince<br>
<br>
5. lebonyolítás<br>
A fenti munkák elszámolása az 1. ponthoz tartozó feladatok vonatkozásában tételes elszámolással, az ajánlatban rögzített egységárakon, míg a 2-5. ponthoz tartozó feladatok vonatkozásában egyösszegû átalányáron történik.<br>
Ajánlatkérõ a rész-, illetve többváltozatú ajánlattétel lehetõségét kizárta, a teljesítés határidejét 2003. december 31-ében állapította meg.<br>
Ajánlatkérõ rendelkezett az alkalmassági követelményekrõl, felhívása 13. a) pontjában közölte, hogy az ajánlatokat az összességében legelõnyösebb ajánlat szempontja alapján bírálja el, és a 13. b) pontban állapította meg a részszempontokat, az értékelési ponthatárokat, a súlyszámokat és az értékelés módszerét. Két részszempontot határozott meg: a vállalási árat és az egyes munkarészekre vonatkozó vállalási részhatáridõk mértékét.<br>
A vállalási ár részszempont vonatkozásában az alábbiak szerint állapította meg az alszempontokat, azok súlyszámait.<br>
A vállalási ár mértéke a komplett vállalás vonatkozásában és azon belül az egyes munkarészekre mint alszempontokra<br>
 1. Pince- és üregfeltárás, jövesztési munka 1158 lm3	7<br>
 2. Pince- és üregfeltárás, sziklabontási munka 1000 lm3	7<br>
 3. Biztonsági ácsolat készítése és bontása 2158 lm3	7<br>
 4. Végleges megerõsítés készítése bányaidomkõbõl, függõleges teherviselõ falazattal, dongaboltozatokkal 2150 lm3	7<br>
 5. Csatornafelújítás üzemelõ vezetéken mûemléki környezetben burkolatbontással és helyreállítással NA 80-100 120 fm	6<br>
 6. Csatornafelújítás üzemelõ vezetéken mûemléki környezetben burkolatbontással és helyreállítással NA 125-150 40 fm	6<br>
 7. Csatornafelújítás üzemelõ vezetéken mûemléki környezetben burkolatbontással és helyreállítással NA 200-300 80 fm	6<br>
 8. Kapcsolódó tervezési munka 5 db	5<br>
 9. Kapcsolódó területen rezgésmérés 5 db	5<br>
<br>
10. Folyamatos mûszaki felügyelet, pince 5 db	5<br>
<br>
12. Folyamatos utóellenõrzés, pince 19 db	5<br>
<br>
13. Lebonyolítás	4<br>
Ajánlatkérõ dokumentációt is összeállított, ebben határozta meg az ajánlatok benyújtásának tartalmi és formai követelményeit.<br>
A dokumentáció 1. számú mellékletét képezte a felolvasólap, melyben ajánlatkérõ az elsõ részszempontnak a fentiekben ismertetett munkarészeire és mennyiségi adataira kért nettó összegben árajánlatot.<br>
A dokumentáció részét képezte a vállalkozási szerzõdéstervezet, ennek 2. pontjában ajánlatkérõ megadta az általa használt egyes fogalmak meghatározását. 2.13. pont alatt közölte, hogy "Átalányár: jelen szerzõdésben meghatározott egyösszegû ár, amelyen felül csak az esetleges pótmunkák számolhatók el."<br>
Ajánlatkérõ dokumentációja 4.3. pontjában rendelkezett a részszámlázásról az alábbiak szerint: "a vállalkozó jogosult havonta - minden hónap elsõ napján - részszámla benyújtására az elõzõ havi teljesítésnek megfelelõen. A részszámla alapja az elkészült munkákról készült - és a mûszaki ellenõr által igazolt - felmérési napló. A felmérési naplóban a felek rögzítik a mûszaki teljesítést."<br>
Ajánlatkérõ dokumentációjában közölte a munkánkénti kiírást, értve ezalatt az egyes üregeket, továbbá a járulékos munkákat, és kérte azok vonatkozásában a bekerülési költség feltüntetését.<br>
Ajánlatkérõ 2002. november 12-én helyszíni szemlét tartott, amelyen a beszerzés tárgyai közül egynek, a részben járható Bécsi kapu tér alatti üregrendszernek a megtekintését tette lehetõvé. Ajánlatkérõ válaszolt az ajánlattevõk - köztük a kérelmezõ - kérdéseire, ennek keretében többek között az alábbi tájékoztatást adta: "Az ajánlatok kiértékelése az 1. számú mellékletben (Ajánlati levélben) foglaltaknak megfelelõen történik. A munkánkénti kiírás beárazása is szükséges azért, hogy a szerzõdéskötéskor ez már rendelkezésre álljon - de ez nem kiértékelési szempont."<br>
A kérelmezõ a dokumentációt megvásárolta és a helyszíni szemlén is részt vett, azonban ajánlatot nem nyújtott be.<br>
Az ajánlattételi határidõre, 2002. november 26-ára ajánlatot nyújtott be: a Finesz Kft., a Fõmterv Rt. és a Geoteam Kft.<br>
A kérelmezõ 2002. november 26-án nyújtotta be a jogorvoslati kérelmét, amelyet írásban, illetve a tárgyaláson részben pontosított.<br>
A kérelmezõ - az ajánlati felhívás 13. b) 1-4. alpontjaira, a dokumentáció 22/45. oldalra, 39/45. oldalra és a melléklet 3-5. oldalra hivatkozással - azt kifogásolta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>ának megsértésével úgy állapította meg a beszerzés tárgyának mennyiségét, mértékegységét, hogy arra nem lehet egyenlõ eséllyel ajánlatot tenni.<br>
Konkrétan kifogásolta, hogy a 13. b) 1-4. alpontjainál feltüntetett munkarészeknél nem helyes a pince méretének megfelelõ mértékegységnek, a lm3-nek a használata. Ugyanis ezek az üregrendszerek döntõen feltáratlanok, így nem készíthetõ részletes mûszaki leírás, nem határozható meg az üreg légtérfogata sem, továbbá az sem ismert, hogy az egyes munkanemek mennyiségei miként aránylanak egymáshoz, milyen mértékben kell végezni pl. sziklabontást. Ilyen esetekben álláspontja szerint az a helyes, ha az egyes munkanemekre - amelyet szakmailag helyesen jelölt meg az ajánlatkérõ - egységárajánlatot kér. Ebben az esetben egyrészt pontosan összehasonlíthatók az ajánlatok, másrészt a munka elvégzését követõen megvalósítható a munkanemenkénti egységár alapján a tételes elszámolás.<br>
Kifogásolta továbbá, hogy ajánlatkérõ a szerzõdéstervezetében az ajánlati felhívással és a dokumentáció más részeivel ellentétesen átalányárat tüntetett fel, és ennek alapján nem egyértelmû, hogy milyen áron (átalányár?) jön létre a felek között a szerzõdés.<br>
Jogorvoslati kérelmében erre tekintettel kérte a felhívás és a dokumentáció ezzel kapcsolatos részei jogsértõ jellegének megállapítását és ajánlatkérõ felhívását a Kbt. szabályainak megfelelõ eljárásra, továbbá ideiglenes intézkedésként a közbeszerzési eljárás felfüggesztését.<br>
Elõadta, hogy jogorvoslati kérelmét nem elkésetten nyújtotta be, mert álláspontja szerint tudomásszerzése idõpontjának a helyszíni szemle - 2002. november 12-i - idõpontját kell figyelembe venni, ekkor vált számára egyértelmûvé, hogy az ellentmondások nem oldhatók fel.<br>
Ajánlatkérõ írásbeli és tárgyaláson tett nyilatkozatában kérte a kérelmezõ jogorvoslati kérelmének az elutasítását.<br>
Álláspontja szerint a felhívását, illetve dokumentációját mind a Kbt.-nek, mind a szakmai szabályoknak megfelelõen készítette el.<br>
Elõadta, hogy valóban a beszerzés tárgyát képezõ üregek - a Bécsi kapu tér alatti üreg kivételével - nem bejárhatóak, így nem készíthetõ pontos mûszaki leírás. Azonban figyelemmel arra, hogy a budai Várban, konkrétan az érintett területen a pinceveszély-elhárítási programnak már több szakasza valósult meg, az eddigi ismereteik és szakmai tapasztalataik alapján eléggé megalapozottan becsülhetõ egyrészt az egyes üregek légtérfogata, másrészt az, hogy miként oszlanak meg az elvégzendõ egyes munkanemek. Ismert a budai Vár alatti üregrendszer anyagösszetétele, és rendelkezésre állnak a korábbi feltárási munkák eredményei. Erre tekintettel határozta meg a felhívásában becsléssel az összes, illetve az egyes munkanemek mennyiségi adatait lm3-ben. Az esélyegyenlõséget ez nem sérti, hiszen minden ajánlattevõ azonos mennyiségi adatokra tett ajánlatot munkanemenként. Amiatt sem érheti sérelem az ajánlattevõket, mert a munkák elvégzése után megtörténik az elszámolás (méghozzá havonként az elvégzett munka után, a felmérési napló alapján). Ezt tartalmazza a dokumentáció is, de erre vonatkozóan tájékoztatást is adott a kérdések megválaszolása során. Ebbõl következõen nem átalányáron történik a szerzõdéskötés. A dokumentáció hivatkozott része másra vonatkozik. Valóban kérte a bekerülési költség meghatározását üregrendszerenként is, azonban egyértelmûen közölte, hogy azt az értékelés során nem veszi figyelembe.<br>
Ajánlatkérõ számára az is fontos volt, hogy látható legyen elõre a beszerzése volumene, a fizetendõ ellenszolgáltatás nagyságrendje, ezért is határozta meg ekként a kiírását.<br>
A kérelmezõ által javasolt elszámolási mód - egységár munkanemenként - szintén elfogadható megoldás, de az általa közzétett felhívás és dokumentáció is jogszerû. Az ilyen típusú beszerzési munkáknál a gyakorlat változó, mindkettõ alkalmazott.<br>
Ajánlatkérõ bejelentette, hogy közbeszerzési eljárását lefolytatta 2002. december 2-án kihirdette az eljárást lezáró döntését, minden ajánlattevõt alkalmasnak, minden ajánlatot érvényesnek fogadott el, az eljárás nyertese a Finesz Kft. lett, és vele 2002. december 10-én meg is kötötték az eljárást lezáró szerzõdést.<br>
Egyéb érdekeltként a Fõmterv Rt. közölte, hogy a szakmai szabályok alapján mind az ajánlatkérõ által a felhívásában alkalmazott elszámolási rendszer, mind a kérelmezõ által javasolt munkanemenkénti egységáras megoldás megfelelõ. Ajánlatkérõ felhívása és dokumentációja alkalmas volt arra, hogy annak alapján megfelelõ ajánlatot nyújtsanak be, miként az ténylegesen meg is történt.<br>
A Döntõbizottság megállapította, hogy a kérelmezõ jogorvoslati kérelme nem alapos.<br>
A kérelmezõ jogorvoslati kérelmében a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésére hivatkozott. E szakasz szerint az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza.<br>
A Döntõbizottság álláspontja szerint jelen esetben jogi szempontból nem áll fenn az, hogy valamely ajánlattevõ sérelmet szenvedhetne az ajánlatkérõ beszerzési tárgy meghatározása alapján. Ugyanis minden ajánlattevõnek a felhívásban és a dokumentációban - a fentiek szerint ismertetett munkanemekre és lm3-mennyiségekre - kellett ajánlatot tennie. Így a feltételrendszer az ajánlattevõk irányában azonos volt.<br>
A Döntõbizottságnak álláspontja szerint jelen eljárásban a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. §.</a>(1) bekezdése és a 40. §.(1) bekezdésének rendelkezései alapján azt kell vizsgálni, hogy az ajánlatkérõ által elkészített felhívás és dokumentáció a Kbt. rendelkezéseinek megfelel-e, és további célszerûségi, gazdaságossági szempontok vizsgálatára már nem terjed ki a Döntõbizottság hatásköre.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást adni.<br>
A Döntõbizottság álláspontja szerint ajánlatkérõ felhívása és dokumentációja megfelel e követelményeknek. Az egyértelmûen megállapítható, hogy ilyen feltáratlan üregek esetén nem készíthetõ tételes mûszaki leírás. A kérelmezõ által javasolt munkanemenkénti egységáras ajánlattétel szintén elfogadható mind jogi szempontból, mind a szakmai szabályok alapján. Ez azonban önmagában nem jelenti azt, hogy ajánlatkérõ felhívása nem megfelelõ lenne, ugyanis ha megfelel a Kbt. rendelkezéseinek és annak alapján lehet megfelelõ ajánlatot tenni, akkor pusztán célszerûségi szempontok alapján nem állapítható meg jogsértés.<br>
Így a fentiek alapján a Döntõbizottságnak abban a kérdésben kellett valójában állást foglalnia, hogy az ajánlatkérõ által választott elszámolási rendszer - üregek légtérfogatának becslése, a munkanemek mennyiségének és arányának meghatározása szintén becsléssel - és erre való ajánlattétel kérése lehetõvé teszi-e megfelelõ ajánlat benyújtását, és a felhívás, valamint a dokumentáció egyéb rendelkezéseire is tekintettel a munkák elvégzését követõen megvalósítható-e a korrekt elszámolás.<br>
Ugyanakkor a Döntõbizottság álláspontja szerint az ajánlatkérõ által a felhívásában és a dokumentációjában támasztott elõírások is megfelelnek mind a Kbt. rendelkezéseinek, mind a szakmai szabályoknak.<br>
Nem önmagában kiragadottan kell csak vizsgálni az ajánlatkérõ munkanemenkénti mennyiségi elõírását, hanem - miként arra az ajánlatkérõ is felhívta az ajánlattevõk figyelmét - a felhívás és a dokumentáció többi részével összevetve. A felhívás - fentiekben idézett - 3. a) pontja egyértelmûen tartalmazza, hogy az A) 1. pont alatti munkák elszámolása tételesen, egységáron történik, míg a B) 2-5. pont alattiak átalányáron. Az A) 1. pont alatti munkákat bontja szét a felhívás 13. b) pontja az elsõ részszempontnál 1-4-ig, így egyértelmû, hogy ezek elszámolása egységáron történik. Ennek megfelelõen azt tartalmazza a szerzõdéstervezet 4.3. pontja, hogy a felek között a teljesítés során havonként oly módon történik az elszámolás, hogy tételesen felmérik az elvégzett munkát a munkanapló alapján, és annak alapján számolnak el azzal az árral, amely a munkanemenkénti össz. lm3-re adott összár hányadosa. Ez valójában azt jelenti, hogy a munkanemenként megtett árajánlatot mint egységárat veszik figyelembe. A Döntõbizottság megítélése szerint erre tekintettel nem vonható le jogsértésre következtetés. Minden egyes ajánlattevõ az ajánlatkérõ által megjelölt mennyiségre adta meg az árajánlatát, amely ebbõl következõen egyben mint egységár is figyelembe vehetõ.<br>
Az is egyértelmûen megállapítható volt az eljárás során, hogy ajánlatkérõ megfelelõen tájékoztatta arról az ajánlattevõket, hogy csak tájékoztatási célból kéri az egyes üregek vonatkozásában a bekerülési költség feltüntetését. A szerzõdéstervezetben feltüntetett átalányár pedig a felhívás 3. a) pontjában a B) járulékos munkákra vonatkozik, amelyet részletez 13. b) pont az elsõ részszempontnál 5-13-ig.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét mint alaptalant.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A Döntõbizottság az eljárása során ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 19.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>