<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0547)
</b></h2><FONT size=3><i><u></i></u><br>
<br>
13.K.31.569/2002/3.<br>
<br>
A Fõvárosi Bíróság az ARCHITEKTON Építõ és Mûemlék-felújító Rt. (2100 Gödöllõ, Liget u. 2.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 86., hív. sz.: D.174/10/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében; amely perben az alperes pernyertessége érdekében a dr. Molnár Judit ügyvéd (1065 Budapest, Bajcsy-Zsilinszky út 21. IV/1.) által képviselt Nemzeti Kulturális Örökség Minisztériuma (1077 Budapest, Wesselényi u. 20-22.) beavatkozott - tárgyaláson kívül - meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek és a beavatkozónak 5000-5000 (ötezer-ötezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Nemzeti Kulturális Örökség Minisztériuma mint ajánlatkérõ a 2001. december 12-én közzétett részvételi felhívásával a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt elõminõsítéses eljárást indított a Szent István-bazilika mûemléki rekonstrukciós felújításának hátralévõ befejezõ szakaszának munkálatai tárgyában.<br>
A részvételi felhívás 9. a) és b) pontja tartalmazta a résztvevõk pénzügyi, gazdasági és mûszaki alkalmasságának igazolására kért adatokat és tényeket. A mûszaki alkalmasság körében az ajánlatkérõ többek között elõírta, hogy az ajánlattevõnek, illetve a közbeszerzés értékének 10%-át meghaladó mértékben igénybe venni kívánt alvállalkozónak a szerzõdés teljesítéséhez szükséges alkalmasságát a saját és a teljesítésbe bevonandó mûszaki vagy gazdasági egységek minõségbiztosítási rendszerének tanúsításával kell igazolnia.<br>
A részvételi felhívás 10. b) pont utolsó francia bekezdése szerint alkalmatlan a szerzõdés teljesítésére a részvételre jelentkezõ akkor, ha a saját és a teljesítésbe bevonandó mûszaki vagy gazdasági egységek minõségbiztosítási rendszerének tanúsító általi tanúsításának hiánya állapítható meg.<br>
Az ajánlatkérõ által készített elõminõsítési dokumentáció részét képezõ "Útmutató" I. fejezet 1. pontjában az ajánlatkérõ részletezte a felhívásban megadott elõminõsítési kritériumokat. Az 1.8. pont tartalmazta, hogy az ajánlattevõknek rendelkezniük kell minõségbiztosítási rendszerrel mind tervezési, mind pedig az építési tevékenységre vonatkozóan (pl. ISO 9002 vagy azzal egyenértékû), az erre vonatkozó bizonyítványok (tanúsítás) másolata csatolandó.<br>
A 2002. január 7-ig tartó jelentkezési határidõben a felperes, a Középületépítõ Rt., a KÉSZ Kft., a KIPSZER Rt., és a Reneszánsz Kõfaragó Rt. nyújtotta be részvételi jelentkezését.<br>
A 2002. január 17-én tartott eredményhirdetésen - amelyen a felperes képviselõje és jelen volt - az ajánlatkérõ kihirdette a részvételi szakasz eredményét. Eszerint valamennyi jelentkezést érvényesnek és a részvételre jelentkezõk mindegyikét a feladat ellátására alkalmasnak minõsítette.<br>
Az ajánlatkérõ 2002. január 24-én az ajánlattételre szóló felhívását kiadta. A 2002. március 6-i ajánlattételi határidõben a Középületépítõ Rt. a KÉSZ Kft.-vel közösen, valamint a KIPSZER Rt., a Reneszánsz Kõfaragó Rt. és a felperes nyújtotta be ajánlatát.<br>
Az ajánlatkérõ 2002. március 21-én hozta meg az eljárást lezáró döntését, amelyet 2002. március 22-én kihirdetett. Az eljárás nyertese a Reneszánsz Kõfaragó Rt., az õt követõ legjobb ajánlattevõ pedig a felperes lett.<br>
A felperes 2002. április 8-án nyújtott be jogorvoslati kérelmet az ajánlatkérõ közbeszerzési eljárást lezáró döntése ellen. Kérte az eljárást lezáró döntés megsemmisítését, a nyertes közbeszerzési eljárásból történõ kizárását, ideiglenes intézkedésként a szerzõdéskötés megtiltását, valamint az ajánlatkérõ kötelezését a költségek viselésére. Elõadta, hogy a nyertes ajánlattevõt a részvételi szakaszt lezáró döntésben érvénytelenség miatt ki kellett volna zárni az eljárásból, ugyanis a 10% felett megjelölt alvállalkozója - a Silvert Rt. - nem rendelkezett a szükséges ISO-tanúsítvánnyal, ez pedig a felhívás 10. b) pontja alapján a jelentkezõ alkalmatlanságát eredményezte. Hivatkozott arra, hogy a jogsértõ eseményrõl 2002. március 26-án szerzett tudomást, akkor vásárolta meg a "Tanúsított és akkreditált szervezetek Magyarországon 2002" címû kiadványt, és ebbõl szerezték azt az információt, hogy a Silvert Rt. a hivatkozott tanúsítvánnyal nem rendelkezik.<br>
Az ajánlatkélõ a jogorvoslati kérelem elutasítását kérte egyrészt elkésettség, másrészt megalapozatlanság miatt. Elõadta, hogy a részvételi szakasz eredményhirdetése 2002. január 17-én volt, ekkor a kérelmezõ is megismerte az elsõ szakaszt lezáró és mindegyik jelentkezõt alkalmasnak minõsítõ döntését. A jogorvoslati kérelem ezen idõpontot követõ 15 napon túl került elõterjesztésre, így az elkésett. A kérelem megalapozatlan is, mivel a Silvert Rt. ISO-minõsítéssel a részvételi jelentkezés 235. oldalán csatolt igazolás szerint rendelkezett.<br>
A jogorvoslati kérelem tárgyában tartott tárgyaláson az ajánlatkérõ becsatolta az European Quality Certification Minõségtanúsító Kft. által kiállított tanúsítványt, amely szerint a Silvert Rt. minõségbiztosítási rendszere az építõipari generálkivitelezés, szakipari, szakrestaurátori és mûvészeti restaurátori munkák területén megfelel az MSZ EN ISO 9001:2001 szabvány követelményeinek, a tanúsítvány elsõ kiállítása 2002. január 3., érvényessége 2005. január 3. napja.<br>
Az alperes a 2002. május 15-én kelt D.174/10/2002. számú határozatával a felperes jogorvoslati kérelmét elutasította azzal az indokkal, hogy a jogorvoslati kérelem elkésett.<br>
A határozat indokolása szerint a jogsértõ esemény 2002. január 17-én következett be, amikor az ajánlatkérõ a részvételi szakaszt lezáró döntését kihirdette, és valamennyi jelentkezõt a szerzõdés teljesítésére alkalmasnak minõsített. A felperes számára is ezen a napon vált ismertté az ajánlatkérõi döntés, hiszen képviselõje az eredményhirdetésen személyesen részt vett.<br>
Az alperes nem fogadta el a tudomásra jutás idõpontjaként a felperes által megjelölt 2002. március 26-i idõpontot, tekintettel arra, hogy az általa hivatkozott "Tanúsított és akkreditált szervezetek Magyarországon" kiadvány lezárása 2001. decemberben történt meg, a részvételi jelentkezések beadási határideje pedig 2002. január 7-e volt, így ez a kiadvány e tekintetben iránymutató nem lehetett, hiszen a 2002. január elején kiadott tanúsítványt elnyert cégek felsorolását nem tartalmazhatta. Ezen körülményekre tekintettel a felperes által a jogsértésrõl való tudomásra jutás forrásaként megjelölt dokumentum alkalmatlan arra, hogy valóban megalapozza a jogsértés tényét, nincs jelentõsége annak sem, hogy azt a felperes mikor ismerte meg.<br>
Az alperes rámutatott arra, hogy a törvény céljával ellentétes lenne, ha az eljárást lezáró döntés meghozatalát követõen a részvételi szakaszban hozott döntés felülvizsgálatára egy esetlegesen késõbb szerzett információk alapján indítható lenne jogorvoslati eljárás.<br>
A felperes keresetet terjesztett elõ az alperes határozatának bírósági felülvizsgálata iránt. Elõadta, hogy a 2002. április 8-án benyújtott jogorvoslati kérelme megfelel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében írt kiterjesztett határidõnek, és az alperes az eljárása során nem vizsgálta kellõ súllyal, hogy a Silvert Rt. rendelkezik-e megfelelõ ISO-tanúsítvánnyal. Az általuk beszerzett nyilatkozatok alapján a Silvert Rt. által csatolt tanúsítvány kiállítója nem rendelkezik és nem rendelkezett érvényes akkreditálási okirattal, így a tanúsítvány kiállítására nem volt jogosult. Ennek igazolására csatolta a Nemzeti Akkreditáló Testület 2002. május 27-én kelt levelét, amely szerint az European Quality Certification Minõségtanúsító Kft. a mai napig nem kérelmezett a Nemzeti Akkreditáló Testületnél akkreditálási eljárást az MSZ-EN ISO 9001 szabvány szerinti rendszertanúsításra.<br>
A felperes álláspontja szerint bizonyított az okirattat való visszaélés ténye is, amely megalapozná a Silvert Rt., valamint a Reneszánsz Rt. kizárását a közbeszerzési eljárásából.<br>
Az alperes fenntartotta a határozatában foglaltakat, ezért - a pernyertessége érdekében beavatkozó Nemzeti Kulturális Örökség Minisztériumával együtt - a kereset elutasítását kérte.<br>
Az alperes elõadta, hogy az ajánlatkérõ a részvételi szakaszt lezáró döntését 2002. január 17-én hozta meg, e döntés ellen a felperes 2002. április 8-án nyújtotta be jogorvoslati kérelmét. A felperes által sérelmezett döntés kétségkívül 2002. január 17-én jutott a felperes tudomására, így ezen idõponttól kezdõdõen 15 nap állt rendelkezésére a jogorvoslati kérelem benyújtására. A jogorvoslati kérelem tehát elkésett, ezért annak érdemi vizsgálatára nem került sor.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai, valamint a közigazgatási iratok alapján állapította meg.<br>
A bíráságnak a perben azt kellett vizsgálnia, hogy a felperes jogorvoslati kérelmének érdemi vizsgálat nélküli elutasítását indokolta-e a jogorvoslati kérelem elkésettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
A bíróság megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján elõminõsítési eljárást folytatott le annak érdekében, hogy a közbeszerzési eljárás további - ajánlati - szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. A nyílt elõminõsítéses eljárás elsõ, részvételi szakaszát lezáró eredmény kihirdetésére és valamennyi jelentkezõ teljesítésre való alkalmasságának megállapítására 2002. január 17-én került sor. A felperes képviselõje az eredményhirdetésen jelen volt, így a részvételi szakaszt lezáró ajánlatkérõi döntésrõl tudomást szerzett. Ezen idõponthoz képest 15 napon belül kellett volna a felperesnek jogorvoslati kérelmét elõterjesztenie.<br>
A bíróság rámutat arra, hogy az elõminõsítési eljárás célja az, hogy a részvételre jelentkezõk pénzügyi, gazdasági és mûszaki alkalmasságáról az ajánlatkérõ meggyõzõdjön, e kérdésben döntést hozzon, és kiválassza azokat a jelentkezõket, akiket ajánlattételre felhív. Az ajánlati szakaszban az ajánlattevõk ugyanilyen szempontból történõ vizsgálatára nem kerül sor, ekkor már kizárólag a pénzügyi, gazdasági és mûszaki szempontból alkalmasnak minõsített ajánlattevõk ajánlatainak elbírálása, versenyeztetése történik. A jelentkezõk pénzügyi, gazdasági és mûszaki alkalmasságának megállapítása tehát kizárólag a részvételi szakaszt lezáró döntés elleni jogorvoslat benyújtására nyitva álló 15 napos határidõben fett volna támadható.<br>
A bíróság - az alperessel egyezõen - megállapította, hogy a felperesnek a részvételi szakaszt lezáró döntés ellen 2002. április 8-án benyújtott jogorvoslati kérelme elkésett, így azt az alperes jogszerûen utasította el érdemi vizsgálat nélkül.<br>
A kifejtettek alapján a bíróság nem látott okot az alperesi határozat hatályon kívül helyezésére, ill. megváltoztatására, ezért a felperes keresetét elutasította.<br>
A felperes a Pp. 78. § (1) bekezdése értelmében köteles az alperes és a beavatkozó költségeit megfizetni.<br>
A kereseti illeték viselése a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. október 25.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>