<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0553)
</b></h2><FONT size=3><i><u></i></u><br>
25.K.31.694/2002/5.<br>
<br>
A bíróság a dr. Gömöri Krisztina ügyvéd (1055 Bp., Vörösmarty tér 4.) által képviselt Észak-magyarországi Áramszolgáltató Rt. (3501 Miskolc, Dózsa Gy. u. 13.) felperesnek, a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen - közbeszerzési ügyben hozott (hiv.sz.: D.189/14/2002.) - közigazgatási határozat felülvizsgálata iránt perében, amely perbe a felperes pernyertességének elõmozdítása érdekében a Sátori Anna ügyvéd (1393 Bp. Pf. 330) által képviselt Budapesti Elektromos Mûvek Rt. (1132 Bp., Váci út 72-74.) beavatkozott, meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy az Illetékhivatal felhívására és számlájára fizessen meg 10 000 Ft (azaz tízezer Ft) kereseti illetéket.<br>
Kötelezi a bíróság a felperest, hogy 15 nap alatt fizessen meg az alperesnek 50 000 Ft (azaz ötvenezer Ft) perköltséget.<br>
Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál lehet a Magyar Köztársaság Legfelsõbb Bíróságához elõterjeszteni 4 pld.-ban.<br>
<br>
INDOKOLÁS<br>
<br>
Felperes ajánlatkérõként 1806/2002. sz. alatt részvételi felhívást tett közzé a Közbeszerzési Értesítõ 2002. március 27. napján megjelent 13. számában "Salgótarjáni 120 kV-os vezeték építése a szükséges alapozási, felépítményi és vezetéképítési munkákkal együtt" tárgyban tárgyalásos eljárás megindítására. Felperes a tárgyalásos eljárást a közbeszerzésekrõl szóló, többször módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontjára alapította azzal az indokolással, hogy a kért ellenszolgáltatás meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását. Az ajánlatkérõ a beszerzési eljárásban lehetõséget kíván biztosítani a fejlett technológiák, az eltérõ ár/érték arányt képviselõ megoldások közötti választás lehetõségének. Ezzel az eljárással a korszerûbb, mûszakilag magasabb színvonalat képviselõ technológiák számára biztosított a valódi verseny.<br>
A felhívás Közbeszerzési Értesítõben történõ közzétételét megelõzõen a Közbeszerzési Értesítõ Szerkesztõsége 2002. március 11-én tájékoztatta felperest arról, hogy a felhívásban feltüntetett indokolás nem alapozza meg a választott eljárás alkalmazását. Erre tekintettel kérte, hogy felperes határozza meg azokat a konkrét és egyértelmû szerzõdéses feltételeket, vagy azt a körülményt, amely okán az ellenszolgáltatás nem határozható meg, egyben felhívta a figyelmet arra, hogy amennyiben a választott eljárás alkalmazásának feltételei nem állnak, úgy a nyílt eljárás indítása nem mellõzhetõ.<br>
A Közbeszerzési Értesítõ szerkesztõségének hiánypótlási felhívása következtében a felperes a választott eljárás alkalmazásának feltételének indokolását a következõkkel egészítette ki: "Az ajánlati dokumentáció részét képezõ kiviteli terv föld alatti, elfedett részekre is vonatkozik, ahol az elvégzendõ munkák pontos mennyisége és tartalma jelen fázisban csak valószínûsíthetõ. A konkrét megoldás csak a feltárás után állapítható meg. A tárgyalás során a különbözõ megoldások szerelési egységárait megismerve, azokat a tárgyalások során egyeztetve és a valószínûsíthetõ mennyiségek alapján kívánjuk kiválasztani a végeredményben legkedvezõbb ajánlati árat. Az elvégzendõ munka valószínûség alapon történõ meghatározása miatt a többváltozatú ajánlat nem írható le kellõ pontossággal. A részvételi jelentkezésben bemutatni kért speciális felkészültséget igénylõ szerelõállomány létszáma és képzettsége jelentõs hatással van mind az alkalmazható technológiára, mind annak idõszükségletére".<br>
Az alperes a hivatalból kezdeményezett jogorvoslati eljárásban 2002. május 16-án hozott D.189/04/2002. sz. határozatában megállapította, hogy a felperesi ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel a Kbt. 70. § (1) bekezdésének e) pontját. Ezért a felperes tárgyalásos eljárás megindítására 2002. március 27-én közzétett részvételi felhívását és azt követõ döntéseit megsemmisítette, valamint 1 M Ft pénzbírság megfizetésére kötelezte. Egyben a felperesi ajánlatkérõ nevében eljáró beavatkozót 2 M Ft pénzbírsággal sújtotta.<br>
A határozat indokolásában az alperes rögzíti, hogy a határozatát az ajánlati felhívás mellékletét képezõ dokumentáció, a mûszaki tervek és az engedélyokirat alapján megállapított tényállásból kiindulva hozta. Ennek sarán kijelentette, hogy a kiviteli tervdokumentáció és a felhívás mellékletét képezõ részletes ajánlatkérõi utasítások együttesen tartalmazták az ajánlattételhez szükséges mûszaki, mennyiségi adatokat, speciális technológiai igényekre, új - a szokásostól eltérõ - kivitelezési megoldásokra vonatkozó igényt a felperesi ajánlatkérõ nem jelölt meg. Az ellenszolgáltatás összegének meghatározása a rendelkezésre álló adatok alapján egyértelmûen megtörténhet, tehát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pont szerinti eljárás alkalmazásának feltétele nem áll fent. Állítása szerint e tényen nem változtat az sem, hogy esetleg elõre még ismeretlen mennyiségû pótmunkák is jelentkeznek, ugyanis ezek csak a szerzõdés teljesítése során merülnek fel. A pótmunkák vonatkozásában bármilyen eljárásban kötött szerzõdés kiegészítése válhat szükségessé, tehát ez sem indokolja a választott eljárásfajta alkalmazását. Az alperes álláspontja szerint a beszerzés tárgya, annak sajátosságai nem indokolják, a Kbt. 34. § (4) bekezdés b) pontja pedig nem teszi lehetõvé, hogy az ajánlatok elbírálása során a beszerzések ellenértékét, azaz az ellenszolgáltatás értékelését az ajánlatkérõ mellõzze. Ezenkívül kitért még arra is, hogy amennyiben az ajánlatkérõ a tárgyalások során kívánja a számára legmegfelelõbb anyagok, szerkezetek, gyártmányok kiválasztásával biztosítani az összességében legkedvezõbb ajánlat kialakítását, úgy megengedheti a többváltozatú ajánlattételt. Ugyanakkor megjegyezte, hogy a részvételi szakaszban az alkalmasság vizsgálatára kerül sor, így ebben a szakaszban nem lehet az alkalmazandó technológiára és idõszükségletre is figyelemmel lenni.<br>
A határozat ellen a felperes keresettel élt. Jogszabálysértésre hivatkozással kérte a határozat bírósági felülvizsgálatát, ennek keretében elsõdlegesen a határozat hatályon kívül helyezését, másodlagosan pedig a határozat megváltoztatását, ennek körében a jogsértés megállapítása mellett a kiszabott bírság mellõzését. Pernyertessége esetére 1 560 000 Ft ügyvédi munkadíjból álló perköltségigényt terjesztett elõ. Álláspontja szerint a határozat a következõk miatt jogszabálysértõ:<br>
<br>
1. Az alperes a határozatát részben olyan dokumentumokra (ajánlati felhívás, ajánlati dokumentáció) alapozva hozta meg, amelyek elkészítésére még a felperes a közbeszerzési eljárás azon szakaszában, amikor is a jogorvoslati eljárás megindult, nem volt köteles. Az ajánlati felhívás és a dokumentáció ebbõl következõen még elõkészítési fázisban voltak, amikor azokat az alperes eljárásához becsatolta, ezért az ajánlati felhívásra és dokumentációra tekintettel tett megállapításokra alapozott alperesi határozat megalapozatlan.<br>
<br>
2. Felperes nem vitatja azt, hogy az alábányászottsággal érintett területek pontosan meghatározhatók, ez azonban nem befolyásolja azt a tényt, hogy önmagában az alábányászottság jelentõsen megnehezíti a vezetéképítési munkálatokat. A terep domborzati viszonyai miatt a felperesi beruházás speciális technikát igényel, amelyet jelentõsen nehezít az a tény, hogy a vezetékek létesítését egy, már meglévõ hálózathoz történõ csatlakozással kell megoldani, amelynek tényleges mûszaki állapota csak a feltárást követõen állapítható meg. Ezen feladatokat felperes a legmodernebb technológiák alkalmazásával kívánta megoldani, az ajánlattevõkkel lefolytatott tárgyalások eredményeképpen olyan új és biztonságos technológiák megismerését várta, amelyek a bonyolult terepviszonyok között is alkalmasak a kábelfektetésre és kábelszerelésre, valamint a sodronyterítésre és oszlopállításra. A legmodernebb technológiák alkalmazásával idõt és költséget kívánt megtakarítani, valamint lehetõség szerint csökkenteni a munkálatok alatt a fogyasztók áramellátásában fellépõ esetleges zavar kockázatát is. Az ajánlattevõkkel folytatott tárgyalások alapján felperesnek lehetõsége nyílt volna az ajánlott megoldási módszerek alapos megismerésére, és megfelelõ összehasonlítás mellett a minden szempontból kedvezõbb ajánlat kiválasztására is. Ezzel indokolta a többváltozatú ajánlattétel lehetõvé tételének kizárását is.<br>
<br>
3. A választott közbeszerzési eljárással felperes a Kbt. céljának és alapelveinek szem elõtt tartásával kívánta biztosítani a verseny tisztaságát, nyilvánosságát és az ajánlattevõk esélyegyenlõségét. Hivatkozott arra, hogy a részvételi felhívásban ugyan megjelölte az általa kiválasztott kivitelezõket, ám a hirdetmény közzétételével lehetõvé tette bármely további kivitelezõ számára a közbeszerzési eljárásban való ajánlattételt.<br>
<br>
4. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjában foglalt rendelkezés célja nem az, hogy a tárgyalások eredményeképpen a felek pontosan meghatározhassák a beruházás megkezdéséig - a feltárásig - egyébként esetleg teljes pontossággal meg nem határozható ellenszolgáltatást vagy egyéb szerzõdéses feltételt, hanem azt, hogy az ajánlatkérõnek lehetõsége nyíljon az ajánlattevõk ajánlatainak alaposabb megismerésével a minden szempontból megfelelõ "testre szabott" kiválasztására.<br>
<br>
5. Hivatkozott mindezeken túl arra, hogy az alperes a határozathozatalra megállapított törvényi határidõt túllépte, és álláspontja szerint ez az eljárási szabálysértés a határozat meghozatalára is érdemi befolyással volt.<br>
A bíróság a felperes bizonyítási indítványára meghallgatta a felperesi cég képviselõit. Majoros László osztályvezetõ elõadta, hogy egyedül a tárgyalásos eljárás az, ahol az egyes technológiákat ütköztetni lehet, és ez alapján tudja az ajánlatkérõ a számára legmegfelelõbb technológiát ajánlót kiválasztani.<br>
Kakasi György osztályvezetõ elmondta, hogy azért kellett a tárgyalásos eljárásfajtát választani, mert csak így van lehetõség az árak ütköztetésére, és a számukra legelõnyösebb egységár kialkudására. Nem vitatta, hogy a mûszaki bizonytalansági tényezõk a tárgyalások során nem szüntethetõk meg.<br>
A beavatkozó csatlakozott a felperes kereseti kérelméhez, ennek megfelelõen kérte a perben támadott közigazgatási határozat hatályon kívül helyezését jogszabálysértésre hivatkozással. Perköltségigényét 12 óra munkadíj figyelembevételével 329 400 Ft összegben jelölte meg.<br>
Indokolásul elõadta, hogy a per tárgyát képezõ közbeszerzési eljárásban a nyílt elõminõsítési eljárást azért nem lehetett alkalmazni, mert annak értéke a 240 M Ft összeget nem haladta meg, a meghívásos eljárás kezdeményezésére pedig azért nem volt lehetõség, mert annak jogszabályi feltételei nem álltak fent. Arra hivatkozott, hogy a perbeli közbeszerzés tárgya egy 3,6 km hosszúsági szabadvezeték, és egy 350 m hosszú kábel teljes üzembe helyezéséig elvégzendõ munka. Bár a vezeték nyomvonala valóban elõre meghatározott, arra vonatkozóan azonban a felperesi ajánlatkérõ nem rendelkezett konkrét adattal, hogy a megvalósítás, illetve kivitelezés pontosan milyen körülmények között, és fõleg milyen költséggel végezhetõ el. Kérdéses volt, hogy a vezeték elhelyezése a változatos domborzati viszonyok között hogyan oldható meg, az ajánlattevõ milyen technológiával, milyen költséggel és határidõre tudja a munkát elvégezni, és az általa választott technológiához megfelelõ eszközzel rendelkezik-e. Nem számolhattak elõre azzal sem, hogy az egyes megoldások során milyen környezeti alakításokat kell végezni a természetben, amelyeket a vonatkozó környezetvédelmi elõírásoknak megfelelõen a munka elvégzését követõen helyre is kell állítania a vállalkozónak. Ugyancsak kérdéses volt az elvégzendõ alapozási és mélyépítési feladatok során elvégzendõ földmunka mennyisége, és annak költségvonzata figyelemmel a nyomvonalon található változatos talaj- és kõzetviszonyokra, valamint az egyes alábányászott területekre.<br>
A beavatkozó a felperessel ezen lehetõségekre vonatkozóan várta volna az ajánlatokat a tárgyalások során, mégpedig a tekintetben, hogy az elõre nem látható, de azzal számolható események bekövetkezésére milyen összeggel kalkulálnának a pályázók. Mindezeken túl a felperessel egyezõen jogszabálysértõnek minõsítette az alperes határozatának az ajánlati dokumentációra alapozott hivatkozását, tekintettel arra, hogy a dokumentáció elkészítésére, illetõleg közzétételére még hosszabb idõ állt rendelkezésére, így a becsatolt tervezethez képest az ajánlatkérõ más formában is jogosult lett volna azt közzétenni.<br>
Az alperes nyilatkozatában fenntartotta a határozatban foglalt indokait, ennek megfelelõen álláspontja szerint a határozat nem jogszabálysértõ, így kérte a kereset elutasítását, és felperes perköltségben való marasztalását. Elõadta, hogy a felperes által választott eljárásfajta jogalapjának jogszerûségét csak az ajánlati felhívás és dokumentáció tükrében tudta vizsgálni, csak az azokban közölt elõírások alapján volt megállapítható, így ennek bekérése álláspontja szerint nem volt jogsértõ. Kiemelte, hogy a Kbt.-ben a szabály a nyílt eljárás alkalmazása, hiszen ez az eljárásfajta biztosítja maximálisan a Kbt. alapelvének megvalósítását, a versenyt, a nyilvánosságot. A közbeszerzési eljárásban az ajánlatkérõ feladata a beszerzés tárgyának és ahhoz kapcsolódó feltételeknek a meghatározása. Az ajánlattevõk feladata pedig ennek megfelelõ ajánlattétel. Ebbõl következõen nem ajánlattevõi kötelezettség, hogy az ajánlatkérõ által konkrétan nevesíteni nem tudott beszerzési igényeire az ajánlattevõ megoldási javaslatokat tegyen. Álláspontja szerint a szerzõdés megkötésére irányuló tárgyalások során a felmerült bizonytalanságok nem oldhatók fel, csak a teljesítés során.<br>
A felperes által felhívott határidõ-túltépéssel kapcsolatban elõadta, hogy az egyes hivatalbóli kezdeményezések egyesítése eredményeképpen az elintézési határidõt végsõ soron az alperes ugyan 4 nappal túllépte, ám ez nem jelentõs, és nincs is az ügy érdemére kihatással.<br>
A beavatkozó érvelésével szemben elõadta, hogy az általa hivatkozott feltételek fennállása esetén kötelezõ a nyílt elõminõsítési, illetõleg a meghívásos eljárás alkalmazása, más esetben azonban ez nem tilos, a törvény megengedõ rendelkezése alapján az ajánlatkérõ döntése alapján múlik ezen eljárásfajták választása.<br>
Felperes keresete nem alapos.<br>
A bíróság az alperes határozatát az államigazgatási eljárásról szóló, többször módosított 1957. évi IV. törvény (Áe.) 72. § (1) bekezdése alapján, a polgári perrendtartásról szóló, többször módosított 1952. évi III. törvény (Pp. ) 324. § (1) bekezdése szerint lefolytatott eljárásban vizsgálta felül, amelynek során a kérelem és az ellenkérelem korlátai között kizárólag azt vizsgálhatta, hogy az megfelel-e támadott rendelkezéseiben az anyagi és eljárási jogszabályoknak.<br>
A bíróságnak a perben azt kellett megítélnie, hogy az alperes jogszerûen választotta-e a perbeli közbeszerzési eljárás során a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított részvételi felhívás közzétételével induló tárgyalásos eljárást, és erre tekintettel jogsértõ-e az alperes határozata.<br>
A bíróság a keresetlevél, az ellenkérelem, a felek és a beavatkozó nyilatkozatai, elõkészítõ iratai, a felperesi cég képviselõinek elõadásai, valamint a csatolt közigazgatási iratok alapján megállapított tényállásból kiindulva a következõkre alapozta a döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerint az ajánlatkérõ tárgyalásos eljárást alkalmazhat építési beruházás esetén, ha az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja az alperes hatáskörébe utalja az ajánlatkérõ döntésével szemben az érdekeltek által benyújtott kérelmek elbírálását. Az alperesnek e kötelezettségébõl kiindulva kellett megállapítania azt, hogy a felperes jogszerûen választotta e a közbeszerzési eljárása során a tárgyalásos eljárást. A tárgyalásos eljárás indokolását maga a felperes határozta meg. Ahhoz, hogy ezek az indokok egyrészt valósak-e, másrészt kellõen megalapozzák-e a választott eljárásfajtát, az alperesnek a tényállás-tisztázási kötelezettsége körében bizonyítási eljárást kellett lefolytatnia. Ennek keretében szerezte be a felperestõl az ajánlati felhívás, illetõleg dokumentációtervezet szövegét, illetve az ezekhez kapcsolódó egyéb okiratokat (engedélyek). A bíróság rámutat arra, hogy a közbeszerzési eljárás fajtájának kiválasztása során a fajtához kapcsolódó törvényi feltételeknek már a közbeszerzési eljárás választása során, az eljárás megindításakor fent kell állnia, amely feltételek fennállását az alperes a fentebb kifejtettek szerint köteles vizsgálni. Erre tekintettel nem alapos a felperes, illetve a beavatkozó azon hivatkozása, hogy az ajánlati felhívás, illetve dokumentáció alpereshez becsatolt szövege még csak tervezeti állapotban volt, ezáltal ezeket nem is lett volna köteles felperes becsatolni, továbbá a tervezet jellegébõl kifolyólag ezekre alperes nem is alapozhatta volna döntését.<br>
Ezzel szemben a bíróság rámutat arra, hogy felperesnek a közigazgatási eljárásban az Áe.-ben biztosított szabad bizonyítási elvébõl kiindulva jogában áll bármely módon bizonyítania az általa választott eljárásfajta jogszerûségét. Ennek bizonyítására csatolta be a felhívás és a dokumentáció tervezetét, valamint a kapcsolódó engedélyeket. Lehetõsége lett volna más módon is bizonyítania, hogy jogszerûen választotta a tárgyalásos közbeszerzési eljárást, ám ennek érdekében semmilyen más okirati vagy egyéb bizonyítékot sem a közigazgatási eljárásban, sem a perben nem tárt fel. Az alperes által figyelembe vett dokumentumokat a felperes önként csatolta be annak érdekében, hogy bizonyítsa eljárásnak jogszerûségét. Tekintettel arra, hogy az eljárásfajta választása a felperes döntésén múlott, az alperes csak a felperes által elõtárt bizonyítékokra alapozhatta döntését. Annak következménye azonban, hogy a felperes által elõtárt bizonyítékok nem vezettek a felperes számára sikerre, nem róható utóbb az alperes terhére. Mindezekre tekintettel a bíróság megállapította, hogy az alperes jogszerûen járt el, amikor a felperes által elõtárt bizonyítékokat értékelte, még akkor is, ha azok egy része objektív okoknál fogva tervezeti állapotban voltak.<br>
A fenti megállapítás után a bíróságnak abban kellett állást foglalnia, hogy helyesen döntött-e az alperes arról, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésének második fordulatára tekintettel a Kbt. 70. § (1) bekezdés e) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi. E megengedõ szabályokat a tárgyalásos eljárás vonatkozásában a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerint az ajánlatkérõ tárgyalásos eljárást építési beruházás esetén akkor alkalmazhat, ha az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé a nyílt vagy meghívásos eljárásban a legkedvezõbb ajánlat kiválasztását.<br>
A bíróság rámutat arra, hogy a Kbt. szabályai szerint a tárgyalásos eljárásnak az a lényege, hogy a szerzõdéses feltételek rugalmasan alakíthatók a tárgyalások során, egészen az eljárás befejezéséig. A tárgyalásos eljárás lehetõséget ad arra, hogy az ajánlatok bizonyos fogyatékosságait a felek a tárgyalások keretében orvosolhassák, azaz az ajánlatkérõ számára kedvezõbbé tehessék az ajánlatkérõi elvárásokra tekintettel az ajánlataikat. Ki kell emelni azonban azt, hogy a felek csupán az ajánlati felhívás keretein belül tárgyalhatnak szabadon. Ez azt jelenti, hogy az ajánlatkérõ nem csak jogosult, hanem köteles is meghatározni a közbeszerzés tárgyával kapcsolatos valamennyi igényét, hiszen õ tudja pontosan és konkrétan azt, hogy milyen specifikációval rendelkezõ beszerzésre van szüksége. Erre tekintettel a bíróság megállapítja, hogy helyesen hivatkozott az alperes arra, hogy az ajánlatkérõ feladata a beszerzés tárgyának és ahhoz kapcsolódó feltételeknek a meghatározása, míg az ajánlattevõ feladata az ennek megfelelõ ajánlattétel. A felperes tehát nem teheti ajánlattevõi kötelezettséggé, hogy olyan megoldási javaslatokat tegyenek, amelyre vonatkozóan még az ajánlatkérõ sem tudta konkrét igényeit nevesíteni.<br>
A felek által sem vitásan a beszerzés tárgyát olyan beruházás képezi, amelynek konkrét megvalósítási módja különbözõ okok miatt egyrészt bizonytalan, másrészt különbözõ megoldási módozatban egyaránt megfelelõ lehet. Mindezekre tekintettel az egyes ajánlatok eltérõ kidolgozottságúak lehetnek, és az ajánlati árak tekintetében jelentõs eltérések mutatkozhatnak. Mindezen körülmények azonban a tárgyalások sarán nem tisztázhatók az egyes bizonytalansági tényezõk nem küszöbölhetõk ki. Amint azt a felperes a részvételi felhívásában is rögzítette a konkrét megoldás csak a feltárás után állapítható meg. Ugyanezt erõsítette meg a felperesi cégtárgyaláson meghallgatott képviselõje is. A tárgyalások során tehát a különbözõ megoldásokhoz kapcsolódó árajánlatok ütköztetése nem vezethet valódi eredményre, hiszen a tárgyalások révén az ajánlatkérõ semmivel nem juthat több információhoz, mint ha nyílt eljárásban tettek volna a pályázók ajánlatot. A tárgyalások eredményeképpen ugyanis azok a bizonytalansági tényezõk, körülmények, amelyekhez képest az ajánlati árakat viszonyítani kellene, és amelyekbõl a legkedvezõbb ajánlatot választhatná ki a felperes, a tárgyalások során továbbra sem határozhatók meg. Mindezekre tekintettel a bíróság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjában biztosított lehetõség jelen esetben nem állnak fenn, erre tekintettel az alperes helyesen állapította meg, hogy a felperes jogsértõ módon választotta a közbeszerzési eljárása során a tárgyalásos eljárásfajtát.<br>
Az elintézési határidõ túllépésével kapcsolatban a bíróság rámutat arra, hogy az önmagában nem elegendõ ok a határozat hatályon kívül helyezésére. A Legfelsõbb Bíróság Közigazgatási Kollégiuma KK 31. sz. állásfoglalásában ugyanis rámutatott arra, hogy a közigazgatási határozatok bírósági felülvizsgálata során a bíróság elsõsorban azt vizsgálja, hogy a határozat érdemben megfelel-e a jogszabályoknak. Eljárási jogszabálysértés miatt csak akkor van helye hatályon kívül helyezésnek, ha az eljárási jogszabálysértés jelentõs, és a döntés érdemére is kihatással van. A bíróság megítélése szerint az alperes 4 napos határidõ-túllépése egyrészt nem jelentõs, másrészt a döntés érdemére egyáltalán nincs kihatással, így hatályon kívül helyezésnek ez okból nincs helye.<br>
Mindezek alapján az alperes határozata a felperes, illetve a beavatkozó által meghatározott körben nem tekinthetõ jogsértõnek, illetve a megállapított eljárási jogsértés nem alapozza meg a határozat hatályon kívül helyezését, ezért a bíróság a felperes keresetét mint alaptalant elutasította.<br>
A bíróság a Pp. 78. § (1) bekezdése alapján kötelezte a felperest az alperes költségeinek megfizetésére.<br>
Az illetékviselésérõl a bíróság az illetékekrõl szóló, többször módosított 1990. évi XCIII. törvény 43. § (3) bekezdésére figyelemmel a költségmentesség alkalmazásáról szóló 6/1986. (VI. 26.) IM r. 13. § (2) bekezdése alapján rendelkezett.<br>
Az ítélet elleni fellebbezést a Pp. 340. § (2) bekezdése biztosítja.<br>
<br>
Budapest, 2002. november 18.<br>
<br>
dr. Vitál-Eigner Beáta s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>