<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0530)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.730/9/2002.<br>
<br>
Tárgy: a Vivendi Rt. jogorvoslati kérelme a Fõvárosi Önkormányzat Nyírõ Gyula Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Vivendi Telecom Hungary Távközlési Szolgáltató Rt. (2040 Budaörs, Puskás T. u. 8-10., képviseli: dr. Karuczka Zoltán ügyvéd, 1142 Budapest, Ungár u. 18., III. em. 12., a továbbiakban: kérelmezõ) jogorvoslati kérelmét, melyet a Fõvárosi Önkormányzat Nyírõ Gyula Kórház (1135 Budapest, Lehel u. 59., nevében és megbízásából eljár: HOSPITRADE Kft., 1118 Budapest, Otthon u. 42., képviseli: dr. Hargitai László ügyvéd, 1114 Budapest, Bartók B. út 15/B., a továbbiakban: ajánlatkérõ) "a mintegy 750 fekvõbetegággyal rendelkezõ Nyírõ Gyula Kórház integrált kórházi informatikai rendszerének megvalósítása és üzemeltetése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. augusztus 14-én megjelent 33. számában tett közzé ajánlati felhívást nyílt eljárás megindítására. A beszerzés tárgyát és mennyiségét az alábbiak szerint határozta meg:<br>
A mintegy 750 fekvõbetegággyal rendelkezõ Nyírõ Gyula Kórház integrált kórházi informatikai rendszerének (hálózat, hardver, szoftver) megvalósítása és üzemeltetése.<br>
Ajánlatkérõ a nyílt eljárást lefolytatta és 2002. október 4-én hirdetett eredményt. Az eljárását a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelennek nyilvánította, mivel kizárólag érvénytelen ajánlatok benyújtására került sor, majd ezt követõen a Közbeszerzési Értesítõ 2002. október 30-án megjelent 44. számában tett közzé részvételi felhívást tárgyalásos gyorsított eljárás megindítására.<br>
Ezen eljárását a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontjára, valamint a 72. § (1) bekezdésére alapította.<br>
Indoklása szerint az egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé tenné a nyílt vagy meghívásos eljárásban a legkedvezõbb ajánlat kiválasztását, mivel a megvalósítandó integrált informatikai rendszer többféle megoldással is elérhetõ az ajánlatkérõ számára, a legoptimálisabb megoldás kiválasztása csak a tárgyalásos eljárás keretein belül lehetséges. A gyorsított eljárás alkalmazását az indokolta, hogy a korábbi közbeszerzési eljárására kizárólag érvénytelen pályázatok érkeztek és a közbeszerzés tárgyára vonatkozó feltételek idõközben megváltoztak, de a megvalósítandó integrált kórházi informatikai rendszer optikai hálózatának kiépítése idõjárásfüggõ, mert +5 °C alatt az optikai kábel telepítése a kábel károsodásához vezethet, továbbá a rendszer megvalósítására a pénzügyi fedezet csak korlátozott ideig áll rendelkezésre.<br>
A részvételi felhívás szerint az integrált kórházi informatikai rendszert 2002. május 31-ig kell megvalósítani, a teljesen beüzemelt rendszer üzemeltetését pedig 2003. július 1-jétõl meg kell kezdeni és 6 éven át kell üzemeltetni.<br>
A részvételi felhívás 8. pontja tartalmazta a részvevõktõl a pénzügyi, gazdasági és mûszaki alkalmasságuk igazolására kért adatokat és tényeket. A mûszaki alkalmasság körében ajánlatkérõ többek között elõírta a részvételre jelentkezõ elõzõ háromévi (1999., 2000., és 2001.) fekvõbeteg-intézmény integrált informatikai rendszerének a bemutatását a következõ tartalommal:<br>
- a teljesítés tárgya,<br>
- a szállított alkalmazások és verziók pontos megnevezése,<br>
- az ellenszolgáltatás összege,<br>
- a teljesítés ideje, a szerzõdést kötõ másik fél megnevezése,<br>
- a referenciát nyújtó személy neve, telefonszáma.<br>
A részvételi felhívás 9. a) pontja tartalmazta a szerzõdés teljesítésére alkalmassá minõsítés, illetõleg a 9. b) pont a részvételre jelentkezõnek a szerzõdés teljesítésére alkalmatlanná minõsítésének szempontjait.<br>
Ez utóbbi körben ajánlatkérõ elõírta, hogy a szerzõdés teljesítésére alkalmatlannak minõsül az a részvételre jelentkezõ, aki a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozóval együtt<br>
- az elmúlt három évre vonatkozóan nem csatolt fekvõbetegintézményi integrált kórházi informatikai rendszer (mely mind medikai, mind gazdasági alrendszereket is tartalmaz) megvalósításáról és üzemeltetésérõl vagy az elmúlt három évet megelõzõen megvalósított, de az elõzõ három évben is folyamatosan üzemeltetett rendszerrel kapcsolatban két referencialevelet, amelyben a megrendelõ kedvezõen nyilatkozik a szerzõdés teljesítésérõl.<br>
A részvételi jelentkezés határidejéig, 2002. november 11-ig részvételi jelentkezést nyújtottak be: a Synergon Informatikai Rt., a MATÁV Rt. és az SMS Magyarország Kft. közösen, a Szintézis Rt., az ISH Kft., a Hospnet Kft., a Bull Magyarország Kft. és kérelmezõ.<br>
Ajánlatkérõ 2002. november 13-án hirdette ki a részvételi szakaszt lezáró döntését. Ennek alapján ajánlatkérõ alkalmasnak minõsítette és ajánlattételre felhívta a Synergon Rt.-t, a MATÁV Rt.-t az SMS Magyarország Kft.-vel közösen, az ISH Kft.-t és a Bull Magyarország Kft.-t. A kérelmezõt a részvételi jelentkezése alapján alkalmatlannak minõsítette nem megfelelõ referencia igazolás miatt, ugyanis az ajánlatkérõ megállapította, hogy a becsatolt 4 db referencialevél ugyanarra a megvalósított rendszerre vonatkozik, amelybõl csak egy egészségügyi intézményben valósult meg teljes integrált kórházi informatikai rendszer, mely mind medikai, mind gazdasági alrendszert is tartalmaz.<br>
Kérelmezõ 2002. november 29-én nyújtott be jogorvoslati kérelmet, melyben sérelmezte a választott eljárásfajtát. Indoklása szerint tény, hogy a kórházi informatikai rendszer többféle megoldással is elérhetõ, ez azonban nem jelenti azt, hogy a szerzõdéses feltételek meghatározása kellõ pontossággal, illetve egyértelmûséggel ne lenne lehetséges, amely a nyílt eljárás mellõzését indokolja. Ezt támasztja alá, hogy ajánlatkérõ korábban már nyílt eljárást folytatott le e tárgyban, másrészt álláspontja szerint a közbeszerzés tárgyára vonatkozó feltételek idõközben nem változtak meg.<br>
Kérelmezõ hivatkozott arra is, hogy a közelmúltban kilenc nyílt eljárás volt folyamatban hasonló tárgyban, amelyek eredményesek is voltak. Álláspontja szerint a gyorsított eljárás feltételei sem állnak fenn, nem vitatva azt a megállapítást, hogy az optikai kábelek telepítése idõjárásfüggõ, azonban a teljesítési határidõ 2003. május 31-ében került megjelölésre, és ezen idõpontig terjedõ idõtartamban még akkor is lehetséges a hálózat kiépítése, ha viszonylag hosszabb olyan idõtartamot feltételezünk, amely alatt az idõjárási viszonyok miatt a hálózati telepítés nem ajánlott. Ajánlatkérõ a nyílt eljárásában lényegében 3 hónapos teljesítési határidõt határozott meg, ebben az eljárásában pedig a teljesítés határideje 5 hónap, amely körülmény szintén alátámasztja, hogy a rendkívüli sürgõsség esete nem áll fenn.<br>
Kérelmezõ álláspontja szerint nem elfogadható ajánlatkérõnek az a hivatkozása sem, hogy a pénzügyi kerete korlátozott ideig áll rendelkezésre, hiszen ajánlatkérõ mulasztására vezethetõ vissza az, hogy a nyílt eljárását csak 2002. augusztusi idõpontban indította meg.<br>
Kérelmezõ hivatkozott továbbá arra is, hogy ajánlatkérõ jogsértõ módon döntött - részvételi jelentkezése alapján - alkalmatlanná nyilvánításáról. Álláspontja szerint nem felel meg a valóságnak, hogy az általuk becsatolt referencialevelek ugyanarra a rendszerre vonatkoznának, illetve a becsatolt referencialevelek alapján megállapítható, hogy azok mind medikai, mind gazdasági alrendszert is tartalmaznak.<br>
Kérelmezõ álláspontja szerint a jogorvoslati kérelmet határidõben nyújtotta be, az eljárásfajta jogsértõ voltáról történõ tudomásszerzést követõ 15 napon belül, hiszen a felhívás közzétételét követõen információkat gyûjtött, hogy hasonló tárgyú közbeszerzési eljárás nyílt eljárás keretében folytatható-e.<br>
Véleménye szerint a részvételi jelentkezésének alkalmatlanná nyilvánítása miatt is határidõben történt a kérelem elõterjesztése, hiszen az eredményhirdetést követõen 2002. november 14-én kapta kézhez írásban az ajánlatkérõi döntést.<br>
Ajánlatkérõ a jogorvoslati kérelmet elsõdlegesen mint elkésettet kérte elutasítani.<br>
A kérelmezõ a jogorvoslati kérelmét 2002. november 29-én nyújtotta be, így a részvételi jelentkezés november 11-i határidejétõl számított 15 napos határidõ eltelt. Ennek alapján jogszerûen már a választott eljárásfajtát kérelmezõ nem támadhatja.<br>
Ajánlatkérõ álláspontja szerint elkésett a jogorvoslati kérelem az alkalmatlanná minõsítés vonatkozásában is figyelemmel arra, hogy a részvételi eljárás eredményhirdetése 2002. november 13-án volt. A kérelmezõ e napon szerzett tudomást a részvételi jelentkezése alkalmatlanná minõsítésérõl, tehát ettõl az idõponttól állt 15 napos határidõ rendelkezésére a jogorvoslati kérelem benyújtására, mely határidõ 2002. november 28-án lejárt. Az eredményhirdetésen az ajánlatkérõi döntés részletesen ismertetésre került, így az alkalmatlanná minõsítés oka is, kérelmezõ képviselõje pedig az eredményhirdetésen jelen volt.<br>
Érdemi észrevételében ajánlatkérõ elõadta, hogy álláspontja szerint a választott eljárásfajta jogalapja fennáll, illetõleg a rendkívül sürgõséget indokoló körülmények is megalapozottak. Ennek indoklásául ajánlatkérõ elõadta, hogy a nyílt eljáráshoz képest a feltételek idõközben megváltoztak. A beszerzés tárgyában a zárójelben meghatározott szöveg kiegészült a szolgáltatás szóval, továbbá az ajánlatkérõ 25 db ajándék gépet kapott, amelyek az informatikai rendszerbe beintegrálhatók. A feltételek megváltoztak, hiszen ajánlatkérõ korábban számított a saját alkalmazásában álló informatikai szakemberek feladatteljesítésére, azonban ez a körülmény is megváltozott, most már az informatikai osztály ebben a feladatteljesítésben nem vesz részt. A rendkívüli sürgõsség pedig fennáll, hiszen decemberben is vannak a nappali órákban olyan napi átlaghõmérsékletek, amelyek lehetõvé teszik a déli órákban a munkavégzést. A beruházáshoz rendelkezésre bocsátott pénzeszköz akkor áll rendelkezésre ajánlatkérõnek, ha a beruházás a 2002. évben megkezdõdik, ebben az esetben mód van a pénzügyi fedezet következõ évre történõ átvitelére.<br>
A kérelmezõ alkalmatlanná minõsítése - álláspontja szerint - jogszerû volt. A kérelmezõ a jelentkezéséhez a MEDNET Kft. referencialevelét csatolta, amely egy világbanki támogatás mint kórházcsoport általi elnyerésre és az ott felsorolt 6 intézmény kórházinformatikai rendszerének kiépítésére, illetve további fejlesztésére vonatkozik. A további három referencialevél az elõzõekben említett hat intézmény közül háromnak a referenciája, ezek közül pedig csak egy olyan referencia található, amely mind medikai, mind gazdasági alrendszereket is tartalmaz.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
Az ajánlatkérõ a részvételi felhívását a tárgyalásos eljárás megindítására 2002. október 30-án tette közzé a Közbeszerzési Értesítõ 44. számában. A felhívás szerint a részvételi jelentkezés határideje 2002. november 11-e volt.<br>
A Döntõbizottság osztotta ajánlatkérõ álláspontját, mely szerint a jogorvoslati kérelem a részvételi jelentkezés lejártának idõpontjától számított 15 napig terjeszthetõ elõ a fent idézett jogszabályi rendelkezések alapján. Ez a határidõ pedig 2002. november 26-án lejárt, így a 2002. november 29-én benyújtott jogorvoslati kérelem elkésett. A Döntõbizottság kérelmezõ hivatkozását nem tudta elfogadni, mely szerint információkat kellett gyûjtenie a jogsértés alátámasztására, és emiatt nem volt lehetõsége korábban a jogorvoslati kérelem benyújtására. A Kbt. a jogorvoslati kérelem elõterjesztésére a jogsértésrõl történõ tudomásszerzést követõ 15 napos határidõt ír elõ, melynek elmulasztása jogvesztõnek minõsül. Ennek figyelembevételével a Döntõbizottság csupán azt vizsgálhatja, hogy a tudomásszerzés idõpontja mikor következett be. A rendelkezésre álló iratokból kétséget kizáróan megállapítható volt, hogy kérelmezõ a részvételi felhívást ismerte, hiszen annak ismerete alapján részvételi jelentkezését is benyújtotta.<br>
A Döntõbizottság megállapította továbbá, hogy ajánlatkérõ a részvételi szakaszt lezáró döntését 2002. november 13-án nyilvánosan kihirdette, és a nyilvános eredményhirdetésen ismertetésre került kérelmezõnek a szerzõdés teljesítésére alkalmatlanná nyilvánítása is. Az eredményhirdetésen a kérelmezõ képviselõje személyesen részt vett. Nem vitathatóan a jogsértõ esemény ezen a napon jutott kérelmezõ tudomására, így ettõl az idõponttól állt 15 nap rendelkezésére a jogorvoslati kérelem elõterjesztésére. Ez a határidõ pedig 2002. november 28-án lejárt, így kérelmezõnek ezen kérelmi része is elkésett.<br>
A Döntõbizottság nem fogadta el kérelmezõ azon érvelését, miszerint az írásban közölt döntés idõpontjától kell számítani a jogvesztõ határidõt, ugyanis a Kbt. ilyen követelményt nem ír elõ, csupán a tudomásszerzés idõpontjához fûzi a jogorvoslati kérelem elõterjesztésére nyitva álló határidõ számítását. Az pedig kétségtelen tény, hogy a kérelmezõ a nyilvános eredményhirdetésen tudomást szerzett részvételi jelentkezése alapján a szerzõdés teljesítésére alkalmatlanná nyilvánításáról.<br>
A jogorvoslati kérelem elkésettségére tekintettel a kérelem érdemi elbírálásának eljárásjogi akadálya van.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján - figyelemmel a Kbt. 80. § (4) bekezdésére is - a jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Buda pest, 2002. december 20.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>