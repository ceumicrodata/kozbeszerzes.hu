<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0371)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.611/15/2002.<br>
<br>
Tárgy: az OKI Systems Magyarország Kft. jogorvoslati kérelme az Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OKI Systems Magyarország Kft. (1051 Budapest, Bajcsy-Zsilinszky út 12., képviseli: dr. Pintér Andrea ügyvéd, 1028 Budapest, Rákóczi út 28/B, a továbbiakban: kérelmezõ) jogorvoslati kérelmét, melyet a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4., képviseli: dr. Iglódi Csaba jogtanácsos, a továbbiakban: ajánlatkérõ) "a központosított közbeszerzés hatálya alá tartozó és ahhoz önként csatlakozó intézmények nyomtató rendszerekkel történõ ellátása és kapcsolódó szolgáltatások teljesítése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. augusztus 28-án megjelent 35. számában tett közzé részvételi felhívást tárgyalásos eljárás megindítására a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontja alapján.<br>
A felhívás szerint a beszerzés tárgya és mennyisége: a központosított közbeszerzés hatálya alá tartozó és ahhoz önként csatlakozó intézmények nyomtató rendszerekkel történõ ellátása és kapcsolódó szolgáltatások teljesítése önálló, OEM (nem átvett) gyártói platformonkénti részteljesítésekben az 1054/2000. (VI. 30.) Korm. határozat B-04-00-000 számú állami normatívájára alapulóan a szerzõdés teljes idõszaka alatt. Az ellátást a szerzõdés teljes idõtartama alatt folyamatosan biztosítani kell a központosított közbeszerzési intézményi körre összesen 1010 intézmény, valamint az önként csatlakozók részére.<br>
A felhívás szerint részajánlat megengedett volt, önálló OEM (nem átvett) gyártói platformonként.<br>
A részvételi felhívás 8. pontja tartalmazta a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket. A 9. pont határozta meg a részvételre jelentkezõk alkalmassága, illetõleg alkalmatlanná minõsítésének szempontjait.<br>
Ajánlatkérõ a 13. pontban az egyéb információk között a részvételi jelentkezéssel kapcsolatos egyéb elvárásait fogalmazta meg. E körben az alábbi elõírások találhatók.<br>
A 13.2. pontban közös részvételre jelentkezõ esetén a jelentkezéshez csatolni kell a felelõsségi és hatáskörök felsorolását, az errõl szóló közösen aláírt nyilatkozatot, amelybõl kiderül, hogy együttmûködési megállapodást kötöttek.<br>
A 13.9. pontban ajánlatkérõ elõírta, hogy a részvételre jelentkezõnek nyilatkoznia kell arról, hogy amennyiben az ajánlatkérõ ajánlat megtételére kéri fel, úgy az ajánlati szakaszban nem ajánl meg olyan terméket, amelyet az ajánlatkérõ által korábban kiírt más normatíva alá besorolt közbeszerzési eljárásban nyertesként már megajánlott.<br>
A 13.15. pontban szereplõ elõírás a következõ volt. A részvételre jelentkezésnek tartalmaznia kell a késõbbiekben megajánlott termékek gyártói platformjának bemutatását (tipikusan 4 oldal terjedelemben), továbbá a gyártói támogatottság ismertetését (gyártói, vagy gyártó magyarországi hivatalos képviseletének magyar nyelvû nyilatkozatát, vagy hitelesített magyar nyelvû fordítását), melynek ki kell terjednie a gyártási roadmap és szakmai információk szerzõdéses idõszak alatti rendszeres biztosítására a 10%-os mértéket meg nem haladó közremûködõ partnerek, szolgáltatóhálózat nyilvános szakmai minõsítési rendszerére, a platform egységességének, valamint az alkalmazott platform specifikus technológiák bemutatására, milyen felhasználói igényeket elégítenek ki, speciálisan a platformra jellemzõ megoldásokra (pl. hatékony dokumentum kezelés támogatása) és a specifikusan saját megoldásokra.<br>
Ajánlatkérõ a 13.7. pontban kitért arra is, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel érvénytelen az a részvételre jelentkezés, amely nem felel meg a részvételi felhívásban foglalt rendelkezéseknek.<br>
A 13.12. pontban ajánlatkérõ rendelkezett a hiánypótlás biztosításáról. Ajánlatkérõ ún. jelentkezési segédletet is kiadott, amely tartalmazta a jelentkezés elkészítéséhez szükséges tudnivalókat. A segédlet 22. oldalán 17. sz. jelzéssel szerepelt a gyártói fejlesztõi platform bemutatása a részvételi felhívás 13.15. pontja szerint.<br>
A részvételi jelentkezés határidejéig - 2002. augusztus 23-ig - 12 cég és kérelmezõ nyújtotta be jelentkezését.<br>
Kérelmezõ az OKI gyártói platform részteljesítésre adta be a jelentkezést. Ajánlatkérõ a részvételi jelentkezéseket megvizsgálta, majd 2002. október 7-én eredményt hirdetett. A kérelmezõ részvételi jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné nyilvánította.<br>
Kérelmezõ 2002. október 11-én postára adott jogorvoslati kérelmében sérelmezte ajánlatkérõ részvételi jelentkezésének érvénytelenné nyilvánító döntését. Kérte a jogsértés megállapítását és az érvénytelenné nyilvánító döntés megsemmisítését, ideiglenes intézkedés alkalmazását. Indoklásként elõadta, hogy ajánlatkérõ 2002. szeptember 27-én tájékoztatta arról, hogy a gyártói platformon benyújtott közös jelentkezése nem tartalmaz gyártói támogatói nyilatkozatot, ezért jelentkezése érvénytelen. Kérelmezõ 2002. szeptember 30-án ajánlatkérõnél sérelmezte jelentkezése érvénytelenné nyilvánítását. Ajánlatkérõ a kérelmezõhöz 2002. október 2-án érkezett válaszában módosította az érvénytelenségrõl rendelkezõ elsõ értesítését azzal, hogy az téves hivatkozást tartalmazott. Egyebekben azonban az érvénytelenné nyilvánító döntését fenntartotta.<br>
Kérelmezõ hivatkozott továbbá arra, hogy egyrészt részvételi jelentkezése 365. és 366. oldalai tartalmazzák a gyártói nyilatkozatot, illetve a gyártói nyilatkozattal kapcsolatos tartalmi elvárások részvételi jelentkezésének egyéb részeiben fellelhetõk, továbbá álláspontja szerint - amennyiben ajánlatkérõnek ez hiányosnak mutatkozott, úgy - a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján hiánypótlásra kellett volna felhívnia. Ennek indoklásaként elõadta kérelmezõ, hogy a külön mellékletként megkívánt gyártói ismertetés ugyanis egyértelmûen olyan nyilatkozatnak tekinthetõ, amellyel az ajánlattevõnek, illetve az alvállalkozónak a szerzõdés teljesítéséhez szükséges mûszaki alkalmazása igazolható és mint ilyen, a hiánypótlási indokokat felsoroló 44. § pontjaiban feltüntetett nyilatkozatok körébe tartozik.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Ajánlatkérõ egyrészt hivatkozott arra, hogy álláspontja szerint a jogorvoslati kérelem elkésett, mert azt kérelmezõ 2002. október 14-én terjesztette elõ. A kérelmezõ pedig a vélelmezett jogsértésrõl 2002. szeptember 27-én tudomást szerzett. Ajánlatkérõ hivatkozott továbbá arra, hogy a kérelmezõ részvételi jelentkezésének érvénytelenné nyilvánítása jogszerû volt, ugyanis a részvételi jelentkezés nem tartalmazta a részvételi felhívás 13.15. pontban elõírtakat. A gyártói platform bemutatása kérelmezõ által csupán ténymegállapításokon nyugszik, nyilatkozatot nem tartalmaz. A becsatolt ismertetésbõl annyi tûnik ki, hogy az OKI Systems Kft. - mint a gyártó magyarországi 100%-os tulajdonú leányvállalata - is részt vesz. Ez a ténymegállapítás nem minõsülhet nyilatkozatnak sem formailag, sem tartalmilag. Ajánlatkérõ hivatkozott továbbá arra, hogy a nyilatkozatnak nem formai jelentõsége van, hanem az alkalmas jelentkezõ nyilatkozatai és ajánlatkérõ eljárását alapul véve egyfajta kötelezettségvállalás arra, hogy a gyártói támogatással nemcsak deklaratív módon rendelkezik a jelentkezõ. Ajánlatkérõ elõadta továbbá, hogy e körben hiánypótlásra lehetõség nem volt, hiszen ez a követelmény az egyéb információk között került elõírásra és hiánypótlásra csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-a körében van lehetõség.<br>
A KFKI-DIREKT Kft. észrevételében hivatkozott arra, hogy egyetért a kérelmezõvel a tekintetben, hogy a kért hiányok pótlására lehetõséget kellett volna ajánlatkérõnek biztosítania.<br>
Az Océ-Hungary Kft. szintén egyetértett a kérelmezõ jogorvoslati kérelmében foglaltakkal.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottság elsõdlegesen azt a kérdést vizsgálta, hogy a jogorvoslati kérelem határidõben került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A rendelkezésre álló iratokból egyértelmûen megállapítást nyert, hogy a kérelmezõ a részvételi jelentkezése érvénytelenné nyilvánításáról 2002. szeptember 27-én szerzett tudomást. A jogorvoslati kérelmet postai úton, 2002. október 11-én nyújtotta be a Döntõbizottsághoz, így a jogsértésrõl történõ tudomásszerzést követõ 15 napon belül történt a kérelem benyújtása, tehát az elkésettnek nem minõsül.<br>
A Döntõbizottság ezt követõen vizsgálta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára alapított döntése jogszerû volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján tehát jelen esetben a részvételi jelentkezésnek kell megfelelni a részvételi felhívásban elõírtaknak, és érvénytelen az a részvételi jelentkezés, amely a kiírás feltételeinek nem tesz eleget.<br>
Ajánlatkérõ a részvételi felhívás 13.15. pontjában írta elõ, hogy a részvételi jelentkezésnek tartalmaznia kell a késõbbiekben megajánlott termékek gyártói platformjának bemutatását. Az ezzel szembeni elvárásait is megfogalmazta.<br>
A Döntõbizottság vizsgálta, hogy a kérelmezõ részvételi jelentkezése ennek az elõírásnak eleget tett-e.<br>
Kérelmezõ jelentkezési anyagának 363. oldalától a 366. oldaláig "tart" a "Gyártói (fejlesztõi) platform bemutatása" címet viselõ fejezet. A fejezet tartalmának átvizsgálása során megállapítható, hogy az a 363. oldaltól a 366. oldalig cég-, illetve termékismertetõt, valamint kommunikációs rendszerének bemutatását tartalmazza.<br>
A 365. oldal utolsó bekezdésében kérelmezõ "Gyártói támogatás" alatt a következõket ismerteti:<br>
A nyomtatórendszerek eljárásban közös részvételre jelentkezõként az OKI Systems (Magyarország) Kft., mint a gyártó magyarországi - 100%-os tulajdonú - leányvállalata is részt vesz. Az OKI Systems (Magyarország) Kft. 2 fõs mûszaki, technikai feladatokkal foglalkozó csapata napi kapcsolatot tart fenn az európai központtal. A legfrissebb információkat nyomtatott vagy elektronikus formában azonnal továbbítják partnereik<br>
felé. Mûszaki szakembereik havonta vesznek részt tréningeken. Az itt megszerzett információkat, tapasztalatokat közvetlenül adják át minõsített partnereiknek.<br>
Kérelmezõ hivatkozott továbbá arra, hogy részvételi jelentkezésének az 5., 34., 45. oldalain is fellelhetõ a gyártói platform bemutatása.<br>
A Döntõbizottság ennek alapján vizsgálta, hogy ezeken az oldalakon fellehetõ-e olyan tartalmú irat, illetve nyilatkozat, amely megfelel a 13.15. pontban elõírt ajánlatkérõi elvárásnak.<br>
Az 5. oldalon kérelmezõ (és 12 társa) nyilatkozatában megjelöli, hogy milyen részteljesítésre jelentkezik, továbbá arról nyilatkozik, hogy a részvételi felhívásban foglaltakat megismerte.<br>
A 34-45-ig terjedõ oldalakon (a teljes 4. fejezetben) kérelmezõ (és 12 társa) arról nyilatkozik, hogy a "gyártó" (kérelmezõ) és a "minõsített szállító" (egyenként a 12 társa) együttmûködési megállapodást kötöttek, és nyilatkozatukban ismertették a közöttük - szerzõdéskötés esetén - létrejövõ feladat- és hatásköri megosztást.<br>
A részvételi jelentkezés kérelmezõ által megjelölt részeibõl, valamint a Döntõbizottság által áttekintett teljes részvételi jelentkezési anyagból megállapítható, hogy azokban nem szerepel ajánlatkérõ részvételi felhívásának 13.15. pontjában elõírt gyártói platform bemutatása, továbbá a gyártói támogatottságról szóló nyilatkozat. Ajánlatkérõ elõbbiekben megfogalmazott követelményét tartalmi elvárásokkal is kiegészítette felhívásában, azonban a szakmai információk rendszeres biztosítását kivéve, ezek sem lelhetõk fel a jelentkezésben.<br>
Ennek alapján ajánlatkérõ jogszerû módon döntött a részvételi felhívás érvénytelenné nyilvánításáról.<br>
A Döntõbizottság nem osztotta azt a kérelmezõi állítást sem, hogy e körben hiánypótlásra kellett volna ajánlatkérõnek lehetõséget biztosítani.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a Kbt. 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
E szakasz alapján egyértelmûen következik, hogy hiánypótlásra kizárólag a 44. és 46. § körébe esõ iratok pótolhatók. Ajánlatkérõ a gyártói platform bemutatását a 13. pont egyéb információk között írta elõ, így e körben hiánypótlásra lehetõség nincs. Kérelmezõ hivatkozott arra is, hogy ez az irat lényegében a 44. § körébe tartozó iratnak minõsül, azonban ajánlatkérõ az egyéb információk között írta elõ ennek megkövetelését. A részvételi felhívás 2002. augusztus 28-án került közzétételre, annak tartalma ellen határidõben jogorvoslati kérelem benyújtása nem történt. Így a Döntõbizottság érdemben már nem vizsgálhatta, hogy a gyártói platformmal kapcsolatos elõírás a mûszaki alkalmasság körébe sorolható-e.<br>
A Döntõbizottság eljárása során ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította, és a h) pont alapján határozott a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 25.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>