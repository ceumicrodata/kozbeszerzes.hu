<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0410)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.682/9/2002.<br>
<br>
Tárgy: a Keviterv Plusz Kft. és a VITUKI INNOSYSTEM Kft. jogorvoslati kérelme Romhány Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Keviterv Plusz Kft. (3527 Miskolc, Katalin u. l.) jogorvoslati kérelmének, amelyet Romhány Község Önkormányzata (2654 Romhány, Kossuth Lajos út 63.), Kétbodony Község Önkormányzata (2655 Kétbodony, Madách út 37.), Kisecset Község Önkormányzata (2655 Kisecset, Kossuth Lajos út 4.) és Szente Község Önkormányzata (2655 Szente, Kossuth Lajos út 1.) - a továbbiakban együtt: ajánlatkérõ - "Romhány kistérség (Romhány, Kétbodony, Szente, Kisecset települések) térségi szennyvíz-elhelyezési programjának és további beruházás elõkészítõ-tervezési munkarészeinek elkészítése" tárgyú közbeszerzési eljárása ellen nyújtott be, helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését a Kbt. 52. § (2) bekezdés d) pontjára tekintettel, ezért az ajánlatkérõ eljárást lezáró döntését megsemmisíti, továbbá ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság a VITUKI INNOSYSTEM Környezetgazdálkodási Innovációs Kft. (1095 Budapest, Kvassay Jenõ út l.) jogorvoslati kérelmét elutasítja.<br>
Kötelezi a Döntõbizottság ajánlatkérõt, hogy az 1 000 000 Ft bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára a következõ mértékû megfizetési arány szerint:<br>
- Romhány Község Önkormányzata:	68%,<br>
- Kétbodony Község Önkormányzata:	15%,<br>
- Kisecset Önkormányzata:	6%,<br>
- Szente Község Önkormányzata:	11%.<br>
A Döntõbizottság kötelezi ajánlatkérõt, hogy a Keviterv Plusz Kft. részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg a fentiekben meghatározott megfizetési arány szerint.<br>
A VITUKI INNOSYSTEM Környezetgazdálkodási Innovációs Kft. és az ajánlatkérõ az eljárással kapcsolatos költségeit maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Romhány Község Önkormányzata mint gesztor pályázatot nyújtott be Romhány kistérség szennyvízelhelyezése beruházás elõkészítésének (tervezés) támogatására. A kistérségi települések (Romhány, Kétbodony, Kisecset, Szente) az elõkészítés teljes költségébõl 20% nagyságrendû önrészt vállaltak.<br>
A vissza nem térítendõ támogatásról szóló döntést követõen az ajánlatkérõ 2002. augusztus 28-án, a Közbeszerzési Értesítõ 35. számában ajánlati felhívást tett közzé nyílt eljárás lefolytatására oly módon, hogy ajánlatkérõként Romhány Község Önkormányzata került megjelölésre. Az ajánlati felhívás szerint a beszerzés tárgya Romhány kistérség (Romhány, Kétdobony, Szente, Kisecset települések) térségi szennyvíz-elhelyezési programjának és további beruházás elõkészítõ-tervezési munkarészeinek elkészítése volt.<br>
Az ajánlati felhívás 16. pontja negyedik, tizenegyedik és tizenkettedik bekezdésében a következõket rögzítette az ajánlatkérõ:<br>
- Érvénytelen az ajánlat, ha az ajánlattevõ nem adott nyilatkozatot arról, hogy jelen közbeszerzés tárgyát és teljesítését illetõen az Állami Számvevõszék, valamint a Kormányzati Ellenõrzési Hivatal ellenõrzési jogosultsággal rendelkezik.<br>
- A véghatáridõ nem teljesítése esetén a kötbér mértéke 100 000 Ft/nap.<br>
- Ajánlattevõknek mellékletként csatolniuk kell az elkészített szerzõdéstervezetet is cégszerû aláírással ellátva. A szerzõdés melléklete a cégszerûen aláírt ajánlati dokumentáció és ajánlati feltételek.<br>
Az ajánlatkérõ dokumentációt is készített, amelynek a következõ címet adta: "Ajánlati dokumentáció és ajánlati feltételek Romhány kistérség (Romhány, Kétbodony, Szente, Kisecset települések) térségi szennyvíz-elhelyezési programjának és további elõkészítõ-tervezési munkarészei elkészítéséhez." A dokumentáció tartalmazta a kistérség és az érintett települések ismertetését, az elvégzendõ feladatok és munkarészek tartalmi elõírásait. A dokumentáció 5., ajánlati feltételek címû pontja szerint "az ajánlati feltételeket az ajánlati felhívás tartalmazza. Az ajánlattevõ által az ajánlathoz csatolt szerzõdéstervezetnek összhangban kell lennie az ajánlati feltételekkel és az ajánlati dokumentációval."<br>
Az ajánlattételi határidõre, 2002. október 8-ig a Keviterv Plusz Kft., a K+K Osztrák-Magyar Környezetgazdálkodási és Közmûtervezõ Kft., a VITUKI INNOSYSTEM Környezetgazdálkodási Innovációs Kft., a FÕMTERV Mérnöki Fõvárosi Tervezõ Rt. és a "BENKÓ" Mérnöki Szolgáltató Bt. nyújtott be ajánlatot.<br>
Az ajánlatkérõ az ajánlatokat elbírálta, majd 2002. október 24-én kihirdette az eljárás eredményét, amely szerint az eljárás nyertese a K+K Osztrák-Magyar Környezetgazdálkodási és Közmûtervezõ Kft., a többi ajánlattevõ ajánlata érvénytelen.<br>
Az ajánlatkérõ a Keviterv Plusz Kft. ajánlata érvénytelenségét azzal indokolta, hogy a csatolt szerzõdéstervezet nem tartalmazza az Állami Számvevõszék és Kormányzati Ellenõrzési Hivatal ellenõrzési jogosultságára vonatkozó kötelezettségvállalást. Ezzel nem teljesítette az ajánlati feltételekben foglaltakat, amely szerint a szerzõdéstervezetnek összhangban kell lennie az ajánlati feltételekkel és az ajánlati dokumentációval.<br>
A VITUKI INNOSYSTEM Környezetgazdálkodási Innovációs Kft. esetében az érvénytelenség oka egyrészt megegyezett a Keviterv Plusz Kft.-nél jelzett indokkal, másrészt arra is alapozta az érvénytelenséget az ajánlatkérõ, hogy VITUKI INNOSYSTEM Környezetgazdálkodási Innovációs Kft. az ajánlatában nem vállalt késedelmi kötbért, valamint olyan adatszolgáltatást kért az ajánlatkérõtõl, amit az ajánlattevõnek kell az ajánlati dokumentációban foglaltak szerint beszerezni.<br>
A Keviterv Plusz Kft. 2002. október 30-án nyújtott be jogorvoslati kérelmet a Döntõbizottsághoz, melyben kérte a jogsértés megállapítását, az eljárást lezáró döntés megsemmisítését, amennyiben erre nincs lehetõség, bírság kiszabását és az ajánlatkérõnek az eljárási díj megtérítésére való kötelezését. Ideiglenes intézkedésként kérte a szerzõdés megkötésének megtiltását, az eljárás felfüggesztését.<br>
Kérelme indokaként elõadta, hogy az ajánlati felhívás 16. pontja negyedik bekezdése külön nyilatkozattételi elõírást tartalmaz az ellenõrzési kötelezettség hozzájárulásához, nem pedig szerzõdéstervezetbe foglalást. A nyilatkozatot megadták, valamint a szerzõdéstervezetük 2. oldalán szerepel az is, hogy a szerzõdés része a mellékletben foglalt ajánlati dokumentáció és ajánlati feltételek, ezért álláspontjuk szerint az ajánlati felhívásban foglaltaknak maradéktalanul eleget tettek.<br>
A VITUKI INNOSYSTEM Környezetgazdálkodási Innovációs Kft. 2002. november 8-án nyújtott be kérelmet a Döntõbizottsághoz, amelyben kérte a jogsértés megállapítását, az eljárást lezáró döntés megsemmisítését, az ajánlatkérõnek az eljárási díj és az ajánlat összeállításával kapcsolatban felmerült költségei megtérítésére való kötelezését. Ideiglenes intézkedésként kérte a szerzõdés megkötésének megtiltását, az eljárás felfüggesztését.<br>
Kérelme indokaként elõadta, hogy a szerzõdéstervezetük 2. pontja szerint a szerzõdés elválaszthatatlan részét képezi az ajánlati dokumentáció, amelyen az általuk benyújtott ajánlatot értették. Az ellenõrzési jogosultságra vonatkozó nyilatkozatot az ajánlati dokumentáció, azaz az ajánlatuk 6.2.2. számú melléklete tartalmazza. A kötbérvállalás hiányára való hivatkozás szintén nem helytálló, mivel az ajánlatuk 6.2.1. mellékletében szereplõ nyilatkozatukkal az ajánlati felhívás és dokumentáció valamennyi feltételét elfogadták, így az ajánlati felhívás 16. pontjában elõírt 100 000 Ft/nap mértékû kötbért is. Ez utóbbi nyilatkozatuk is a szerzõdéstervezet részét képezi annak 2. pontja alapján.<br>
Az adatszolgáltatással kapcsolatos ajánlatkérõi kifogást nem tudta értelmezni, mivel nem hiányzó információról, hanem a teljesítés során az ahhoz szükséges ajánlattevõi közremûködésrõl van szó az ajánlatban.<br>
Az ajánlatkérõ észrevételében kérte az alaptalan kérelem elutasítását. Elõadta, hogy álláspontja szerint az Állami Számvevõszék és a Kormányzati Ellenõrzési Hivatal ellenõrzési jogosultságát a szerzõdésben kell kötelezõen elfogadni és nem elegendõ az ajánlatban adott nyilatkozat. Ennek alátámasztására csatolta a Környezetvédelmi és Vízügyi Minisztérium közigazgatási államtitkárának 2/2002. számú intézkedését, amely szerint a költségvetési szervek körén kívül megvalósuló költségvetési pénzeszközök felhasználására megkötendõ valamennyi szerzõdésnek tartalmaznia kell egy olyan szöveget, mellyel a szerzõdõ felek kötelezõnek fogadják el a két szerv ellenõrzési jogosultságát. Elõadta, hogy ezt az intézkedést nem ismertették meg az ajánlattevõkkel, mivel azt maguk is csak a dokumentáció elkészítését követõen kapták meg, de annak lényegét már korábban ismerték.<br>
Az ajánlatkérõ szerint az ajánlati felhívás egyértelmû volt, ennek alapján az idézett szövegnek a szerzõdés tervezetben kellett volna megjelennie.<br>
A VITUKI INNOSYSTEM Környezetgazdálkodási Innovációs Kft. ajánlatával kapcsolatban kifejtette, hogy a szerzõdéstervezet 3. pontja olyan kikötést tartalmaz a megrendelõi adatszolgáltatással kapcsolatban, ami sem az ajánlati felhívásban, sem a dokumentációban nem szerepelt.<br>
Elõadta, hogy az általa kiadott és az ajánlattevõ által elfogadott ajánlati dokumentációt és ajánlati feltételeket azért kellett csatolni az ajánlathoz a szerzõdés mellékleteként, mert az tartalmazta a szerzõdés teljesítéséhez szükséges kiinduló adatokat, abban határozta meg az elvégzendõ tervezési munkarészeket és azok tartalmi elõírásait.<br>
Az egyéb érdekeltek részérõl a "BENKÓ" Mérnöki Szolgáltató Bt. tett észrevételt, amelyben jelezte, hogy az õ ajánlatukat is a Keviterv Plusz Kft. esetében megállapított érvénytelenségi ok alapján nyilvánította érvénytelenné az ajánlatkérõ.<br>
A Döntõbizottság 2002. október 30-án kelt határozatával ideiglenes intézkedésként megtiltotta az eljárást lezáró szerzõdés megkötését.<br>
A Döntõbizottság a Keviterv Plusz Kft. kérelmére D.662/2002. számon és a VITUKI INNOSYSTEM Környezetgazdálkodási Innovációs Kft. kérelmére D.682/2002. számon indult ügyeket 2002. november 13-án D.682/2002. számon egyesítette.<br>
A Döntõbizottság megállapította, hogy a Keviterv Plusz Kft. kérelme alapos, a VITUKI INNOSYSTEM Környezetgazdálkodási Innovációs Kft. kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlatkérõnek a Keviterv Plusz Kft.-re vonatkozó döntésével kapcsolatban a Döntõbizottság a következõket állapította meg:<br>
Az ajánlatkérõ az ajánlati felhívás 16. pontjában elõírta, hogy az ajánlattevõnek nyilatkozatot kell adnia arról, hogy az Állami Számvevõszék és a Kormányzati Ellenõrzési Hivatal ellenõrzési jogosultsággal rendelkezik.<br>
A Döntõbizottság álláspontja szerint a Keviterv Plusz Kft. ennek az elõírásnak eleget tett oly módon, hogy az ajánlata 2. részében becsatolta nyilatkozatát, amely szerint a jelen közbeszerzés tárgyát és teljesítését illetõen az Állami Számvevõszék és a Kormányzati Ellenõrzési Hivatal ellenõrzési jogosultsággal rendelkezik.<br>
Az ajánlatkérõ az ajánlati felhívásban elõírta szerzõdéstervezet csatolását is, amellyel kapcsolatban két követelményt határozott meg: a szerzõdés mellékleteként csatolni kellett a cégszerûen aláírt ajánlati dokumentációt és ajánlati feltételeket, valamint a szerzõdéstervezet tartalmának összhangban kellett lennie az ajánlati feltételekkel (dokumentáció 5. pontja).<br>
Azonban sem az ajánlati felhívás, sem a dokumentáció nem tartalmazott olyan kifejezett elõírást, amely szerint az Állami Számvevõszék és a Kormányzati Ellenõrzési Hivatal ellenõrzési jogosultságát a szerzõdéstervezetben kell az ajánlattevõnek elfogadnia. A Döntõbizottság álláspontja szerint nem értelmezhetõ így a dokumentáció 5. pontjában lévõ elõírás sem, mivel a felhívásban kifejezetten az ajánlattevõtõl származó nyilatkozatot írt elõ az ajánlatkérõ.<br>
Az ajánlatkérõ észrevételéhez csatolt közigazgatási államtitkári intézkedés valóban tartalmazta azt a követelményt, hogy a szerzõdésben is szerepeltetni kell a hozzájárulást, azonban ezt az intézkedést az ajánlatkérõ nem ismertette meg az ajánlattevõkkel a közbeszerzési eljárás során. Ennek hiányában az ajánlati felhívás és dokumentáció alapján az államtitkári intézkedésben elõírt szerzõdéses kikötésnek (a szerzõdéses felek kötelezõnek fogadják el a két szerv ellenõrzési jogosultságát) a szerzõdéstervezetben való szerepeltetése nem válhatott az ajánlattevõk által teljesítendõ elõírássá.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése szerint az eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni.<br>
E rendelkezés alapján tehát nincs akadálya annak, hogy az ellenõrzési jogosultság a megkötendõ szerzõdésben szerepeljen, amennyiben az az ajánlat része.<br>
A fentiek alapján a Döntõbizottság megállapította, hogy a Keviterv Plusz Kft. ajánlata megfelel az ajánlati felhívásban és dokumentációban foglaltaknak, jogsértõ tehát az ajánlatkérõnek a Keviterv Plusz Kft. ajánlat érvénytelenségére vonatkozó döntése.<br>
A VITUKI INNOSYSTEM Környezetgazdálkodási Innovációs Kft. ajánlatával kapcsolatban a Döntõbizottság a következõket állapította meg.<br>
Az ajánlatkérõ a VITUKI INNOSYSTEM Környezetgazdálkodási Innovációs Kft. ajánlata érvénytelenségét három okra alapította.<br>
Az elsõ érvénytelenségi okként az ajánlatkérõ ugyanazt jelölte meg, mint a Keviterv Plusz Kft. esetében. A fentiekben kifejtettek szerint ez az érvénytelenségi ok nem helytálló, mivel a VITUKI INNOSYSTEM Környezetgazdálkodási Innovációs Kft. ajánlata is tartalmazta az ajánlatkérõ részére kiadott, az Állami Számvevõszék és a Kormányzati Ellenõrzési Hivatal ellenõrzési jogosultságát elismerõ, az ellenõrzéshez hozzájáruló nyilatkozatot.<br>
Második érvénytelenségi okként azt jelölte meg az ajánlatkérõ, hogy a VITUKI INNOSYSTEM Környezetgazdálkodási Innovációs Kft. nem vállalt késedelmi kötbért.<br>
A Döntõbizottság megállapította, hogy az ajánlati felhívás 16. pontjában írta elõ az ajánlatkérõ a 100 000 Ft/nap mértékû késedelmi kötbért. A VITUKI INNOSYSTEM Környezetgazdálkodási Innovációs Kft. az ajánlata 6.2.1. melléklete elsõ nyilatkozatában az ajánlati felhívás és dokumentáció valamennyi feltételét elfogadta.<br>
A Döntõbizottság álláspontja szerint a VITUKI INNOSYSTEM Környezetgazdálkodási Innovációs Kft. az ajánlati felhívásban szereplõ 100 000 Ft/nap mértékû kötbérre vonatkozóan a 6.2.1. mellékletben tett nyilatkozatával írásbeli vállalást tett, így nem helytálló az ajánlatkérõnek ezen érvénytelenségi okkal kapcsolatos döntése.<br>
Hivatkozott arra is az ajánlatkérõ, hogy a VITUKI INNOSYSTEM Környezetgazdálkodási Innovációs Kft. olyan adatszolgáltatást kér az ajánlatkérõtõl, amit az ajánlattevõnek kell beszerezni, ezzel kapcsolatban konkrétan a szerzõdéstervezetben szereplõ következõ mondatot jelölte meg: "A megbízott a megbízótól olyan adatokat is kérhet, amelyeknek szükségessége a szerzõdés megkötésekor még nem merül fel."<br>
Az ajánlatkérõ a szerzõdéstervezettel kapcsolatban a fentiekben ismertetett elõírásokat tette, a dokumentációban nem bocsátott szerzõdéstervezetet az ajánlattevõk rendelkezésére, a csatolandó szerzõdéstervezet tartalmát - a felhívásban és a dokumentációban foglaltakon túl - az ajánlattevõkre bízta, a megrendelõi adatszolgáltatással kapcsolatban sem tett kikötéseket. Ily módon nem ellentétes az ajánlati felhívás és a dokumentáció elõírásaival a VITUKI INNOSYSTEM Környezetgazdálkodási Innovációs Kft. szerzõdéstervezetének idézett mondata, ezért nem helytálló az az ajánlatkérõi álláspont, miszerint ez a kikötés az ajánlat érvénytelenségét alapozza meg.<br>
Annak megállapítása érdekében, hogy a VITUKI INNOSYSTEM Környezetgazdálkodási Innovációs Kft.-re vonatkozó ajánlatkérõi döntés jogsértõ volt-e, azt is vizsgálnia kellett a Döntõbizottságnak, hogy az ajánlata egyebekben megfelelt-e az ajánlati felhívásban és a dokumentációban foglaltaknak.<br>
Az ajánlatkérõ az ajánlati felhívás 16. pontjában elõírta azt a követelményt, hogy a szerzõdés melléklete a cégszerûen aláírt ajánlati dokumentáció és ajánlati feltételek.<br>
A Döntõbizottság megállapította, hogy a VITUKI INNOSYSTEM Környezetgazdálkodási Innovációs Kft. szerzõdéstervezete 2. pontja utal ugyan arra, hogy a szerzõdés elválaszthatatlan részét képezi az ajánlati dokumentáció, ezen azonban maga az ajánlattevõ is a saját ajánlatát értette, és nem az ajánlatkérõ által készített ajánlati feltételeket és dokumentációt, így az ajánlata nem is tartalmazta ezt az iratot cégszerûen aláírva.<br>
A Döntõbizottság álláspontja szerint az ajánlati felhívás egyértelmûen rögzítette azt, hogy az ajánlati feltételeket és dokumentációt csatolni kell az ajánlathoz. Az ajánlatkérõ ilyen címmel készítette el az ajánlati dokumentációját. A dokumentáció végén szereplõ elfogadónyilatkozat és a cégszerû aláírás helyének megjelölése is egyértelmûen arra utalt, hogy az ajánlatkérõ nem az ajánlattevõ által benyújtott ajánlatot értette ajánlati feltételek és dokumentáció alatt, hanem az általa ilyen címmel az ajánlattevõk rendelkezésére bocsátott iratot, amelyet a szerzõdés mellékleteként cégszerûen aláírva várt vissza az ajánlattevõktõl.<br>
A fentiek alapján a Döntõbizottság megállapította, hogy a VITUKI INNOSYSTEM Környezetgazdálkodási Innovációs Kft. ajánlata nem felel meg az ajánlati felhívásban foglaltaknak, ezért érvénytelen. Bár az ajánlatkérõ a döntését nem ennek az iratnak a hiányával indokolta, döntése a VITUKI INNOSYSTEM Környezetgazdálkodási Innovációs Kft. vonatkozásban nem jogsértõ, miután az ajánlat érvénytelenségét megalapozottnak kellett tekinteni a fentiek szerint.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a fentiekre tekintettel a Kbt. 88. § (1) bekezdés a), c), d), és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
Az ajánlatkérõnek az eredményhirdetéskor ismertetett eljárást lezáró döntése egyrészt négy ajánlattevõ ajánlatának érvénytelenné minõsítésére, másrészt a K+K Osztrák-Magyar Környezetgazdálkodási és Közmûtervezõ Kft. nyertes ajánlattevõként történõ megjelölésére vonatkozott. A Döntõbizottság mind az ajánlattevõk érvénytelenségére, mind a nyertes ajánlattevõre vonatkozó ajánlatkérõi döntést megsemmisítette, tekintettel arra, hogy a Keviterv Plusz Kft. ajánlatát az ajánlatkérõ nem vonta be az értékelésbe, és ez a jogsértés másként nem orvosolható.<br>
Romhány Község Önkormányzata, Kétbodony Község Önkormányzata, Kisecset Község Önkormányzata és Szente Község Önkormányzata a jelen közbeszerzés tárgyát közösen kívánja beszerezni a beruházás elõkészítésére (a tervezésre) vonatkozóan benyújtott pályázat alapján.<br>
A beszerzés tárgyát képezõ munka ellenértékének fedezete részben a pályázaton elnyert támogatásból, részben a négy önkormányzat által biztosított saját erõbõl tevõdik össze, amely költséget a négy önkormányzat a települések lakosságszámának arányában viseli. A rendelkezésre álló iratok és a felek nyilatkozata szerint a közbeszerzési eljárást lezáró döntést az érintett négy önkormányzat képviselõjének bevonásával közösen hozták meg.<br>
A Döntõbizottság álláspontja szerint - annak ellenére, hogy a támogatásokra tekintettel a gesztor önkormányzatot meg kellett jelölni, és csak ez az önkormányzat szerepelt az ajánlati felhívásban ajánlatkérõként - mind a négy önkormányzat a Kbt. szabályai szerinti ajánlatkérõnek minõsül, mivel mind a négy önkormányzat részesült a támogatásban, a beszerzési igény is mind a négy önkormányzat esetében fennáll.<br>
Jelen közbeszerzési eljárásban tehát Romhány Község Önkormányzata, Kétbodony Község Önkormányzata, Kisecset Község Önkormányzata és Szente Község Önkormányzata ajánlatkérõnek minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
Az ajánlatkérõ nyilatkozata és a becsatolt dokumentumok alapján a jogsértõ döntést szakértõi bizottság hozta meg, így jelen esetben a döntésért felelõs természetes személy személye nem állapítható meg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig egymillió forint, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
Annak ellenére, hogy a fenti jogkövetkezmények alkalmazásával az ajánlatkérõ által elkövetett jogsértés orvosolható volt, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a Döntõbizottságnak bírságot kellett kiszabnia a jogsértés megállapítására tekintettel az ajánlatkérõvel szemben.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, és a rendelkezõ részben meghatározott összegû bírság alkalmazását tartotta indokoltnak az ajánlatkérõvel szemben.<br>
A Döntõbizottság a közbeszerzés értékének a nyertesnek kihirdetett ajánlattevõ ajánlatában meghatározott nettó 13 390 000 forintot tekintette. Ezen érték alapján a kiszabható maximális bírság 4 017 000 forint lenne, erre tekintettel a Döntõbizottságnak ezen összeg és az egymillió forintos legalacsonyabb összeg között kellett a bírság mértékét megállapítania.<br>
A Döntõbizottság a bírság kiszabásánál figyelemmel volt arra, hogy az ajánlatkérõ súlyos jogsértést követett el, de a közbeszerzés értéke alig haladja meg a szolgáltatásra megállapított közbeszerzési értékhatárt. Erre tekintettel a Döntõbizottság a rendelkezõ részben meghatározott mértékû bírság kiszabását tartotta indokoltnak, figyelemmel arra is, hogy az ideiglenes intézkedése következtében az eljárást lezáró szerzõdés megkötésére nem került sor, így az eljárást lezáró jogsértõ döntés megsemmisítésével a jogsértés orvosolható volt. Tekintettel volt arra is a Döntõbizottság, hogy a <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jén hatályba lépett módosítása óta figyelembe vehetõen - az ajánlatkérõ részérõl az e törvénybe ütközõ magatartás megállapítására elõször került sor.<br>
A Döntõbizottság bírság megfizetésére kötelezés arányát a beszerzés költségének az önkormányzatok közötti megosztási aránya, a lakosságszám aránya alapján határozta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A Döntõbizottság a VITUKI INNOSYSTEM Környezetgazdálkodási és Innovációs Kft. kérelme tekintetében 88. § (1) bekezdés a) pontja szerinti jogkövetkezményt alkalmazta, a Keviterv Plusz Kft. kérelmének pedig helyt adott.<br>
A fentiekre tekintettel a Döntõbizottság, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 5.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>