<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0421)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.677/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Magyar Televízió Rt. ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága Közbeszerzések Tanácsa Közbeszerzési Döntõbizottság elnöke általa Magyar Televízió Rt. (1054 Budapest, Szabadság tér 17., képviseli: dr. Sélley Zoltán, 1022 Budapest, Tapolcsányi u. 14/A., a továbbiakban: ajánlatkérõ) "arculati elemek megtervezése, kidolgozása és elkészítése" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, továbbá ajánlatkérõ írásbeli és szóbeli nyilatkozatai alapján az alábbi tényállást állapította meg:<br>
Ajánlatkérõ 2002. október 22-én tájékoztatta a Döntõbizottság elnökét arról, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja szerinti hirdetmény közzététele nélküli tárgyalásos közbeszerzési eljárást folytat le a rendelkezõ részben meghatározott tárgyban.<br>
Tájékoztatójában elõadta, hogy a Magyar Televízió 2002. november 3-tól kezdõdõen tervezi a programstruktúra váltást, ehhez szükséges a korábbi mûsorstruktúrához kötõdõ csatornaarculat frissítése és vizuális alapjegyeinek cseréje. A tervezett kezdési idõpont nem halasztható tovább, mert szükséges, hogy a nehéz anyagi helyzetben levõ közszolgálati televízió kihasználja az év utolsó két hónapjára jellemzõ intenzív médiapiaci hirdetési tevékenységbõl fakadó elõnyöket. Azzal is indokolta az eljárásfajta választását, hogy a potenciális ajánlattevõi kör szûk, kevés cég rendelkezik megfelelõ erõforrásokkal és technológiai háttérrel és azok egy részénél összeférhetetlenség áll fenn amiatt, hogy a versenytársak részére is nyújtanak szolgáltatást.<br>
Közölte, hogy külön ajánlati felhívást nem készít, ugyanakkor az ajánlattételre felhívó levélben meghatározta az eljárása lefolytatásának a menetét:<br>
A jelentkezés határideje: 2002. október 24. de. 10 óra.<br>
Az elsõ tárgyalás napja: 2002. október 25.<br>
Eredményhirdetés idõpontja: a tárgyalást követõen azonnal.<br>
A teljesítés határideje: 2002. november 15.<br>
Rendelkezett továbbá arról, hogy az ajánlatokat a legalacsonyabb ellenszolgáltatás szempontja alapján bírálja el.<br>
Ajánlatkérõ a vállalkozási szerzõdéstervezetében és annak 1. sz. mellékletében határozta meg beszerzési igénye tartalmi követelményeit, amelyet a Döntõbizottság elnöke részére nem küldött meg.<br>
Ajánlatkérõ ajánlattételre hívta fel a Dee-Sign Kft.-t, a Dogfirsh Stúdió Vizuális Tervezõ Kft. és a Nemo Design Arculattervezõ és Szolgáltató Kft. közös ajánlattevõket.<br>
A Döntõbizottság elnöke 2002. november 5-én jogorvoslati eljárást kezdeményezett ajánlatkérõ közbeszerzési eljárása ellen, arra hivatkozással, hogy a választott eljárásfajta törvényi feltételeinek megléte a rendelkezésre bocsátott iratokból nem állapítható meg egyértelmûen. Indítványozta az eljárásfajta jogalapjának a vizsgálatát.<br>
Ajánlatkérõ megküldte közbeszerzési eljárása iratait és írásbeli észrevételében kiegészítette a tájékoztatást.<br>
Elõadta, hogy a Magyar Televíziónál már hosszú hónapok óta "a nyári struktúra" mûködött, amely fõleg ismétlésekre épített, és a tervek szerint augusztus végéig tartott volna. Ennek a megváltoztatásával azonban meg kívánták vámi azt, hogy megválasszák a Magyar Televízió elnökét, ezért úgy döntöttek, hogy szeptember végéig folytatódjon a nyári struktúra. Az eredménytelen elnökválasztást követõen azonban már nem halaszthatták tovább a változtatást, mivel a kereskedelmi tv-társaságok beindították új mûsoraikat, átrendezték mûsorstruktúrájukat. Szükséges volt az új struktúra gyors megvalósítása annak érdekében is, hogy ajánlatkérõ ne veszítse el még jobban piaci pozícióit, versenyképessé váljon.<br>
Figyelembe kellett venni azt is, hogy 2002. október 20-án voltak az önkormányzati választások, amely idõpontig ajánlatkérõ kapacitásai teljesen le voltak kötve, csak ezt követõen volt lehetséges a változtatás, így október hónap végéig tovább hosszabbították a nyári mûsorstruktúrát.<br>
Ez alatt a hosszabbítás alatt képzõdött megtakarítás felhasználásáról pedig akként döntött az ajánlatkérõ, hogy nem a mûködés kiadásaira fordítja, hanem ez nyújt lehetõséget a megújulásra.<br>
Közölte, hogy az ajánlattételi határidõre a felhívottak benyújtották ajánlatukat, a közbeszerzési eljárását lefolytatta, 2002. október 25-én kihirdette az eljárást lezáró döntését, a Dogfish Stúdió Vizuális Tervezõ Kft. és a Nemo Design Arculattervezõ és Szolgáltató Kft. közös ajánlattevõk lettek a nyertesek, velük meg is kötötték az eljárást lezáró szerzõdést.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából."<br>
Ezen eljárásfajta a fenti több, együttes feltétel megléte esetén alkalmazható.<br>
A Döntõbizottság álláspontja szerint megállapítható a rendkívüli sürgõsség fennállása arra tekintettel, hogy az ismétlésekre épített nyári struktúra leváltása valóban az eltelt több hónap miatt már további halasztást nem tett lehetõvé, figyelemmel a többi tv-társaság változtatására is.<br>
A Döntõbizottság úgy ítélte meg - az alábbi körülményekre tekintettel -, hogy az eljárásfajtával szemben támasztott további feltételek is fennállnak. A nyári struktúraváltás eredetileg tervezett idõpontja augusztus vége volt, ugyanakkor figyelemmel ajánlatkérõ elnökének megválasztására kitûzött idõpontra és arra, hogy ilyen jelentõségû döntés meghozatala igényli az új elnök hozzájárulását is, nem róható fel ajánlatkérõnek, hogy nem korábban döntött a struktúraváltásról. A Döntõbizottság figyelembe vette azt a tényt is, hogy ajánlatkérõ korábban nem rendelkezett megfelelõ pénzügyi fedezettel változtatása végrehajtásához, ugyanis azt a meghosszabbított nyári struktúrából képzõdõ megtakarítás biztosította. A szükséges pénzügyi fedezet hiányában pedig a közbeszerzési eljárás a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése alapján nem indítható meg.<br>
A Döntõbizottság a fenti indokokra tekintettel megállapította, hogy ajánlatkérõ beszerzése vonatkozásában fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában támasztott feltételek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe 14. § (2) bekezdése alapján a közigazgatási szerv a hivatalból indított vagy folytatott eljárást, ha a megindításra vagy folytatásra okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2002. december 5.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>