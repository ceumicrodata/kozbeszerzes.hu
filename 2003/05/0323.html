<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0323)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.745/4/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Sátoraljaújhely Város Önkormányzata ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) Sátoraljaújhely Város Önkormányzata (3980 Sátoraljaújhely, Kossuth tér 5., a továbbiakban: ajánlatkérõ) "Erzsébet Kórház 2000-2002. évi rekonstrukció - egészségügyi gép-mûszerek kiegészítõ tartozékainak beszerzése" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, továbbá ajánlatkérõ írásbeli és szóbeli nyilatkozatai alapján az alábbi tényállást állapította meg:<br>
Ajánlatkérõ 2002-ben nyílt közbeszerzési eljárást bonyolított le egészségügyi gép-mûszerek beszerzésére, az eljárás nyertese a Medirex Egészségügyi, Kereskedelmi és Szolgáltató Rt. lett, vele kötötte meg az eljárást lezáró szerzõdést 90 M Ft ajánlati ár mellett.<br>
Ajánlatkérõ 2002. november 22-én tájékoztatta a Döntõbizottság elnökét arról, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés b) pontja szerinti hirdetmény közzététele nélküli tárgyalásos közbeszerzési eljárást folytat le a korábban beszerzett gép-mûszerek tartozékokkal való kiegészítése érdekében.<br>
Beszerzése konkrét tárgyát ajánlati felhívása 3. a) pontjában az alábbiak szerint határozta meg:<br>
- Ergometriás rendszer fejlesztése (terheléses belgyógyászati vizsgálatra).<br>
- Pulzoximéter (SaO2) beszerzése (gyermekgyógyászati vizsgálatra).<br>
- Ultrahangkészülékhez hüvelyi fej beszerzése (szülészeti vizsgálatra).<br>
- A leszállított egészségügyi gép-mûszerekhez fogyóanyag-készlet beszerzése.<br>
Az eljárásfajta választását ajánlatkérõ azzal indokolta, hogy orvosszakmai indokok alapján szükséges néhány gép-mûszerhez kiegészítõ tartozékok beszerzése, mert azok ennek hiányában nem képesek a kívánt szakmai színvonalat teljesíteni, továbbá a már leszállított gép-mûszerekhez fogyóanyagkészlet beszerzése azért szükséges, mert ez elengedhetetlen feltétele az üzemeltetésnek.<br>
A beszerzés forrását a címzett támogatás maradványösszege képezi. Az eredeti szállítótól, a korábbi nyertestõl szükséges a beszerzés, mert ellenkezõ esetben nem illeszkedõ kiegészítõ tartozékok beszerzésére kerülne sor, ami aránytalan mûszaki, technikai nehézségeket okozna a mûködtetésben és a karbantartásban. Ajánlatkérõ tájékoztatójához mellékelte az ajánlati felhívását, amelyben rendelkezett az alkalmassági követelményekrõl, részajánlattétel lehetõségét kizárta, többváltozatú ajánlat benyújtását lehetõvé tette, közölte az ajánlat elbírálásának szempontját és eljárása lefolytatásának menetét.<br>
A Döntõbizottság elnöke 2002. december 5-én jogorvoslati eljárást kezdeményezett ajánlatkérõ közbeszerzési eljárása ellen, arra hivatkozással, hogy a választott eljárásfajta törvényi feltételeinek megléte a rendelkezésre bocsátott iratokból nem állapítható meg egyértelmûen. Indítványozta az eljárásfajta jogalapjának a vizsgálatát.<br>
Ajánlatkérõ a jogorvoslati eljárás megindítását követõen csatolta a korábbi közbeszerzési eljárás iratait, továbbá részletesen megindokolta, hogy az egyes kiegészítõ tartozékok beszerzése mely korábbi beszerzési tárgyhoz tartozik, milyen további funkciót elégít ki, miért elengedhetetlenül szükséges, hogy a korábbi nyertes ajánlattevõ szállítsa azokat.<br>
Ismertette továbbá, hogy eredetileg ezeket a tartozékokat is be kívánta szerezni, azonban a rendelkezésére álló pénzügyi keretét szûkösnek ítélte. A nyílt eljárás lefolytatását követõen vált ismertté, hogy maradvány pénzösszege lehetõvé teszi ezek beszerzését és annak felhasználását a kincstár is engedélyezte.<br>
Közölte továbbá, hogy az ajánlattételi határidõre az ajánlat benyújtásra került, a tárgyalást megtartották, a közbeszerzési eljárását saját hatáskörben a jogorvoslati eljárás befejezéséig felfüggesztette.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal, a korábbi nyertes ajánlattevõvel kötött - szerzõdés idõtartama azonban nem haladhatja meg a három évet.<br>
A Döntõbizottság összevetette ajánlatkérõnek a nyílt eljárás során beszerzett gépeit, eszközeit a mostani eljárása beszerzési tárgyaival, és annak alapján megállapította, hogy valóban ezek a tárgyak bõvítései a korábbi tárgyaknak.<br>
Ebbõl következõen szükséges, hogy a korábbi nyertes ajánlattevõ szállítsa a tartozékokat, mert a tartozékok fogalmából következik, hogy illeszkedniük kell az alapgépekhez, ennek hiányában aránytalan mûszaki nehézség következne be a mûködtetésben.<br>
Valóban az egyik beszerzési tárgy - amely a beszerzés egyébként sem jelentõs értékének csak kis részét teszi ki - fogyóanyagkészlet nem minõsíthetõ dolog kicserélésének, bõvítésének azonban a Döntõbizottság megítélése szerint e tárgy vonatkozásában fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában támasztott feltételek.<br>
E szakasz szerint ajánlatkérõ hirdetmény közzététele nélküli tárgyalásos eljárást alkalmazhat, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság úgy ítélte meg, a rendkívüli sürgõsség fennáll, tekintettel arra, hogy a mûködtetéshez a fogyóanyag rendelkezésre állása elengedhetetlenül szükséges. Ajánlatkérõt mulasztás nem terheli, mert korábban anyagi fedezet hiányában nem tudta a beszerzése e részét megvalósítani.<br>
A fentiek alapján a Döntõbizottság megállapította, hogy ajánlatkérõ jogszerûen alkalmazta a hirdetmény közzététele nélküli tárgyalásos eljárásfajtát.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást, ha a megindításra vagy folytatásra okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2002. december 20.<br>
<br>
Dr. Nagy Gizella s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>