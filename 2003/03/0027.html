<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0027)
</b></h2><FONT size=3><i><u></i></u><br>
25.K.31.602/2002/5.<br>
<br>
A Fõvárosi Bíróság a dr. Szalay József ügyvéd (1065 Budapest, Nagymezõ u. 28.) által képviselt Junior Vendéglátó Rt. (1095 Budapest, Mester u. 29-31.) felperesnek a dr. Csitkei Mária jogtanácsos (1024 Budapest, Margit krt. 85.) által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat (hivatkozási szám: B-182/8/2002) felülvizsgálata iránti perében, amely perbe az alperes pernyertességének elõmozdítása érdekében a dr. Varga Norbert ügyvéd (1054 Budapest, Alkotmány u. 21. fszt. 1.) által képviselt Budapest Fõváros VII. Kerület Erzsébetváros Önkormányzat Gazdasági, Mûszaki, Ellátó Szolgálata (1071 Budapest, Dembinszky u. 36.) beavatkozott meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 15 000 (tizenötezer) forint, a beavatkozónak 10 000 (tízezer) forint perköltséget.<br>
A felperes által lerótt kereseti illetéket a felperes maga viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A beavatkozó ajánlatkérõként 6267/2001. szám alatt ajánlati felhívást tett közzé a Közbeszerzési Értesítõ 2001. október 24-én megjelent 43. számában, "közétkeztetés az önkormányzat az oktatási és szociális intézményeiben" tárgyú, nyílt közbeszerzési eljárás megindítására. A beavatkozó a szerzõdés idõtartamát - a felhívás 4. pontjában - mind az oktatási, mind a szociális étkeztetés esetében 2002. január 1-jétõl 2006. augusztus 31-ig terjedõ idõszakra határozta meg. A felhívásra - többek között - a felperes is tett ajánlatot. A beavatkozó 2001. december 29-én hirdetett eredményt. A nyertes az Attila Bt.-Bajor sarok Kft.-ERFO Kft. közös ajánlata lett, akikkel a szerzõdést a beavatkozó 2002. január 7-én kötötte meg, a teljesítés kezdõ idõpontját 2002. április 2. napjában határozták meg.<br>
A közbeszerzési eljárást megelõzõ idõszakban a felperes végezte az étkeztetési szolgáltatást a beavatkozó intézményeiben. A szolgáltatást a beavatkozó 2002. január 1. után is elfogadta a felperestõl. A beavatkozó 2002. február 18-án írásban tájékoztatta a felperest arról, hogy "a Közbeszerzési Értesítõ 7. évfolyam 43. számában 6267/2001 szám alatt "közétkeztetés oktatási és szociális intézményekben" tárgyú közbeszerzési eljárás eredményesen lezárult. Fentiek után 2002. április 2-tól a kerület intézményeinek étkeztetését a nyertes szolgáltató cég látja el". A tájékoztatást a felperes 2002. február 22-én megkapta. 2002. április 2-ától a felperes már nem szolgáltatott tovább a beavatkozó intézményeiben.<br>
A felperes 2002. április 9-én jogorvoslati eljárást kezdeményezett a beavatkozó közbeszerzési eljárásával szemben. Sérelmezte, hogy a beavatkozó nem nyilvánította eredménytelennek a közbeszerzési eljárást annak ellenére, hogy a nyertes a kiíráshoz képest csak késõbbi idõpontban vállalta a teljesítés megkezdését.<br>
Az alperes a 2002. május 9-én kelt, B.182/8/2002. számú határozatával a felperes jogorvoslati kérelmét elutasította. Döntését azzal indokolta, hogy a jogorvoslati kérelem elkésett. Álláspontja szerint a felperes 2002. január 7-én a nyertessel való szerzõdés megkötését követõen, de a beavatkozó 2002. február 18-án kelt levelében közöltekbõl is tudomást szerzett arról, hogy a közbeszerzési eljárás nyertese csak 2002. április 2-án fogja megkezdeni a szerzõdés teljesítését. Az alperes megállapítása szerint a felperes nem a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdésében, a jogorvoslati eljárás megindítására biztosított 15 napos határidõn belül kért jogorvoslatot.<br>
A felperes a határozat ellen keresettel élt. Kérte a határozat megváltoztatását ennek megfelelõen azt, hogy a bíróság állapítsa meg, hogy a beavatkozó megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdését, mert a beavatkozó nem a kiírásnak megfelelõ tartalommal kötötte meg a közbeszerzési eljárás nyertesével a közbeszerzés tárgyára vonatkozó szerzõdést, a szolgáltatás kezdõ idõpontját ugyanis a kiíráshoz képest késõbbi idõpontban határozták meg. A felperes álláspontja szerint az alpereshez benyújtott jogorvoslati kérelme nem késett el, azt az alperes jogsértõen utasította el. Hivatkozott a Kbt. 79. § (3) bekezdésére, amely szerint jogorvoslati kérelmet az olyan egyéb érdekelt nyújthat be, akinek jogát, vagy jogos érdekét a Kbt.-be ütközõ tevékenység, vagy mulasztás sérti, vagy veszélyezteti. Mivel a beavatkozó részére 2002. április 2-ig a felperes teljesítette a szolgáltatást, ezideig õt jogsérelem nem érte, így korábban nem is terjeszthetett elõ jogorvoslati kérelmet.<br>
A tárgyaláson lényegében megismételte a keresetlevélben foglaltakat. Kiemelte, hogy a Kbt. kötelezõ erõvel írja elõ, hogy a szerzõdést az ajánlati felhívásban meghatározott tartalommal kell megkötni, az pedig nyilvánvaló, hogy a szerzõdés kezdõ idõpontja nem azonos a kiírásban meghatározott idõponttal. A szerzõdés így semmis, a semmisség megállapítására pedig bárki határidõ nélkül hivatkozhat, erre tekintettel - véleménye szerint - nincs jelentõsége az alperes által hivatkozott határidõnek.<br>
Elõadta még, hogy számára akkor vált nyilvánvalóvá a jogsértés, amikor a szolgáltatás további teljesítését megtiltották. A beavatkozó által írt levelet bár megkapta, ám annak tartalmából számára nem következett, hogy a szerzõdés teljesítésének idõpontja megváltozik, így a jogsértésrõl e levélbõl nem szerzett tudomást.<br>
Véleménye szerint abból a ténybõl, hogy a felperes 2002. januártól tovább teljesítette a szolgáltatást, nem vonható le az a következtetés, hogy a jogsértés megtörtént. Felperes ugyanis piacvezetõ e szolgáltatás tekintetében, sok helyre teljesít, ezért nem vette észre, hogy a beavatkozó számára a közbeszerzési eljárás lezárását követõen is teljesített. Ezen kívül a párhuzamos szolgáltatást sem tartotta kizártnak. Mindezekre tekintettel kérte a határozat megváltoztatását és az alperes perköltségben való marasztalását.<br>
Az alperes nyilatkozatában lényegében megismételte a határozatban foglalt indokait, kérte a kereset elutasítását és a felperes perköltségben való marasztalását.<br>
A tárgyaláson a fentieken túl kiemelte. hogy a felperesnek 2002. január 2-án már tudnia kellett az általa sérelmezett jogsértésrõl, hiszen a kiírás szerint január 1-jétõl már a pályázat nyertesének kellett volna szolgáltatnia, már pedig akkor nem õ, hanem a felperes maga szolgáltatott.<br>
Elképzelhetetlennek tartotta a párhuzamos szolgáltatás lehetõségét, hiszen ez esetben mindenki két adagot kapott volna.<br>
A beavatkozó csatlakozott az alperesi elõadáshoz, kérte a kereset elutasítását és felperes perköltségben való marasztalását, ezen belül 50 000 forint ügyvédi munkadíj megállapítását indítványozta, ügyvédi megbízási szerzõdést nem csatolt be.<br>
A beavatkozó álláspontja szerint a jogorvoslati kérelem elõterjesztésére megadott határidõt 2002. január 7-tõl kell számítani. A jogsértõ cselekmény ugyanis ekkor történt, mert ekkor kötötték meg a szerzõdést, szemben a kiírásban meghatározott idõponttal. Utalt még arra, hogy a per tárgyára tekintettel nincs jelentõsége annak, hogy a szerzõdés semmis-e, vagy sem.<br>
A felperes keresete nem alapos.<br>
A bíróság a Polgári perrendtartásról szóló, többször módosított, 1952. évi III. törvény (Pp.) 324. § (1) bekezdése alapján, valamint az államigazgatási eljárás általános szabályairól szóló, többször módosított, 1957. évi IV. törvény (Áe.) 72. és 73. §-ai alapján a kereseti kérelem és az ellenkérelem korlátai között kizárólag azt vizsgálhatja a perben támadott közigazgatási határozat felülvizsgálata során; hogy az megfelel-e támadott rendelkezéseiben az anyagi és eljárási szabályoknak.<br>
A bíróságnak a perben azt kellett megítélnie, hogy az alperes jogsértést követett-e el akkor, amikor a felperes jogorvoslati kérelmét elkésettség okán elutasította.<br>
A bíróság a felek és a beavatkozó nyilatkozatai, valamint a közigazgatási iratok alapján megállapított tényállásból kiindulva a következõkre alapozta döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni, vagy kezdeményezni. E határidõ elmulasztása jogvesztéssel jár.<br>
A Kbt. felhívott szabálya tehát a kérelem benyújtásával kapcsolatban egy objektív és egy szubjektív határidõt határoz meg. Az objektív határidõ számításánál a jogsértõ esemény megtörténtének, illetõleg a jogsértõ esemény befejezésének idõpontjának van jelentõsége. Ezzel szemben a szubjektív határidõ kezdete szempontjából jogi relevanciája annak van, hogy mikor jutott a kérelmezõ olyan információ birtokába, amelybõl meggyõzõdhet arról, hogy az ajánlatkérõ cselekménye jogsértõ, vagyis mikor szerez e cselekményrõl tudomást. Erre tekintettel a bíróságnak azt kellett megállapítania, hogy a felperes az általa vélt jogsértésrõl ténylegesen, válójában mikor szerzett tudomást.<br>
A felperes azt tartotta jogsértõ eseménynek, hogy a Kbt. kötelezõ szabálya ellenére a teljesítés kezdõ idõpontját a nyertessel kötött szerzõdésben az ajánlati felhívásban meghatározott idõponttól eltérõen, nem 2002. január 1. napjában, 2002. április 2. napjában határozták meg. Ezek alapján a bíróság megítélése szerint a felperes által kifogásolt jogsértõ cselekmény már 2002. január 1-jén bekövetkezett, hiszen ezen a napon kellett volna a közbeszerzés tárgyát képezõ szolgáltatást a nyertesnek teljesítenie. Ez az az idõpont tehát, amelytõl számítani kell a jogorvoslati eljárás megindítására - a Kbt.-ben megállapított - objektív és szubjektív határidõket.<br>
A fenti megállapítást követõen a bíróságnak azt kellett megítélnie, hogy a jogsértõnek vélt cselekmény idõpontjához képest a felperes mikor szerzett e cselekményrõl tudomást, illetõleg erre figyelemmel jogorvoslati kérelme határidõben érkezett-e az alpereshez.<br>
A felek között nem volt vitás, hogy a közbeszerzési eljárás megindításakor a felperes teljesítette a beavatkozó számára az étkeztetési szolgáltatást. Ugyancsak nem volt kétséges, hogy 2002. január 1. és 2002. április 2. között a felperes teljesített.<br>
A tekintetben is egyezõen nyilatkoztak a felek, hogy a közbeszerzési eljárás nyertese nem a felperes lett, és hogy a felhívásban meghatározott teljesítési kezdõ idõpont és a tényleges kezdési idõpont eltért.<br>
Mindezekbõl következõen a bíróság megítélése szerint egy magát piacvezetõnek tartó, közbeszerzési eljáráson eséllyel pályázó cég 2002. január 1-jét követõen nyomban észleli, hogy a kiírás és az eredményhirdetés ellenére továbbra is õ teljesít és nem a nyertes. A bíróság tehát a felperesi érveléssel éppen ellenkezõleg értékelte a felperes piacvezetõ szerepére való hivatkozást. Miután a felperes nem új szolgáltató, és számos közbeszerzési eljárásban már részt vett, joggal feltételezhetõ, hogy ismeri a közbeszerzési eljárás lehetséges elemeit, az egyes cselekmények súlyát és jelentõségét, továbbá, hogy az általa teljesített szolgáltatásról naprakész legyen. 2002. január 2-án tehát, amikor õ szolgáltatott, igenis tudomással bírt arról, hogy a beavatkozó az ajánlati felhívásban foglaltaktól eltér, mert nem a nyertes teljesít.<br>
Osztotta a bíróság az alperes azon hivatkozását, miszerint a szolgáltatás jellegébõl fakadóan a párhuzamos szolgáltatás kizárt. Párhuzamos teljesítés esetén a felperesnek egy konyhában, egy ebédlõben kellene ugyanazon idõben a nyertes pályázóval szolgáltatni, ez pedig elképzelhetetlen a felperes észlelése nélkül.<br>
Minderre tekintettel tehát annak van jelentõsége, hogy a felperes az ajánlati felhívásban meghatározott idõpontban nem kötötte meg a szerzõdést. A bíróság megítélése szerint, a beavatkozó érvelésével ellentétben, nem annak van relevanciája, hogy a felhívástól eltérõen végül is melyik idõpontban kötött szerzõdést a nyertessel, és alperesi hivatkozással szemben az sem lényeges, hogy milyen tartalmú levelet küldött a beavatkozó a felperesnek. Ezek ugyanis, bár megerõsítik a felperes tudomását, de nem változtatnak azon, hogy a jogsértést felperes már 2002. január 1-jét követõ napon észlelte.<br>
A bíróság nem tudta elfogadni a felperes azon érvelését sem, amely szerint a határidõ csak onnantól indul, amikor már számára a jogsértõ cselekmény sérelmessé vált. Rámutat a bíróság ugyanis arra, hogy a Kbt. felhívott rendelkezése kifejezetten a jogsértéshez fûz jogkövetkezményt és nem a cselekmény sérelmessé válásához. Éppen ezért annak nincs jelentõsége, hogy a beavatkozó kifogásolt magatartása mely idõponttól vált a felperes számára sérelmessé.<br>
A bíróság megítélése szerint helyesen járt el az alperes akkor, amikor a jogorvoslati kérelmet elkésettség okán elutasította. A felperes által hivatkozott jogsértés bekövetkezésének az idõpontja a bíróság megállapítása szerint 2002. január 1., így a jogorvoslati kérelem elõterjesztésére nyitva álló objektív határidõ az ezt követõ 90. napon lejárt. A felperes pedig 2002. január 1-jét követõ napon a vélt jogsértésrõl tudomást szerzett, amely naptól számított 15. napon belül nyújthatott volna be törvényesen jogorvoslati kérelmet. A felperes által 2002. április 9-én elõterjesztett kérelem tehát mind az objektív, mind a szubjektív határidõ tekintetében elkésett.<br>
A jogvesztõ határidõ elmulasztásához a jog elenyészésének következménye fûzõdik. A törvényben meghatározott idõ elteltével ugyanis megszûnik az igény érvényesítéséhez kapcsolódó alanyi jog. E jogát a felperes tehát a határidõ túllépésével elvesztette, így jogorvoslatot sem kérhet már. Ezáltal felperes saját magát zárta el a jogérvényesítés törvényes lehetõségétõl.<br>
Nem tudta elfogadni a bíróság a felperesnek a szerzõdés semmisségére vonatkozó hivatkozását. A közigazgatási perben ugyanis a bíróság a perben támadott közigazgatási határozatot vizsgálja felül törvényességi szempontból. E vizsgálat azonban nem terjedhet túl a határozaton és e körben annak megállapítására sincs lehetõség, hogy egy lezárt közbeszerzési eljárást követõ szerzõdés semmis-e, vagy sem. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(9) bekezdése alapján a Kbt. szerinti jogkövetkezmények nem zárják ki a szerzõdés semmisségének megállapítását. Erre azonban a közigazgatási perben a kifejtettek szerint e bíróságnak nincs hatásköre.<br>
A fentiek szerint a bíróság az alperesi határozatot a felperes által támadott valamennyi körben felülvizsgálta, ám azokkal kapcsolatban jogszabálysértést nem állapított meg, erre tekintettel a felperes keresete megalapozatlannak bizonyult, így azt el kellett utasítani.<br>
A bíróság a Pp. 78. § (1) bekezdése alapján kötelezte a felperest az alperes és a beavatkozó költségeinek megfizetésére. A perköltség összegének megállapítása során a bíróság figyelemmel volt arra, hogy az alperes és a beavatkozó készkiadásait nem kívánta perköltségként érvényesíteni, a munkadíjakat pedig a bíróság mérlegelés alapján állapította meg. Ennek során figyelembe vette különösen azt, hogy a per az elsõ tárgyaláson befejezõdött, értékelte az alperes alapos írásbeli nyilatkozatának elkészítését, a képviselõknek a tárgyalásra való felkészülésre fordított idejét és az ügy bonyolultságát. A bíróság a beavatkozó által érvényesíteni kívánt ügyvédi munkadíj összegét eltúlzottnak találta, ezért azt a bírósági eljárásban megállapítható ügyvédi költségekrõl szóló 8/2002. (III. 30.) IM rendelet 3. § (2) bekezdése alapján leszállította.<br>
Az illeték viselésérõl a bíróság az illetékekrõl szóló, többször módosított 1990. évi XCIII. törvény 43. § (3) bekezdése alapján rendelkezett figyelemmel arra, hogy a tárgyi illetékfeljegyzési jog ellenére a felperes a keresetlevélen az illetéket lerótta.<br>
<br>
Budapest, 2002. szeptember 5.<br>
<br>
dr. Vitál-Eigner Beáta s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>