<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0059)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: 676/16/2002.<br>
<br>
Tárgy: a Felbau Építõipari és Szolgáltató Kft. jogorvoslati kérelme a Siófok Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Felbau Építõipari és Szolgáltató Kft. (2049 Diósd, Határ út 58., a továbbiakban: kérelmezõ) kérelmét, melyet a Siófok Város Önkormányzata (8600 Siófok, Fõ tér 1., a továbbiakban: ajánlatkérõ) "Siófok, sóstói városrész nyugati része, Fõ utca keleti része és belváros déli része szennyvízcsatorna-hálózat kiviteli terveinek elkészítése és kivitelezésének megvalósítása" tárgyú közbeszerzési eljárása ellen indított elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2002. október 24-i számában tette közzé részvételi felhívását nyílt elõminõsítési eljárás megindítására 8587/2002. szám alatt, a rendelkezõ részben meghatározott beszerzés tárgyában.<br>
A részvételi felhívás 2. c) pontjában meghatározta, hogy az ajánlatra vonatkozó szerzõdés kivitelezési vállalkozási szerzõdés.<br>
Az ajánlatkérõ a részvételi felhívás 3. a) pontjában meghatározta a beszerzés tárgyát és mennyiségét akként, hogy a megvalósítandó létesítmény fõbb adatai között meghatározta a gravitációs közcsatorna és a nyomóvezeték típusát (különbözõ átmérõjû KG-PVC- és KPE-vezetékek).<br>
A részvételi felhívásban az ajánlatkérõ a rész és többváltozatú ajánlattételt kizárta.<br>
A részvételi felhívás 8. a) pontja szerint az ajánlati biztosíték összege ötmillió forint, mely banki befizetéssel és bankgarancia biztosításával volt lehetséges. Bankgarancia nyújtása esetén annak érvényessége az ajánlati kötöttség idõtartamánál legalább 10 napnál hosszabb kell, hogy legyen. Az ajánlati biztosíték visszautalása, illetve az eredeti bankgarancia visszaadása a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdése szerint történt.<br>
A részvételi felhívás 9. a) pontjának 2. bekezdésében elõírta a pénzügyi, gazdasági alkalmasság igazolása körében az 1999., 2000., 2001. évek teljes körû éves beszámolója, egyszerûsített éves beszámolója, összevont éves beszámolója, vagy egyszerûsített mérlege és eredménylevezetése becsatolását a cégjegyzésre jogosult által hitelesített másolatban, egyéni vállalkozó esetében az elõzõ 3 év adóbevallásainak hitelesített másolatának becsatolását.<br>
A részvételi felhívás 9. b) pontja 6. bekezdésében a mûszaki alkalmasság igazolása körében az ajánlatkérõ elõírta, hogy a pénzügyi, mûszaki alkalmasság igazolására bekért adatokat a résztvevõknek és az általuk a közbeszerzés értékének 10%-át meghaladó mértékben igénybe venni kívánt alvállalkozókra vonatkozóan is csatolni kell az általuk elvégezni kívánt munkákkal összefüggésben.<br>
A részvételi felhívás 10. b) pontja 1. bekezdésében az ajánlatkérõ elõírta, hogy a részvételi jelentkezõ a szerzõdés teljesítésére alkalmatlan pénzügyi, gazdasági szempontból, ha a vizsgált évek (1999., 2000., 2001.) bármelyikében gazdálkodása veszteséges.<br>
A részvételi felhívás 10. b) pontja 3. bekezdése szerint a részvételre jelentkezõ a szerzõdés teljesítésére alkalmatlan, ha nem rendelkezik legalább 3 db olyan árokásó géppel, amellyel a vezetéképítés 3 különbözõ szakaszon egy idõben folyamatosan végezhetõ, illetve minõségbiztosítási rendszerére vonatkozóan nem rendelkezik - bármely nemzeti rendszerben akkreditált - a beszerzés tárgyának megfelelõ, érvényben lévõ minõségtanúsítással.<br>
A részvételi felhívás 10. b) pontja 5. bekezdése szerint a szerzõdés teljesítésére alkalmatlan az ajánlattevõ, ha nem rendelkezik legalább 1 fõ saját állományú, fõállásban foglalkoztatott, a vízügyi létesítmények építésére jogosult - felelõs mûszaki névjegyzékben nyilvántartott - mûszaki vezetõvel.<br>
A részvételi felhívás 10. c) pontja szerint az ajánlatok elbírálásának szempontja: az összességében legelõnyösebb ajánlat (az ajánlati dokumentációban részletezett szempontok, súlyszámok alapján).<br>
A részvételi felhívás 12. pontjában az egyéb információk között a 4. bekezdésben az ajánlatkérõ elõírta, hogy kizáró ok, ha az ajánlatkérõ székhelye szerinti adóhatóság által nyilvántartott adófizetési kötelezettségének nem tett a részvételre jelentkezõ eleget. Az 5. bekezdés szerint csatolandó volt a cégbejegyzésre jogosult személyek) aláírási címpéldánya. A 6. bekezdésben foglaltak szerint, ha a beszerzés tárgya szerinti tevékenység a jelentkezõ és a közbeszerzés értékének 10%-át meghaladó mértékben igénybe venni kívánt alvállalkozók cégkivonatában nem szerepel, az a részvételi jelentkezés érvénytelenségét vonja maga után. A 7. bekezdésben foglaltak szerint a részvételre jelentkezõknek meg kell jelölniük a közbeszerzés azon részét, amellyel összefüggésben az ajánlattevõ harmadik személlyel fog szerzõdést kötni. E szervezet (személy) meghatározása nélkül a jelentkezõ csak saját maga valósíthatja meg a közbeszerzés tárgyát a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése alapján.<br>
A 12. bekezdés a részvételi jelentkezések formájára nézve azt tartalmazta, hogy a borítékon fel kell tüntetni "Siófok, sóstói városrész szennyvízcsatorna-hálózat építése", de a pályázó beazonosíthatóságára utaló jelzést nem lehet elhelyezni.<br>
A részvételi jelentkezési határidõ a részvételi felhívás 6. a) pontja szerint 2002. november 19., míg az eredményhirdetés idõpontja 2002. november 26. volt. A közbeszerzési eljárásban kilenc cég vásárolta meg az elõminõsítési dokumentációt, a kérelmezõ nem volt közöttük.<br>
A kérelmezõ 2002. november 5-én elõterjesztett kérelmében kérte a jogsértés megtörténtének megállapítását, a jogsértés okozójának felhívását a Kbt. szabályainak megfelelõ eljárásra, bírság kiszabását a jogsértésért felelõs szervezettel és személlyel szemben, valamint a jogsértõ kötelezését az eljárási díj és költségek megfizetésére.<br>
Kérelme indokaként elõadta, hogy a részvételi felhívásban a 2. c) pontban a kivitelezési szerzõdés megjelölés figyelemmel a <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(2) bekezdésére jogsértõ, mert ilyen szerzõdéstípust a Ptk. nem ismer.<br>
A kérelmezõ jogsértõnek tartotta, hogy az ajánlatkérõ egy konkrét csõfajtát, egy gyártó termékét határozott meg a megvalósítandó létesítmény fõbb adataiként.<br>
Az ajánlatkérõ az ajánlati biztosíték összegét ötmillió forintban határozta meg, mely a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(3) bekezdésébe ütközik, indokolatlanul magas. Továbbá az is jogsértõ, hogy a részvételi felhívás szerint az ajánlati biztosíték érvényessége az ajánlati kötöttség idõtartamánál legalább 10 nappal hosszabb kell hogy legyen, az legfeljebb az ajánlati kötöttség idõtartamára kell hogy rendelkezésre álljon.<br>
A részvételi felhívás 9. a) pont 2. bekezdése szerinti gazdasági, alkalmassági igazolás kérése sérti az esélyegyenlõség alapelvét, mivel nem ír elõ rendelkezést az egyéni cég esetére is, továbbá nem is egyértelmû, mert a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése kifejezetten a mérleg kitételt használja és csak zárójelben, a többi cégformára utalva határoz meg egyéb pénzügyi beszámolófajtákat.<br>
Jogsértõ a részvételi felhívás 9. b) pont 6. bekezdése, ugyanis a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerinti elõírásnak a Kbt. 24. § (2) bekezdésére figyelemmel mindig konkrétnak kell lennie, az alvállalkozók esetében "az általuk végezni kívánt munkákkal összefüggésben" fordulat nem értelmezhetõ egyértelmûen az alkalmassági feltételek tekintetében.<br>
Jogsértõ a részvételi felhívás 10. b) pontja 1., 3. és 5. bekezdése az alábbiak miatt. Az ajánlatkérõ elõírta, hogy a részvételi jelentkezõ a szerzõdés teljesítésére alkalmatlan pénzügyi, gazdasági szempontból, ha a vizsgált évek (1999., 2000., 2001.) bármelyikében gazdálkodása veszteséges. Ez az elõírás indokolatlan, mivel az ajánlattevõ jelentõs beruházások miatt lehet veszteséges, tehát más pénzügyi mutatókat is figyelembe kell venni. Jogsértõ elõírás, mely szerint a részvételre jelentkezõ a szerzõdés teljesítésére alkalmatlan, ha nem rendelkezik legalább 3 db árokásó géppel. A három gépre vonatkozó elõírás túlzó mértékû, valamint az ajánlatkérõ konkrét technológiát jelölt meg a gépek megnevezésével, nagy kapacitásbeli különbségek vannak az egyes gépek között, ezért az a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését sérti.<br>
A minõségbiztosítási rendszertanúsítás azért jogsértõ, mivel így a 10%-on felüli alvállalkozóknak is rendelkezniük kell 3 árokásó géppel, valamint a beszerzés tárgya szerinti minõségbiztosítási tanúsítással.<br>
Jogsértõ ezen okból a jelentkezõre és az alvállalkozóra vonatkozó azon elõírás, hogy a beszerzés tárgya szerinti tevékenységi körnek a cégkivonatban szerepelnie kell.<br>
Jogsértõ az ajánlati felhívás 10. b) pontban foglalt elõírása, hogy a jelentkezõ alkalmatlan, ha nem rendelkezik legalább 1 fõ saját állományú, fõállásban foglalkoztatott, a vízügyi létesítmények építésére jogosult - felelõs mûszaki névjegyzékben nyilvántartott - mûszaki vezetõvel, ugyanis a vonatkozó 51/2000. (VIII. 9.) FVM-GM-KöViM e. r. A és B kategóriát különböztet meg, tehát az elõírás a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésébe ütközõ módon nem eléggé konkrét.<br>
Jogsértõ, hogy a részvételi felhívás 10. c) pontja szerint az ajánlatok elbírálásának szempontja: az összességében legelõnyösebb ajánlat (az ajánlati dokumentációban részletezett szempontok, súlyszámok alapján). A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésére figyelemmel ezt az ajánlatkérõ csak az ajánlati felhívásban teheti meg.<br>
Jogsértõ és a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdésébe, valamint a Kbt. 52. § (2) bekezdésébe ütközik, hogy a részvételi felhívás 12. pontjában az egyéb információk között a 4. bekezdésben az ajánlatkérõ elõírta, hogy kizáró ok, ha az ajánlatkérõ székhelye szerinti adóhatóság által nyilvántartott adófizetési kötelezettségének nem tett a részvételre jelentkezõ eleget. Ez az elõírás a Kbt. 46. § (1) bekezdés b) pontjába ütközik, mivel ajánlatkérõ nem korlátozhatja így le a jelentkezõk székhelye szerinti adóhatóságra a Kbt. kizárásra vonatkozó rendelkezéseit. Jogsértõ az is, hogy a dokumentáció megvásárlása az érvényes jelentkezés feltétele továbbá, hogy a jelentkezõk kötelesek becsatolni a cégjegyzésre jogosultak személyek aláírási címpéldányát, az, hogy a jelentkezõk kötelesek meghatározni a közbeszerzés azon részét, mellyel összefüggésben az ajánlattevõ harmadik személlyel fog szerzõdést kötni. A Kbt. 24. § (2) bekezdésébe ütközik, hogy a jelentkezést tartalmazó borítékon a pályázó beazonosíthatóságára utaló jelzést nem lehet elhelyezni, a postai kézbesítését kizárását jelenti.<br>
Az ajánlatkérõ kérte a jogorvoslati kérelem elutasítását megalapozatlanság okából, az észrevételében megjelölt alábbi indokok alapján.<br>
A Ptk. szabályai diszpozitívak, tehát nemcsak a Ptk.-ban meghatározott szerzõdéstípusok kerülhetnek megkötésre, hanem atipikus szerzõdések is.<br>
A konkrét csõfajta elõírása megegyezik az engedélyezési tervdokumentáció mûszaki elõírásával, az ajánlattevõk egyenlõ eséllyel tudják beszerezni a megadott gravitációs közcsatorna megvalósításához szükséges csõfajtát.<br>
Az ötmillió forint ajánlati biztosíték összege nem túlzott a 240 milliót meghaladó értékû építési beruházási eljárásra figyelemmel, az a 2%-ot sem éri el.<br>
Az egyéni cég adóbevallásának jellege nem változik az egyéni vállalkozóéhoz képest, tehát az alkalmassági feltételek e cégtípusra is vonatkoznak.<br>
A 10%-on felüli alvállalkozók alkalmasságát is csak az általuk elvégezni kívánt munkákkal összefüggésben kell igazolniuk, a csatornaépítés vonatkozásában nem.<br>
A veszteséges gazdálkodást folytató ajánlattevõre vonatkozó alkalmatlansági elõírás nem sérti az esélyegyenlõséget, bárki, aki nem folytat veszteséges gazdálkodást, a közbeszerzési eljárásban részt vehet.<br>
A három árokásó gépre vonatkozó elõírás nem sérti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését, az a szerzõdés teljesítéséhez ténylegesen szükséges feltételek mértékét nem haladja meg. A gépek vonatkozásában konkrét technológia, típus, teljesítmény nem került elõírásra.<br>
A felelõs mûszaki vezetõre vonatkozó elõírás egyértelmû és konkrét volt, valamint az adófizetési kötelezettség igazolására vonatkozó elõírás is jogszerû volt. Úgyszintén szokásos elõírás, hogy a cégjegyzésre jogosult személy képviseleti jogát igazoló aláírási címpéldányt jogosult ajánlatkérõ bekérni.<br>
Nem kifogásolható az sem, hogy a jelentkezõk kötelesek megjelölni a közbeszerzés azon részét, mellyel összefüggésben az ajánlattevõ harmadik személlyel szerzõdést fog kötni, mivel a késõbbiek során kijátszhatja az ajánlattevõ a Kbt. rendelkezéseit a teljesítés vonatkozásában. Az ajánlatok postai úton történõ elküldését a részvételi felhívás nem zárta ki.<br>
A Döntõbizottság a rendelkezésre álló iratok, nyilatkozatok alapján megállapította, hogy a kérelmezõ nem rendelkezik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti ügyfélképességgel, ezért kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ, vagy az olyan egyéb érdekelt (a továbbiakban: kérelmezõ) nyújthatja be, akinek jogát, vagy jogos érdekét az e törvénybe ütközõ mulasztás sérti, vagy veszélyezteti.<br>
A Döntõbizottság megállapította, hogy a kérelmezõ az általa kifogásolt közbeszerzési eljárásban nem volt részvételi jelentkezõ és nem is ajánlattevõ. Kérelmet tehát egyéb érdekelti minõségben akkor nyújthat be, ha az általa kifogásolt ajánlatkérõi elõírások jogát, vagy jogos érdekét sértik. Az ügyfélképesség megállapításához elengedhetetlenül szükséges, hogy a kérelmezõ igazolja a beszerzés tárgyát illetõen teljesítõképessége fennáll, a beszerzés tárgyához hasonló mûszaki létesítmények megvalósításával korábban is foglalkozott (szerzõdései, illetve referenciái vannak). Ezen feltételek megléte nyomon követhetõ a cégnyilvántartásban bejegyzett tevékenységi körben is.<br>
A Döntõbizottság a kérelmezõt felszólította, hogy egyéb érdekelti minõségére tekintettel ügyféli minõségét, illetve érdekeltségét a beszerzés tárgyával kapcsolatosan igazolja, így különösen a hatályos cégkivonata becsatolásával a tevékenységi körét illetõen.<br>
A kérelmezõ a háromnapos határidõt tartalmazó felhívást 2002. november 11-én átvette, azonban a felhívásnak nem tett eleget.<br>
A Döntõbizottság a nyilvánosan hozzáférhetõ Céghírek cégmutató adatai alapján megállapította, hogy a kérelmezõ cégnyilvántartásában szereplõ és a cég tevékenységére vonatkozó tevékenységi kör az alábbi:<br>
- Egyéb befejezõ építés Fõtevékenység<br>
- Épületbontás, földmunka<br>
- Tetõszerkezet-építés, tetõfedés, vízszigetelés<br>
- Egyéb speciális szaképítés<br>
- Villanyszerelés<br>
- Szigetelés<br>
- Víz-, gáz-, fûtésszerelés<br>
- Egyéb épületgépészeti szerelés<br>
- Vakolás<br>
- Épületasztalosszerkezet-szerelés<br>
- Padló-, falburkolás<br>
- Festés, üvegezés<br>
A felsoroltakban nem lelhetõ fel a jelen beszerzés tárgyára utaló speciális mélyépítési tevékenység, azaz közmûvezetékek építési tevékenysége. Miután a kérelmezõ a tevékenységi körre vonatkozóan nem igazolta, hogy az ajánlatkérõ által igényelt beruházással kapcsolatban ajánlat benyújtására, illetve az azzal kapcsolatos szerzõdés teljesítésére alkalmas, továbbá a hozzáférhetõ adatokból sem voltak az elõbbiek megállapíthatóak, a Döntõbizottság álláspontja szerint a beszerzés tárgya szerinti tevékenységi kör hiányzik.<br>
A kérelmezõnek lehetõsége lett volna más módon igazolni ügyféli érdekeltségét, így például a referenciái bemutatásával, a jelen beszerzés tárgyával kapcsolatos szerzõdései benyújtásával. Kérelmezõ azonban a Döntõbizottság felszólítására nem élt ezzel a lehetõséggel.<br>
Tekintettel arra, hogy a kérelmezõnek nem igazolt a részvételre történt jelentkezése és az eljárás ezen elõminõsítési szakaszára figyelemmel az ajánlattevõi minõsége sem, ezért kérelmezõnek bizonyítania kellett volna a fenti módon, hogy jogát, illetve jogos érdekét a részvételi felhívás kifogásolt részéi sértik, illetve veszélyeztetik. Miután az ügyféli minõség igazolására nem került sor, a Döntõbizottság megállapította, hogy kérelmezõ nem jogosult a jogorvoslati kérelem elõterjesztésére.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdés elsõ fordulata szerint, ha a bizottság megállapítja, hogy a (3) bekezdése szerinti hiánypótlást nem teljesítették, illetõleg a kérelem nem felel meg a Kbt. 79. § (3) vagy (7) bekezdése szerinti feltételeknek, a kérelmet elutasítja.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a kérelmet a Kbt. 80. § (4) bekezdésére tekintettel a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 20.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>