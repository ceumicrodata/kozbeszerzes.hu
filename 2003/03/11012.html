<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (11012)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 667/13/2002.<br>
<br>
Tárgy: az ÁM Általános Magasépítõ Kft. jogorvoslati kérelme a Pestszentlõrinc-Pestszentimre Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ÁM Általános Magasépítõ Kft. (9022 Gyõr, Vörösmarty u. 7-11., képviseli: dr. Havasi Dezsõ ügyvéd, 9022 Gyõr, Kiss J. u. 7/A., a továbbiakban: kérelmezõ) kérelmére indult jogorvoslati eljárásban, amelyet a Pestszentlõrinc-Pestszentimre Önkormányzata (1184 Budapest, Üllõi út 400.) és a Pestszentlõrinc-Pestszentimre Önkormányzat Vagyonkezelõ Rt. (Budapest XVIII., Kondor Béla sétány 16., a továbbiakban együtt: ajánlatkérõk) "Bp. XVIII. ker., Üllõi út 339-341-343. sz. alatt 31 lakásos társasház építése és kapcsolódó közmûvei" tárgyú közbeszerzési eljárás ellen kezdeményezett, a Döntõbizottság megállapítja, hogy ajánlatkérõk megsértették a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és az 59. § (1) bekezdését, ezért ajánlatkérõk közbeszerzési eljárást lezáró döntését megsemmisíti és Pestszentlõrinc-Pestszentimre Önkormányzatával szemben 1 000 000 Ft, azaz egymillió forint bírságot szab ki, valamint a Pestszentlõrinc-Pestszentimre Önkormányzat Vagyonkezelõ Rt.-vel szemben szintén 1 000 000 Ft, azaz egymillió forint bírságot szab ki, továbbiakban a jogorvoslati kérelmet elutasítja.<br>
A Döntõbizottság kötelezi Pestszentlõrinc-Pestszentimre Önkormányzatát, hogy a kérelmezõ részére a határozat kézhezvételétõl számított 15 napon belül 75 000 Ft, azaz hetvenötezer forint igazgatás szolgáltatási díjat fizessen meg, egyidejûleg kötelezi Pestszentlõrinc-Pestszentimre Önkormányzat Vagyonkezelõ Rt.-t, hogy a határozat kézhezvételétõl számított 15 napon belül, kérelmezõ részére 75 000 Ft, azaz hetvenötezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeket a felek maguk viselik.<br>
A Döntõbizottság kötelezi továbbá ajánlatkérõket, hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõk 2001. november 29-én megállapodást kötöttek, hogy mint közös ajánlatkérõk a rendelkezõ részben meghatározott tárgyú közbeszerzési eljárást folytatnak le.<br>
Ajánlatkérõk a Közbeszerzési Értesítõ 2002. április 17-i számában részvételi felhívás közzétételével a rendelkezõ részben meghatározott tárgyú nyílt elõminõsítéses közbeszerzési eljárást kezdeményeztek.<br>
Ajánlatkérõk a részvételi szakasz befejezését követõen az elõminõsítési szakaszban a szerzõdés teljesítésére alkalmasnak minõsített és érvényes részvételi jelentkezést benyújtó ajánlattevõknek az ajánlati felhívást megküldték.<br>
Ajánlatkérõk a kérelmezõt és a nyertes ajánlattevõt is felhívták ajánlattételre, majd 2002. július 4-én 10 órakor helyszíni konzultációt tartottak.<br>
Ajánlatkérõk az ajánlati felhívás 11. pontjában az alábbiakat határozták meg:<br>
Ajánlatkérõk pénzügyi ellenszolgáltatásának feltételei:<br>
"Ajánlatkérõk kizárják az elõleg fizetését.<br>
Ajánlattevõ az alábbi mûszaki készültségi foknak megfelelõ pénzügyi ütemezésre jogosult részt, illetve végszámlát benyújtani:<br>
I. ütem: földszinti és I. emeleti szinten a fõfal elkészült (a vállalási ár 35%-ig számlázható);<br>
II. ütem: az épületszerkezet rész (a vállalási ár 50%-áig számlázható);<br>
III. ütem: az épületgépészeti munkák befejezésre kerültek (a vállalási ár 80%-áig számlázható);<br>
IV. ütem: az átadás-átvétel lezárásra került (a vállalási ár 100%-áig számlázható) - végszámla;<br>
V. ütem: szavatossági bejárás során érvényesített, szavatossági igények érvényesítését követõen az ajánlattevõ által vállalt jólteljesítési garancia kifizetésre kerül.<br>
Az egyes ütemekre vonatkozó ajánlati árat a szerzõdéses összeg százalékában kell ajánlattevõknek az ajánlatban megadnia.<br>
Ajánlattevõ ajánlatkérõk részére kedvezõbb (kevesebb részszámla) számlázási feltételeket is vállalhat.<br>
A részszámlák benyújtására a teljesítés igazolását követõen válik nyertes ajánlattevõ jogosulttá.<br>
Nyertes ajánlattevõ a végszámlát csak a szerzõdés mûszaki ellenõr által igazolt, hiány - és hibamentes teljesítését, és a lakásokra vonatkozó használatbavételi engedély bemutatását követõen nyújthatja be.<br>
Ajánlatkérõk minden részszámlából jogosultak jólteljesítési garancia fedezet címen az ajánlattevõ által vállalt százalékos összeget visszatartani.<br>
Ajánlatkérõk a benyújtott - mûszaki ellenõr által igazolt - számlák ellenértékét a kézhezvételt követõen 30 napon belül átutalással egyenlítik ki."<br>
Az ajánlati felhívás 12. a) pontja szerint az ajánlatok elbírálásának szempontjai az összességében legelõnyösebb ajánlat volt.<br>
Az ajánlati felhívás 12. b) pontjában ajánlatkérõ az alábbiakat határozta meg:<br>
"A 34. § (3) bekezdésében foglaltak:<br>
részszempontok	súlyszámok<br>
<br>
1. vállalási ár	7<br>
<br>
2. ajánlat számlázási ütemterv az ajánlattételi felhívás 11. pontban található ütemezés szerint	3<br>
<br>
3. vállalt teljesítési határidõ	2<br>
<br>
4. jólteljesítési garancia mértéke (%)	1<br>
<br>
5. megvalósítási garancia mértéke (%)	1<br>
Az értékelés során adható pontszám részszempontonként 1-100 pont közötti egész szám.<br>
Az értékelés módszere: részszempontonként a legkedvezõbb ajánlatot tevõ az adható legmagasabb pontszámot, a legelõnytelenebb ajánlatot tevõ a legkevesebb pontszámot kapja, a többi ajánlattevõ részpontszáma a kettõ között számtani arányosítással kerül megállapításra."<br>
Az ajánlati felhívás 6. oldalán a 14. pont 16. francia bekezdésében az ajánlatkérõk az alábbiakat határozták meg.<br>
A benyújtott ajánlatnak tartalmazni kell a következõket az alábbi sorrendben:<br>
"a) Pontosan kitöltött "felolvasólap" (lásd: Ajánlati mûszaki dokumentáció);"…<br>
"e) Építési és pénzügyi ütemezés tervezete;"<br>
Az ajánlattételi határidõig 2002. július 22-én 14 óráig ajánlatot nyújtott be a 31. ÁÉCS Kft., a Lindner Kft., a Hydrostop Kft., a MASZER Rt. és a kérelmezõ.<br>
Ajánlatkérõk 2002. október 24-én tartotta meg az eredményhirdetést, melyen kihirdették, hogy az eljárás nyertese a Lindner Budapest Kft., míg kérelmezõt a második legjobb ajánlatot benyújtó ajánlattevõnek minõsítették.<br>
Kérelmezõ 2002. október 31-én nyújtott be jogorvoslati kérelmet. Kérelmezõ a jogorvoslati kérelmében kifogásolta, hogy az összegzés mellékletét képezõ elbírálási ponttáblázat és a bontási jegyzõkönyv szerinti számlázási ütemterv a nyertes ajánlattevõ esetében eltér egymástól, ami azt eredményezi, hogy nyertes jogosulatlanul kedvezõbb pontszámban részesül e bírálati részszempontnál.<br>
Elõadta továbbá, hogy a pontozási táblázattal ellentétben õ is csak a harmadik ütemre ajánlotta a vállalási ár 50%-ának számlázását. Ennek alapján kérte az eljárást lezáró döntés megsemmisítését, ideiglenes intézkedésként a szerzõdéskötés megtiltását.<br>
Ajánlatkérõk jogorvoslati kérelemre tett észrevételükben és a tárgyaláson tett nyilatkozatukban elõadták, hogy jogszerûen jártak el az eljárás során és mivel lehetõség volt a felhívásban meghatározottnál kevesebb részszámlát benyújtani, és volt olyan ajánlattevõ, aki élt ezzel a lehetõséggel, ezért átszámozta az ütemeket, és ezt szerepeltette a felolvasólapon. Az ütemezést a dátumokhoz igazították, ennek alapján határozták meg azt, hogy melyik ütemhez tartozik a részszámla. Elõadták még, hogy nem a felolvasólapon szerepeltetett számozást, hanem az ajánlati felhívásnak megfelelõen a vállalkozási szerzõdésben az egyes ajánlattevõk által megjelölt konkrét ütemtervet vették figyelembe és értékelték. Álláspontjuk szerint kérelmezõ rosszul értelmezte az ajánlati felhívást és az értékelést, mert az elõírt számlázási ütemtervben, az egyes ütemekben meghatározott vállalási ár százalékos mértékétõl csak lefelé lehet eltérni. A kiírt számlázási ütemtervnek megfelelõen a nyertes 70%-os számlát csak a harmadik ütemben, kérelmezõ 100%-os végszámlát csak a negyedik ütemben nyújthat be. Ennek megfelelõen került értékelésre ajánlattevõk ajánlata.<br>
Álláspontjuk szerint az ajánlati felhívás 11. pontja kettõs feltételt határozott meg, ennek megfelelõen az adott mûszaki készültséghez határozták meg, hogy milyen százalékig lehet meghatározni, megjelölni az adott részszámla összegét.<br>
Elõadták továbbá azt, hogy vizsgálták a nyertes ajánlatában azt, hogy az elsõ részszámlát az általuk meghatározott 35%-os mértékig számlázható összegnél kedvezõbbként jelölte meg, míg a második ütemben 70%-ot tüntetett fel, azonban az ajánlati felhívásukban meghatározták, hogy csak a harmadik ütemben lehet 50%-ot meghaladó mértékben számlázni. Ennek alapján egyértelmûnek vették, hogy a nyertes által feltüntetett 70%-os részszámlát csak a harmadik ütemben lehet benyújtani.<br>
Hivatkoztak arra, hogy vizsgálták az ajánlatok mûszaki készültségét is tehát, hogy a számlabenyújtás ütemezése összhangban van-e az adott mûszaki készültségi fokkal. Az ajánlatokban általánosan négy ütem szerepelt, az elsõ ütem közel azonos idõtartamra vonatkozott, a többi is hasonló idõpontokra vonatkozott, így össze tudták hasonlítani az ajánlatokat.<br>
Álláspontjuk szerint jogszerûen jártak el, kérték a jogorvoslati kérelem elutasítását.<br>
A Döntõbizottság ideiglenes intézkedésként a D.667/3/2002. sz. határozatával a szerzõdéskötést megtiltotta.<br>
A Döntõbizottság a rendelkezésre álló iratokból és a felek tárgyaláson tett nyilatkozataiból megállapította, hogy a jogorvoslati kérelemben foglaltakon túli jogsértés esélye fennáll, így a közbeszerzési eljárásnak a kérelemben foglaltakon túlmenõen is szükségessé vált a vizsgálata, ezért a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésében foglaltaknak megfelelõen a jogorvoslati eljárás során tartott tárgyaláson bejelentette a jelenlévõknek, hogy a Kbt. ezen rendelkezése alapján a nyertes ajánlat érvényességének, a pénzügyi ütemezésnek, a mûszaki ütemezéssel való összhangjának tekintetében hivatalból eljár. A tárgyaláson jelen nem lévõ érintetteket a Döntõbizottság írásban a Kbt. szabályainak megfelelõen értesítette a hivatalbóli eljárásról.<br>
A Döntõbizottság megállapította, hogy ajánlatkérõ eljárása a közbeszerzési eljárásban az alábbiak szerint jogsértõ.<br>
A Döntõbizottság a kérelemnek megfelelõen abban a körben vizsgálódott, hogy a Lindner Kft. lehetett e jogszerûen a közbeszerzési eljárás nyertese.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A nyertes ajánlattevõ felolvasólapja szerint az I. ütemben a vállalási ár 32%-áig, a II. ütemben a vállalási ár 70%-áig, a III. ütemben a vállalási ár 95%-áig terjedõ mértékig részszámlát nyújt be, míg a IV. ütemben a vállalási ár 5%-ára nyújt be számlát. Ezt megismételte ajánlatának 5. építési és pénzügyi ütemezése címû részében, valamint a vállalkozási szerzõdés 5. pénzügyi ütemezés címû fejezetében.<br>
Kérelmezõ ajánlata felolvasólapja szerint I. ütemben a vállalási ár 35%-áig, a II. ütemben a vállalási ár 50%-áig, III. ütemben nem nyújt be részszámlát, a IV. ütemben a vállalási ár 100%-áig számlát nyújt be. Ugyanez az ütemezés található meg az ajánlat 115. oldalán a pénzügyi ütemterv, valamint a 118. oldalon lévõ vállalkozási szerzõdés 7. oldalán.<br>
A Döntõbizottság megállapította, hogy a nyertes ajánlatában az épületgépészeti munkák befejezése csak a beruházás teljes befejezése elõtt három héttel, vagyis augusztus vége felé történik meg, míg a 70%-os számla benyújtása már június elsõ felében. Ennek alapján - tekintettel arra, hogy az ajánlati felhívás 11. pontjában ajánlatkérõ meghatározta azt, hogy a III. részszámla benyújtására csak akkor kerülhet sor, illetve 50% felett csak akkor nyújtható be számla, ha az épületgépészeti munkák már befejezõdtek - a nyertes ajánlatában szereplõ 70%-os részszámla nem felel meg az ajánlati felhívás feltételeinek.<br>
A Döntõbizottság megállapította, hogy a 70%-os mértékig érvényesíteni kívánt részszámla nem felel meg az ajánlati felhívásban írtaknak, tekintettel arra, hogy annak benyújtásakor az épületgépészeti munkák - mint az nyertes ajánlatának felolvasólapja, mint a mûszaki ütemterv alapján egyértelmûen megállapíthatóan - még nem készülnek el, így a részszámla összege csak az ajánlati ár 50%-áig terjedhetne, a II. mûszaki ütemhez tartozó mûszaki feltételek teljesülésének megfelelõen.<br>
Tekintettel arra, hogy az III. ütemhez tartozó részszámla benyújtására a nyertes olyan vállalást tett, mely idõpontban a III. ütemû részszámlához az ajánlati felhívás 11. pontja szerint tartozó mûszaki tartalom még nem került megvalósításra, így a nyertes ajánlata nem felel meg az ajánlati felhívásnak és így a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. (2</a>) bekezdés d) pontja szerint érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az érvénytelen ajánlatok a közbeszerzési eljárás további szakaszaiban nem vehetnek részt. Tekintettel arra, hogy az érvénytelen ajánlat a Kbt. 53. § (2) bekezdés rendelkezése ellenére jogsértõen vett részt az érvényes ajánlatokkal együtt a közbeszerzési eljárás további szakaszaiban, ideértve az ajánlatok pontozásos értékelését is, így a közbeszerzési eljárás további szakaszai ennek következtében szintén jogsértõek.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlatkérõ a Lindner Kft. ajánlatát nyilvánította az eljárás nyertesének, azonban a Lindner Kft. ajánlata a fentiekben kifejtettek szerint érvénytelen és ezért az eljárás további szakaszában jogszerûen nem vehet részt. A Döntõbizottság ennek alapján megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését, mert érvénytelen ajánlatot nyilvánított az eljárás nyertesének, így a jogorvoslati kérelem e része megalapozott.<br>
Kérelmezõ az ajánlatkérõ által végzett értékelés jogszerûségét vitatta és annak felülvizsgálatát kérte a Döntõbizottságtól, azonban azzal, hogy a Döntõbizottság megállapította, hogy a nyertes ajánlattevõ ajánlata érvénytelen, új helyzet állt elõ, mert érvénytelen ajánlat vett részt az érvényes ajánlatok között a pontozásos értékelésben. A Döntõbizottság - tekintettel arra, hogy az észlelt érvénytelenséggel kapcsolatos jogsértés reparálása során az ajánlatkérõ eljárást lezáró döntését megsemmisítette - nem kívánta átvenni ajánlatkérõ szerepét az ajánlatok összehasonlításában a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerinti eljárásban, mivel ajánlatkérõnek döntése szerint lehetõsége van a Kbt. 88. § (8) bekezdése alapján az ajánlatokat újra értékelni.<br>
Ennek megfelelõen a Döntõbizottság az ajánlatok pontozásos értékelésével kapcsolatos kérelmet érdemben nem vizsgálhatta és ezért a jogorvoslati kérelem e részét elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs szervezettel szemben a bírság alkalmazását. A konkrét közbeszerzési eljárásban a Döntõbizottság megállapította, hogy személyi bírság alkalmazására nincs lehetõség.<br>
A Döntõbizottság az eset összes körülményei között mérlegelte azt is, hogy a bírságolt szervezetek 2002. január 1-je óta elõször követnek el a Kbt. rendelkezésébe ütközõ jogsértést, azt, hogy az eljárást lezáró döntés megsemmisítése által a jogsérelem reparálható, valamint a beszerzés értékét, továbbá, hogy a jogsértések a közbeszerzési eljárás egészére - ideértve az eredményét is - kihatottak. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságokat indokolt ajánlatkérõkkel szemben alkalmazni. Ennek alapján a Pestszentlõrinc-Pestszentimre Önkormányzatával és a Pestszentlõrinc-Pestszentimre Önkormányzat Vagyonkezelõ Rt.-vel mint jogi személyekkel szemben 1 000 000-1 000 000 Ft kiszabása áll arányban a jogsértés súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, míg a jogorvoslati kérelem megalapozatlan részét a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 9.<br>
<br>
Dr. Nagy László Gábor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>