<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10989)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.649/18/2002.<br>
<br>
Tárgy: a LUROTEX Kft. jogorvoslati kérelme a MÁV Rt. Anyaggazdálkodási és Külkereskedelmi Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÁV Rt. Anyaggazdálkodási és Külkereskedelmi Hivatal (1062 Budapest, Podmaniczky u. 24/A., képviseli: Tasnádi Ügyvédi Iroda, 1111 Budapest, Kende u. 18., a továbbiakban: ajánlatkérõ) "2003-2004. évi hálózati szintû munka- és védõruházatának körébe tartozó felsõruházati konfekcionálása" tárgyú közbeszerzési eljárása ellen a LUROTEX Textilipari Kft. (9970 Szentgotthárd, Hunyadi u. 33., a továbbiakban: kérelmezõ) által benyújtott jogorvoslati kérelmet elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. július 24-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ a többváltozatú ajánlattételre és részajánlat tételére a dokumentációban számmal jelölt termékenként külön-külön lehetõséget biztosított.<br>
Ajánlatkérõ az ajánlati felhívás 11. a) és b) pontjában az ajánlattevõk pénzügyi, gazdasági és mûszaki alkalmassága igazolására, illetve az alkalmatlanná nyilvánítás alapjául szolgáló adatok és tények körét rögzítette, melyben meghatározta az alábbiakat is:<br>
,,11. a) pont: Az ajánlattevõk pénzügyi, gazdasági és mûszaki alkalmassága igazolására kért adatok és tények: az ajánlattevõnek és a közbeszerzési érték 10%-át meghaladó mértékben igénybe venni kívánt alvállalkozónak a mûszaki alkalmasság igazolására csatolnia kell:<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján nyilatkozatot az elõzõ 3 év idõszakban a jelen közbeszerzés tárgyának szállításairól (utalni kell a megrendelõre, az ellenszolgáltatás mértékére, a szállítás mennyiségére, a teljesítés idejére),<br>
- legalább 2 különbözõ cégtõl származó konkrét referencialevelet, amely a jelen közbeszerzés tárgyának szerzõdésszerû teljesítésére vonatkozik, az ellenszolgáltatás összegének és a teljesítés idejének megjelölésével,…"<br>
"11. b) Az ajánlattevõnek a szerzõdés teljesítésére alkalmatlanná minõsítésének szempontjai: az ajánlatkérõ alkalmatlannak minõsíti az ajánlattevõt, ha õ vagy a közbeszerzési érték 10%-át meghaladó mértékben igénybe venni kívánt alvállalkozója:<br>
- az elõzõ 3 év forgalmában nem szerepel a jelen közbeszerzés tárgyai közül az általa megajánlott termékek szállítása (gyártása), legalább a dokumentációban meghatározott termékenkénti éves megoszlás szerinti mennyiség 80%-os mértékéig,<br>
- nem rendelkezik legalább 2 különbözõ cégtõl származó referencialevéllel, amely a közbeszerzés tárgyának szerzõdésszerû teljesítésére vonatkozik, az ellenszolgáltatás összegének és a teljesítés idejének megjelölésével…"<br>
"Az ajánlattevõnek és a közbeszerzési érték 10%-át meghaladó mértékben igénybe venni kívánt alvállalkozó(i)nak együttesen kell megfelelniük az alkalmassági követelményeknek."<br>
Ajánlatkérõ az ajánlati felhívás 16. pontjában az egyéb információk között az alábbiakat is meghatározta:<br>
"- Az ajánlatkérõ az esetleges hiányok pótlására a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint hiánypótlást biztosít.<br>
- A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdései szerinti hatósági igazolásokat és nyilatkozatokat mellékelni kell."<br>
Ajánlatkérõ dokumentációt is készített, mely tartalmazta a megajánlható termékek tételes felsorolását és az elvárt mûszaki paramétereket.<br>
2002. szeptember 9-ig, az ajánlattételi határidõig, 10 ajánlattevõ nyújtott be ajánlatot összesen 24 változatban a dokumentációban meghatározott termékek különbözõ körére. Teljes körû ajánlat egy ajánlattevõtõl sem érkezett. Ajánlatot nyújtott be a kérelmezõ, a Dunavért Védõeszköz-értékesítõ Kft., a Gyõr-Sopron-Ebenfurti Vasút Rt., a Kalocsai Konfekcióipari Kf., a SAMTEX Kft., a CHATA Kft., a Csizmarik és Társa Kft., a MARTEX 2001 Bt., a KATEX 98 Kft. és a BEANETT Bt.<br>
Ajánlatkérõ 2002. szeptember 23-i határnappal hiánypótlást rendelt el, mely hiánypótlás az összes ajánlattevõt érintette. Kérelmezõ esetében a hiánypótlás az alábbiakra vonatkozott:<br>
- "a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti igazolása Munkaerõ-piaci Alap vonatkozásában,<br>
- referencianyilatkozat tartalmának pontosítása [az ajánlati felhívás 11. a) és b) pontjaival összhangban]: a beadott nyilatkozatban évenként értékben összesítve szereplõ termékek - az ajánlattevõ a szerzõdés teljesítésére alkalmatlanná vagy alkalmassá minõsítése szempontjai szerinti - mennyiségi felbontása a megajánlott termékek szerint (jó láthatóságot biztosító védõruházat),<br>
- referencialevelek pótlása [az ajánlati felhívás 11. a) és b) pontjaival összhangban]: a beadott referencialevelek nem tartalmazzák teljeskörûen a közbeszerzés tárgyai közül megajánlott termékek (jó láthatóságot biztosító védõruházat) szerzõdésszerû teljesítésére vonatkozó referenciát. Ennek megfelelõen a megajánlott termékeknek legalább 2 referencialevélben azonosítható módon szerepelnie kell az ellenszolgáltatás összegének és a teljesítés idejének megjelölésével,<br>
- a közbeszerzési eljárás tárgyát képezõ áru, illetve alapanyagok (a teljesítés idõpontjában 2003., 2004.) rendelkezésre állásának bizonyítékainak pótlása,<br>
- a gyártási évre utaló egyedi azonosító sorszámozás kialakítására és az elhelyezés módjára vonatkozóan nyilatkozat pótlása."<br>
A bírálati szakaszban ajánlatkérõ az ajánlattevõk által becsatolt etalonokat vizsgáló laboratóriumban megvizsgáltatta, valamint szakértõi véleményt kért be.<br>
Ajánlatkérõ 2002. október 7-én hirdetett részajánlatokként eredményt. Az eredményhirdetésen bejelentette, hogy kérelmezõt kizárta az eljárásból, ajánlatát érvénytelennek minõsítette, továbbá a szerzõdés teljesítésére alkalmatlannak is nyilvánította.<br>
Az Összegzés az eljárásról irat a kérelmezõvel kapcsolatban az alábbiakat tartalmazza:<br>
"Az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás vagy az alkalmatlanság indokai:<br>
- A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. §-</a>a alapján kizárásra kerültek az eljárásból az alábbi ajánlattevõk:<br>
- LUROTEX Textilipari Kft. ajánlata<br>
(ajánlatához nem csatolt az elkülönített állami pénzalapok közül a Munkaerõ-piaci Alapra vonatkozó igazolást, és ezt megfelelõen a hiánypótlási határidõ lejártáig sem pótolta).<br>
- Alkalmatlannak minõsülnek az alábbi ajánlattevõk:<br>
- LUROTEX Textilipari Kft. ajánlata<br>
(ajánlatához csatolt elõzõ háromévi forgalmát bemutató referencianyilatkozata nem tartalmazta a megajánlott jó láthatóságot biztosító védõruházat szállítását (gyártását) és ezt a hiánypótlási határidõ lejártáig sem pótolta).<br>
- A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelenek az alábbi ajánlatok, illetve részajánlatok:<br>
- LUROTEX Textilipari Kft. nappali, valamint nappali és éjszakai jólláthatóságot biztosító esõkabátokra, nappali és éjszakai jólláthatóságot biztosító védõmellényre vonatkozó részajánlatai (a megajánlott esõkabátok konfekcionálásához felhasznált alapanyag vízzárósága nem felel meg az ajánlatkérõ által a dokumentációban elõírtaknak) (ajánlatához nem csatolt a jólláthatóságot biztosító védõruházatra vonatkozóan legalább kettõ olyan konkrét referencialevelet, amely a megajánlott termék szerzõdéses teljesítésére vonatkozik, és ezt a hiánypótlási határidõ lejártáig sem pótolta)."<br>
Kérelmezõ 2002. október 24-én nyújtott be jogorvoslati kérelmet - melynek postára adási dátuma 2002. október 22. volt - mely szerint ajánlatkérõ döntése részben jogszabálysértõ, részben megalapozatlan. A hiánypótlási felhívásra a Szentgotthárdi Munkaerõ-kirendeltség igazolta, hogy DEFA-keret címen nincs tartozásuk és a DEFA-keretbe a Munkaerõ-piaci Alap is beletartozik. A jólláthatóságot biztosító védõruha referencianyilatkozat hiányával kapcsolatban elõadta, hogy ilyen termék szállítása terén õk új pályázónak számítanak, de az ajánlathoz csatolták az Országos Munkabiztonsági és Munkaügyi Fõfelügyelõség minõsítõ bizonyítványait, mely szerint a megajánlott termékeik az ajánlatkérõ által elõírtaknak és a Magyar Szabványnak mindenben megfelelnek. A jogorvoslati eljárás során tartott tárgyaláson elismerte, hogy ajánlata nem felel meg az ajánlatkérõ által az alkalmasság igazolására elõírt referenciakövetelményeknek, de nyilatkozata szerint más alkalmassági feltételeknek megfelel. Vitatta ajánlatkérõ azon megállapítását, miszerint "az alapanyag vízállósága nem felel meg a dokumentációban leírtaknak", mivel az alapanyag vízállóságának vizsgálatáról becsatolták az INNOVATEXT vizsgálati jegyzõkönyvét, mely szerint az alapanyag vízállósága a dokumentációban elõírt követelményt meghaladja. Javasolta igazságügyi szakértõ kirendelését. Kérte, hogy a Döntõbizottság állapítsa meg kizárásuk alaptalanságát.<br>
Ajánlatkérõ a jogorvoslati kérelemre tett észrevételében elsõdlegesen elkésettségre hivatkozott, mivel álláspontja szerint a kérelem a 15 napos jogvesztõ határidõn túl érkezett. A továbbiakban ajánlatkérõ elõadta, hogy kérelmezõ a hiánypótlás során nem a területileg illetékes munkaügyi központ igazolását csatolta, hanem a központ egyik kirendeltségét, melynek igazolása DEFA-kerettel szembeni tartozásra vonatkozik, nem pedig a Munkaerõ-piaci Alapra, továbbá a kérelmezõ ajánlatához csatolt megelõzõ háromévi forgalmát bemutató nyilatkozatban kizárólag alapanyagok és nem ruházati termékek szerepeltek, a hiánypótlás keretében is alapanyagok szállításáról csatolt referencialeveleket. Álláspontja szerint az ajánlathoz becsatolt esõkabátminták vízzárósági értékei nem feleltek meg a dokumentáció 9. oldalán elõírtaknak, így az ajánlat érvénytelen volt. Elõadta továbbá, hogy az ajánlathoz szintén csatolt laboratóriumi vizsgálat és az ajánlatkérõ által elvégeztetett vizsgálat esetében a vizsgálati eredmények eltérnek egymástól, ebbõl arra lehet következtetni, hogy az alapanyagminta nem egyezik meg a beadott etalon alapanyagával. Álláspontja szerint szintén érvénytelenséget eredményezett a jólláthatóságot biztosító védõruházatra vonatkozó meghatározott számú és elõírt tartalmú referencia hiánya kérelmezõ ajánlatával kapcsolatban.<br>
Ennek alapján kérte a kérelem elutasítását, kérelmezõ költségekben történõ marasztalását.<br>
Egyéb érdekeltek a jelen eljárás keretei között érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozatlan.<br>
A Döntõbizottság elõször a jogorvoslati kérelem elkésettségének kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Kérelmezõ a 2002. október 7-én tartott eredményhirdetésen - melyen közölték az eljárásból való kizárását - jelen volt, így az általa vélelmezett és jelen jogorvoslati eljárásban vizsgált jogsértésrõl már ekkor tudomást szerzett. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a tudomásszerzéstõl számított 15 napon belül lehet a jogorvoslati kérelmet benyújtani. A Kbt. 79. § (7) bekezdése alapján a kérelmezõ a jogorvoslati kérelmét 2002. október 7-tõl számított 15 napon belül - legkésõbb 2002. október 22. napján - terjeszthetett elõ határidõben. Kérelmezõ jogorvoslati kérelmét 2002. október 22-én, a jogvesztõ határidõ utolsó napján - adta postára.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 39. § (3) bekezdése úgy rendelkezik, hogy a postán küldött beadvány elõterjesztési ideje a postára adás napja.<br>
Mivel a jogorvoslati kérelmet kérelmezõ a jogvesztõ határidõ lejárta elõtt, annak utolsó napján postai úton nyújtotta be, így az Áe. fenti rendelkezésére tekintettel - kérelme nem minõsül elkésettnek, ezért a jogorvoslati kérelmet a Döntõbizottság érdemben vizsgálta.<br>
A Döntõbizottság ezt követõen a kérelmezõ ajánlatát az eljárásból kizáró ajánlatkérõi döntés jogszerûségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése úgy rendelkezik, hogy az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés rendelkezésének megfelelõen az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság az eljárásból kizáró ajánlati döntés alapjául szolgáló indokok közül elsõdlegesen az alkalmatlanság megállapításával kapcsolatos indok megalapozottságát vizsgálta.<br>
A Döntõbizottság megállapította, hogy a felhívás 11. b) pontjában szereplõ feltétel alapján az ajánlattevõnek és a közbeszerzési értéket meghaladó 10% feletti mértékben igénybe venni kívánt alvállalkozónak együttesen kell megfelelni az alkalmassági követelményeknek. Az ajánlathoz a kérelmezõ a saját és a 10% feletti mértékben igénybe venni kívánt alvállalkozójának a referenciáit is csatolta. Ezek között kérelmezõnek csak az általa elõállított alapanyagokról és nem a ruházati termékekrõl szerepelt referenciája, azonban a 10% feletti igénybe venni kívánt alvállalkozójának a Napsugár Ruházati Rt. referenciája között szerepel esõkabát szállítása a megelõzõ 3 évre vonatkozóan, azonban az alvállalkozó referenciái sem tartalmaztak nappali és éjszakai jólláthatóságot biztosító védõruházatról szóló referenciát. Így a referencia nem felelt meg az ajánlati felhívás 11. b) pontjának elsõ francia bekezdésében meghatározott feltételeknek.<br>
E tekintetben a Döntõbizottság megállapította azt is, hogy a becsatolt referencialevelek szintén nem tartalmazzák a nappali és éjszakai jólláthatóságot biztosító védõruházat gyártását, illetve szállítását, így az ajánlati felhívás 11. b) pont második francia bekezdésének sem felel meg kérelmezõ ajánlata.<br>
A Döntõbizottság megállapította - kérelmezõ által is elismerten -, hogy a jólláthatóság tekintetében kérelmezõ a 10% feletti igénybe venni kívánt alvállalkozójával együtt sem csatolt, illetve igazolt megfelelõ referenciát. Kérelmezõ azon nyilatkozatát, melyben elõadta, hogy az ajánlatkérõ által a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján elõírt feltételnek nem tud megfelelni, de a Kbt. 44. § (2) bekezdésében szereplõ összes többi, ott meghatározott alkalmassági feltételnek megfelelne, és így alkalmasnak minõsülne, a döntõbizottság nem fogadta el, mert a közbeszerzési eljárás során a Kbt.-ben meghatározott keretek között az ajánlatkérõ jogosult az alkalmatlanági feltételek meghatározására.<br>
A Döntõbizottság ajánlatkérõnek azon elõadását, hogy bár referenciával nem rendelkezett, de helyette az Országos Munkabiztonsági és Munkaügyi Fõfelügyelõség bizonyítványát az általa gyártott termék megfelelõségérõl csatolta, és ezzel igazolta, hogy a terméke alkalmas a jól láthatóság biztosítására, szintén nem fogadta el, tekintettel arra, hogy ajánlatkérõ a felhívásában egyértelmûen referencia igazolását írta elõ, nem pedig a termék valamely tulajdonságával kapcsolatos igazolást kért csatolni.<br>
A Döntõbizottság ennek alapján megállapította, hogy ajánlatkérõ jogszerûen járt el akkor, amikor megállapította, hogy a referencia hiánya miatt az ajánlati felhívás 11. b) pontjában meghatározott alkalmatlansági feltétel a kérelmezõ ajánlatában fennáll, és ezért kérelmezõ alkalmatlan a szerzõdés teljesítésére, így a jogorvoslati kérelem e része megalapozatlan.<br>
A Döntõbizottság ezt követõen a kérelmezõ ajánlatát érvénytelenné nyilvánító részben vizsgálta a kizárás indokait.<br>
Az ajánlati felhívás 11. a) pont második francia bekezdésében ajánlatkérõ elõírta azt, hogy a jelen közbeszerzés tárgyának szerzõdésszerû teljesítésére vonatkozó konkrét referencialeveleket kell csatolni. Kérelmezõ ajánlatához nem csatolt a konkrét termék szerzõdéses teljesítésére vonatkozó referencialevelet és ezt a hiánypótlási felhívásra sem pótolta.<br>
A Döntõbizottság megállapította, hogy jó láthatóságot biztosító védõruházatra vonatkozóan ajánlatkérõ által a felhívásban meghatározottak szerint elõírt legalább két konkrét referencialevél a kérelmezõ ajánlatában nem található. A kérelmezõ által benyújtott ajánlat ennek alapján nem felel meg az ajánlati felhívás 11. a) pontjának második francia bekezdésében meghatározottaknak, így <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában szereplõ feltétel megvalósult, ezért a kérelmezõ ajánlata ezen okból is érvénytelen, és a jogorvoslati kérelem e része is megalapozatlan.<br>
A Döntõbizottság ezt követõen a kérelmezõ ajánlatából hiányzó, illetve nem megfelelõen csatolt Munkaerõ-piaci Alapigazolással kapcsolatos kérelmi elemet vizsgálta.<br>
Az összegzés eljárásról címû irat 3. pontjában szereplõ ajánlatkérõi megjegyzés, mely szerint a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>alapján kizárásra került az eljárásból, nem helytálló, tekintettel arra, hogy az elkülönített állami alap igazolásának hiánya nem azt jelenti, hogy adott esetben az alappal szemben tartozása áll fenn, és ennek megfelelõen a Kbt. 53. § (1) bekezdésének rendelkezései szerint járhatnának el az ajánlattevõvel szemben. A Döntõbizottság azonban megállapította, hogy a kizárási okként nevesített Munkaerõ-piaci Alap igazolásának nem csatolása a Kbt. 52. § (2) bekezdés d) pontja alapján, tekintettel arra, hogy az ajánlatkérõ az ajánlati felhívásban ezt feltételként meghatározta, érvénytelenségi oknak minõsül, így a Kbt. 53. § (2) bekezdése alapján az eljárás további szakaszában az ajánlat nem vehetett volna részt. Mivel a kizárás, illetve az érvénytelenségi joghatása azonos lett volna kérelmezõ ajánlatával szemben, ezért a Döntõbizottság tartalmát tekintve vizsgálta a kizárás indokául szolgáló megállapítást, és észlelte azt, hogy ezen indok érvénytelenség megállapítására adna okot, így azt ennek megfelelõen mint érvénytelenségi okot vizsgálta.<br>
A Döntõbizottság megállapította, hogy kérelmezõ nem csatolta a területileg illetékes munkaügyi központ igazolását a Munkerõ-piaci Alap tekintetében, hanem a munkaügyi központ helyett annak egy területi kirendeltségének igazolását csatolta be.<br>
A Döntõbizottság a vizsgálat során megállapította, hogy kérelmezõ az ajánlatában csatolta az APEH megfelelõ igazolását, amely az állami pénzalapok egy részére is kiterjed, azonban nem csatolta a területileg illetékes munkaügyi központ Munkaerõpiaci Alapra vonatkozó igazolását. Tekintettel arra, hogy kérelmezõnek van munkavállalója, így a 2001. évi LI. törvény alapján a Munkaerõ-piaci Alap felé jogszabályon alapuló fizetési kötelezettsége is állhat fenn, melyet az APEH teljeskörûen nem tart nyilván, hanem annak egy részét a Munkaerõ-piaci Alap kezelõje a munkaügyi központok tartják nyilván.<br>
Kérelmezõ miután ajánlatkérõ hiánypótlásra felhívta, ajánlatához becsatolta a Munkaügyi Központ igazolása helyett a Munkaügyi Központ Szentgotthárdi Kirendeltségének igazolását, melynek szövege az alábbi volt:<br>
"a Kirendeltség felé DEFA-keret tartozás nincs".<br>
A Döntõbizottság rámutat arra, hogy a Munkaerõ-piaci Alap kezelõje, illetve az igazolás kiadására jogosult szerv a területileg illetékes munkaügyi központ. A területileg illetékes munkaügyi központtól igazolást a kérelmezõ az ajánlatához még a hiánypótlás keretében sem csatolt. Az igazolás tartalmával kapcsolatban a Döntõbizottság észlelte, hogy az a kirendeltség DEFA-kerettel szembeni tartozások hiányára vonatkozik, nem pedig a Munkaerõ-piaci Alappal szembeni tartozásokra.<br>
A Döntõbizottság álláspontja szerint nem megfelelõ az igazolás, melyet kérelmezõ a Munkaerõ-piaci Alappal szembeni tartozásokkal kapcsolatban nyújtott be ajánlatában, mert azt nem a területileg illetékes munkaügyi központ, hanem annak szentgotthárdi kirendeltsége állította ki és nem a Munkaerõpiaci Alappal szemben fennálló tartozás nemlegességérõl szól, hanem arról, hogy kérelmezõnek "a Kirendeltség felé DEFA-keret tartozás nincs", így megfelelõ igazolás hiányában a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen.<br>
A kérelmezõ ajánlatának a megajánlott esõkabátok konfekcionális anyag vízállóságának nem megfelelõségével kapcsolatos kérelmi elem vizsgálatát és annak során szakértõ kirendelését mellõzte tekintettel arra, hogy már egyetlen érvénytelenségi, illetve alkalmatlansági ok fennállása is megalapozza azt, hogy a közbeszerzési eljárás további szakaszában ne vehessen részt a kérelmezõ, így e kérelmi elem vizsgálata jelen közbeszerzési eljárás és jogorvoslati eljárás szempontjából irreleváns.<br>
Tekintettel arra, hogy a fentiek alapján a jogorvoslati kérelem valamennyi része megalapozatlan volt, így a Döntõbizottság a jogorvoslati kérelmet elutasította.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis az alaptalan jogorvoslati kérelmeket a Kbt. 88. § (1) bekezdés a) pontja szerint elutasította és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 9.<br>
<br>
Dr. Nagy László Gábor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>