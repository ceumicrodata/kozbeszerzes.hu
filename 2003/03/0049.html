<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0049)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.675/12/2002.<br>
<br>
Tárgy: az UFFIX Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az UFFIX Hungária Olasz Irodabútor Kereskedelmi Kft. (1118 Budapest, Hegyalja út 44., képviseli: dr. Havasi Dezsõ ügyvéd, 9022 Gyõr, Kiss J. u. 7/A., a továbbiakban: kérelmezõ) jogorvoslati kérelmét, melyet a Miniszterelnökség Közbeszerzési és Gazdasági Igazgatósága (1054 Budapest, Báthori u. 12., képviseli: dr. Gáspár Emõke jogtanácsos, a továbbiakban: ajánlatkérõ) "a Sándor-palota 31 helyiségének bútorozása és berendezése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. október 30-án hirdetmény közzététele nélküli tárgyalásos eljárást kezdeményezett a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének b) pontjára alapítottan, szállítási szerzõdés megkötése céljából a rendelkezõ részben írt tárgyban.<br>
Ajánlatkérõ ugyanezen a napon megküldte a Közbeszerzések Tanácsa Közbeszerzési Döntõbizottság elnöke részére a tájékoztatót az eljárásról, valamint ajánlati felhívását a SINCORD Kft.-nek, mint ajánlattételre egyedüliként felkért szervezetnek.<br>
A felhívás 2. b) pontjában a választott eljárást a következõkkel indokolta:<br>
A budavári Szent György térnek és a Várbazárnak a millennium méltó megünnepléséhez kapcsolódó helyreállítási programjáról szóló 1127/1999. (XII. 16.) Korm. határozat 2. b) pontja rendelkezik a Sándor-palota helyreállításáról. A helyreállítás során a Sándor-palotát a budavári Szent György téren meglévõ mûemléki épületekhez hasonlóan a hely történelmi-kulturális szellemiségéhez, környezetéhez illõen kellett helyreállítani, figyelemmel arra, hogy az épület alkalmas legyen valamely legfõbb közjogi méltóság hivatalának elhelyezésére.<br>
Fenti követelményeknek megfelelõen elkészült a Sándor-palota rekonstrukciós terve, mely tartalmazza mind az építészeti, mind a belsõépítészeti részterveket. Az egységes belsõ enteriõr kialakítása érdekében a belsõ építészeti terv konkrétan meghatározza a történetileg korhûen helyreállított (ún. történeti terek) és az egyéb hivatali (ún. hagyományos irodák) helyiségek bútorait, valamint az egyéb berendezési tárgyait. A hagyományos irodák bútorai vonatkozásában a történeti terek bútorozásánál alkalmazott mûvészeti szempontok kizárólag jelen beszerzés tárgyát képezõ - UNIFOR termékcsaládra épített egyedi gyártású bútorok beszerzésével valósulnak meg kielégítve a belsõ terek egységes megjelenésének követelményét.<br>
Részajánlattétel és többváltozatú ajánlattétel lehetõségét ajánlatkérõ kizárta.<br>
Az ajánlatok elbírálásának szempontja a legalacsonyabb összegû ellenszolgáltatás volt.<br>
Ajánlatkérõ dokumentációt is készített, ami tartalmazta a mûszaki specifikációt, a szerzõdéstervezetet, az ajánlattevõnek szóló utasításokat, elõírásokat.<br>
A 2002. november 4-i ajánlattételi határidõre az ajánlattételre egyedüliként felhívott SINCORD Kft. benyújtotta ajánlatát, akivel ajánlatkérõ még aznap lefolytatta a tárgyalást.<br>
Ajánlatkérõ a 2002. november 6-ra halasztott eredményhirdetésen kihirdette nyertes ajánlattevõként a SINCORD Kft.-t, majd vele a szerzõdést 2002. november 14-én megkötötte.<br>
Kérelmezõ a hiánypótlás-teljesítést követõen 2002. november 8-án nyújtotta be a kiegészített jogorvoslati kérelmet a Döntõbizottsághoz. Ebben kérte, hogy a Döntõbizottság a jogorvoslati eljárást lefolytatva ideiglenes intézkedésként rendelje el a közbeszerzési eljárás felfüggesztését, illetve a még meg nem kötött szerzõdés megkötését tiltsa meg. Kérte továbbá a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján azt, hogy a Döntõbizottság határozatában hívja fel a jogsértés okozóját az e törvény szabályainak megfelelõ eljárásra, illetve amennyiben már az ajánlatkérõ döntést hozott, akkor a Kbt. 88. § (1) bekezdés c) pontja szerint semmisítse meg ezt az ajánlatkérõi határozatot.<br>
Kérelmét azzal indokolta, hogy 2002. november 4-én szerzett tudomást arról, hogy a Miniszterelnöki Hivatal Közbeszerzési és Gazdasági Igazgatósága az általuk nem ismert idõpontban (feltehetõleg október közepén) hirdetmény nélküli tárgyalásos közbeszerzési eljárás keretében ajánlattételre hívta fel a SINCORD Kereskedelmi és Szolgáltató Kft.-t a Sándor-palota irodabútorainak szállítása céljából.<br>
Álláspontja szerint a hirdetmény közzététele nélküli tárgyalásos közbeszerzési eljárás egyetlen szállítótól történõ ajánlatkéréssel azért sérelmes a számukra, mert alvállalkozóként beszállítói a K-Bútor-2001. számú keretszerzõdés alatt futó központi közbeszerzési irodabútor tendernek. Elõadta azt is, hogy az általuk forgalmazott bútorok minden tekintetben versenyképesek az ajánlatkérõ által kiválasztott cég által forgalmazott bútorokkal, hiszen a berendezés célja és tárgya nem antik, vagy antikizáló, vagy egyéb módon speciális igényû bútorok, hanem igényes, modern tömeggyártású irodabútor.<br>
Álláspontja szerint mint a központi közbeszerzési tender nyertese joggal tart igényt arra, hogy a fenti célú beszerzésekben bútoraikkal részt vehessenek. Ez a tény egyébként megalapozza a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti ügyfélképességüket is a jogorvoslati eljárásban.<br>
Kérelmét a tárgyaláson változatlanul fenntartva elõadta azt is, miután megismerte a SINCORD Kft. ajánlatának az egyedi bútorokra vonatkozó részét, hogy azok nem tekinthetõek egyedieknek, mert ami a konszignációban egyedi bútorként van megjelölve az valójában csak méreteltérést mutat a rendelkezésükre álló katalógusban megjelölt bútoroktól. Megjegyezte, hogy a mai piaci gyakorlatban elfogadott az, hogy a tervek,<br>
illetve helyiségek eltérõ méretei miatt az adott bútorcsaládban méretbeli eltéréssel minden szállító képes a katalógustól eltérõ méretben szállítani ezeket a bútorokat. A kérelmét annyiban pontosította a tárgyaláson, hogy álláspontja szerint a választott eljárásfajta jogalapja sem állapítható meg, amit az ajánlatkérõ a felhívásban megjelölt. Azt is sérelmezte, hogy kérelmezõt nem hívták meg a hirdetmény közzététele nélküli eljárásba annak ellenére, hogy álláspontja szerint õ is tudott volna ilyen "egyedi" bútorokat szállítani.<br>
Elõadta, hogy véleménye szerint nem is kellett volna külön közbeszerzési eljárást lefolytatni, hiszen a központosított közbeszerzési tender keretében - a fõvállalkozójuk által szállíthatók lennének az adott bútorok, tehát indokolatlan volt a jelen eljárás tárgyát képezõ közbeszerzési eljárás lefolytatása is. Elõadta továbbá, hogy a hivatkozott központosított közbeszerzési eljárásban az ajánlatkérõ nem velük áll szerzõdéses viszonyban, õk csak a nyertesnek kihirdetett egyik fõvállalkozó alvállalkozójaként egyes bútorok beszállítói az adott tenderben.<br>
A Döntõbizottság a törvényi feltételek hiányában ideiglenes intézkedést nem alkalmazott a jogorvoslati eljárás során.<br>
Ajánlatkérõ írásos észrevételét a tárgyaláson változatlanul fenntartva kérte a jogorvoslati kérelem elutasítását az alábbi indokkal:<br>
A budavári Szent György térnek és a Várbazárnak a millennium méltó megünnepléséhez kapcsolódó helyreállítási programjáról szóló 1127/1999. (XII. 16.) Korm. határozat 2. b) pontja rendelkezik a Sándor-palota helyreállításáról. A helyreállítás során a Sándor-palotát a budavári Szent György téren meglévõ mûemléki épületekhez hasonlóan a hely történelmi-kulturális szellemiségéhez, környezetéhez illõen kellett helyreállítani, figyelemmel arra, hogy az épület alkalmas legyen valamely legfõbb közjogi méltóság hivatalának elhelyezésére. Fenti követelményeknek megfelelõen elkészült a Sándor-palota rekonstrukciós terve, mely tartalmazza mind az építészeti, mind a belsõépítészeti részterveket, melyeket Magyari Éva és Pazári Béla belsõépítészek (MNDP Építõmûvészeti Kft.) készítettek 2002 januárjában. Az egységes belsõ enteriõr kialakítása érdekében a belsõ építészeti terv konkrétan meghatározza a történetileg korhûen helyreállított (ún. történeti terek) és az egyéb hivatalai (ún. hagyományos irodák) helyiségek bútorait - jelen eljárás tárgya -, valamint az egyéb berendezési tárgyait. A kiemelt jelentõségû védett mûemlék épület klasszicista és a történeti enteriõrök empire stílusával a korszerû igényeket kiszolgáló irodai munkahelyek berendezése szerves egységet képez.<br>
Ezeket a tereket - különös tekintettel az épület kiemelt rendeltetésére - nem szabad egy adott idõpontban elérhetõ valamely piaci stratégia szerint összeállított elemekbõl berendezni, amelyek elõbb-utóbb divatjamúlttá, korszerûtlenné válnak és egyes kínálat elemei váltják fel azokat. Olyan, igen magas minõségû modern bútorok szükségesek, amelyek hosszú távon igénybe vehetõk, és mára már klasszikussá vált modern formájuk és anyaghasználatuk a Sándor-palotához tartozó, idõtálló berendezési tárggyá avatja õket. Ezért választották ki a belsõépítész-tervezõk az elegánsan klasszicizáló vonalvezetésû és így a palota stílusával modern eszközökkel is harmonikus egységet alkotó UNIFOR bútorcsalád elemeit.<br>
Erre tekintettel a hagyományos irodák bútorai vonatkozásában a történeti terek bútorozásánál alkalmazott mûvészeti szempontok kizárólag - jelen beszerzés tárgyát képezõ - UNIFOR termékcsaládra épített egyedi gyártású bútorok beszerzésével valósulnak meg, kielégítve a belsõ terek egységes megjelenésének követelményét.<br>
Észrevételéhez csatolta az UNIFOR Spa olasz cég igazolását is, amelyben az áll többek között, hogy: "a SINCORD Kft. 1994 óta az UMFOR exkluzív képviselõje a magyar piacon. A SINCORD Kft. kizárólagos joggal rendelkezik ahhoz, hogy UNIFOR bútort ajánljon, illetve szállítson a Sándor-palotába." Ezen indokok alapozták meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti közzététel nélküli tárgyalásos eljárás lefolytatását.<br>
A jogorvoslati kérelem megalapozatlan az alábbiak miatt.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottságnak a jogorvoslati eljárás keresetében elsõdlegesen és alapvetõen azt kellett vizsgálnia, hogy jelen eljárásban a Kbt. fentebb hivatkozott 70. § (1) bekezdés b) pontjában foglalt feltételek fennállnak-e.<br>
A jogorvoslati eljárás során a Döntõbizottság figyelemmel volt arra a körülményre, hogy a Sándor-palota belsõ építészeti terve nemcsak az úgynevezett történeti terek, hanem a hagyományos helyiségek (irodák) bútorait, berendezési tárgyait is meghatározta.<br>
A Döntõbizottság megállapította, hogy Potzner Ferenc építész tervezõ, Magyari Éva és Pazár Béla belsõépítész tervezõ már az építési engedélyezési eljárás során kiválasztották az UNIFOR bútorcsalád elemeit és e bútorcsaláddal összhangban tervezték meg az irodák indirekt általános világítását.<br>
Az ajánlatkérõ által becsatolt iratokból, ezek közül pedig a hiteles fordításban szereplõ UNIFOR Spa nyilatkozatából megállapítható, hogy a SINCORD Kft. 1994 óta az UNIFOR Spa exkluzív képviselõje a magyar piacon és kizárólagos joggal rendelkezik ahhoz, hogy UNIFOR bútort ajánljon, illetve szállítson a Sándor-palotába.<br>
Fentieket kiegészíti a Köztársasági Elnöki Hivatal vezetõjének címére küldött MNDP Építõmûvészeti Kft. levele is, mely többek között azt tartalmazza, hogy a kérelmezõ által forgalmazott UFFIX irodabútor család elemeit azért nem javasolják a Sándor-palota berendezésére, mert az egyébként önmagukban színvonalas termékek egyrészt lendületesen íves, helyenként barokkos vonalvezetésûek, másrészt éppen a történeti bútorok felületét utánzó anyaghasználatuk miatt nem képesek a klasszikus és a modern harmonikus egységét megteremteni.<br>
A Döntõbizottság nem vitatta azt az ajánlatkérõi igényt, hogy beszerzését kizárólag az UNIFOR bútorcsaládra kívánja alapítani. A becsatolt igazolás alapján ezt az igényt kizárólag a felkért ajánlattevõ tudja teljesíteni.<br>
Az elõbbiek alapján a Döntõbizottság megállapította, hogy ajánlatkérõ jogszerûen kezdeményezte a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti hirdetmény közzététele nélküli tárgyalásos eljárást.<br>
A fent leírt indokok alapján a Döntõbizottság megállapította, hogy a jogorvoslati kérelem megalapozatlan, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja szerint elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 13.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>