<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (11011)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.708/10/2002.<br>
<br>
Tárgy: a Lindner Budapest Kft. jogorvoslati kérelme a HungaroControl Magyar Légforgalmi Szolgálat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Lindner Budapest Kft. (1138 Budapest, Esztergomi út 48., képviseli dr. Sebõk Cecília ügyvéd, 1211 Budapest, Táncsics Mihály u. 62., a továbbiakban: kérelmezõ) által a HungaroControl Magyar Légiforgalmi Szolgálat (1675 Budapest-Ferihegy I. Pf. 80, a továbbiakban: ajánlatkérõ) "HungaroControl székház megvalósítása" tárgyú közbeszerzési eljárása ellen benyújtott kérelme alapján indított jogorvoslati eljárást megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs, a határozat felülvizsgálatát a bíróságtól sem lehet kérni.<br>
<br>
INDOKOLÁS<br>
<br>
A rendelkezésre álló iratok, a felek írásban tett nyilatkozatai alapján a Döntõbizottság a következõ tényállást állapította meg.<br>
Az ajánlatkérõ 2002. február 13-án a Közbeszerzési Értesítõ 7. számában részvételi felhívást tett közzé nyílt elõminõsítési eljárás megindítására a HungaroControl-székház megvalósítása tárgyában.<br>
A részvételi jelentkezési határidõre, 2002. április 15-ig 11 részvételi jelentkezés érkezett, részvételi jelentkezést nyújtott be a kérelmezõ is.<br>
A részvételi jelentkezéseket az ajánlatkérõ értékelte, majd meghozta a részvételi szakaszt lezáró döntését. Az ajánlati felhívást 2002. június 19-én küldte meg az ajánlatkérõ az alkalmasnak minõsített részvételre jelentkezõknek, közöttük kérelmezõnek is.<br>
A 2002. augusztus 21-i ajánlattételi határidõre 8 ajánlat érkezett, kérelmezõn kívül a következõktõl: ALBA REGIA Rt., KÉSZ Kft., HARCON Rt., Vegyépszer Rt., Hídépítõ Rt., ARCADOM Rt., a Középületépítõ Rt. és a MASZER Rt. közös ajánlatot nyújtottak be.<br>
Az ajánlatkérõ a változatok közül mindenkitõl az 5. számú változatot fogadta el és értékelte, majd meghozta az eljárást lezáró döntést, amely szerint az Arcadom Rt., Harcon Rt., ALBA REGIA Rt., a Vegyépszer Rt. és a KÉSZ Kft. ajánlatát érvénytelennek minõsítette, a nyertes ajánlattevõként a kérelmezõt jelölte meg. Ezt az eredményt hirdették ki a 2002. szeptember 13-án megtartott eredményhirdetésen.<br>
Az eljárást lezáró döntés ellen a MASZER Rt. 2002. szeptember 17-én nyújtott be jogorvoslati kérelmet a Döntõbizottsághoz, amely alapján D.543/2002. számon indult jogorvoslati eljárás. Ennek során a 2002. szeptember 19-én kelt határozatában a Döntõbizottság ideiglenes intézkedésként a szerzõdéskötést megtiltotta, majd a 2002. október 25-én kelt D.543/13/2002. számú határozatában a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének és a Kbt. 59. § (1) bekezdésének megsértését állapította meg, és az ajánlatkérõ eljárást lezáró döntését megsemmisítette.<br>
A KÉSZ Kft. 2002. október 3-án nyújtott be jogorvoslati kérelmet a Döntõbizottsághoz, amelyet a Döntõbizottság 2002. november 7-én kelt D.591/7/2002. számú határozatával elutasított.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdése alapján újra értékelte az ajánlatokat, és új döntést hozott.<br>
Ennek eredményét 2002. november 19-én hirdette ki, amely szerint az eljárás nyertese a Középületépítõ Rt.-MASZER Rt. közös ajánlata 5. sz. változata lett.<br>
A kérelmezõ az ajánlatkérõnek e döntése ellen nyújtott be jogorvoslati kérelmet 2002. november 25-én.<br>
A kérelmezõ 2002. december 5-én bejelentette, hogy a jogorvoslati kérelmét visszavonja, kéri az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a fentiekre tekintettel a kérelmezõ kérelmére indult eljárást megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2002. december 5.<br>
<br>
Dr. Bankó Ágnes s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>