<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (11009)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.576/13/2002.<br>
<br>
Tárgy: a Realinfo Kft. jogorvoslati kérelme a Fõvárosi Szent Margit Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Realinfo Mûszaki Fejlesztõ, Szolgáltató és Kereskedelmi Kft. (1475 Budapest Pf. 268, a továbbiakban: kérelmezõ) jogorvoslati kérelmét - melyet dr. Turainé dr. Rejtõ Gizella ügyvéd (1035 Budapest, Miklós u. 3.) által képviselt Fõvárosi Szent Margit Kórház Rendelõintézet (1032 Budapest, Bécsi út 132., a továbbiakban: ajánlatkérõ) 11 db szülõágy szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. július 10-én megjelent számában a rendelkezõ részben megjelölt, kizárólag új termék beszerzése tárgyában.<br>
A teljesítés helyeként hét különbözõ fõvárosi kórházat jelölt meg.<br>
Az ajánlati dokumentációban meghatározta az orvosszakmai mûszaki követelményeket. E követelményeket tartalmazó III. fejezet 4. b) pontjában szerepeltek az alapkövetelmények, így többek között eltávolítható ülõrész [2. i) pont] a két pozícióban állítható lábrész [2. j) pont] és az oldalrácsok kapaszkodóval leengedhetõ kivitelben [2. g) pont].<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet a 6-os súlyszámú ajánlati ár és az 5-ös súlyszámú legkedvezõbb szavatossági idõtartam biztosítása részszempontok alapján kívánt kiválasztani.<br>
Az ajánlattevõk által feltett kérdésekre ajánlatkérõ augusztus 7-én írásban válaszolt. A válaszban rögzítette, hogy a dokumentáció 2. e) és 2. g) pontjában leírt tartozékok megléte követelmény, nem opciós, hanem alaptartozék.<br>
Az ajánlattételi határidõre, augusztus 21-re a kérelmezõ, az Elektro-Oxigén Kft., az Artmed Kft., a Premier G.Med. Kft., az Allegro Kft. és a Kortex Kft. tett ajánlatot.<br>
Ajánlatkérõ a szeptember 18-án tartott eredményhirdetésen az Elektro-Oxigén Kft. Famad LM-01-3. típusú szülõágyra tett ajánlatát hirdette ki nyertesnek, második legkedvezõbb ajánlatot tevõnek az Allegro Kft. Huntleigh 170010 E1 Birthright típusú szülõágyra tett ajánlatát.<br>
Kérelmezõ szeptember 23-én kelt levelével ajánlatkérõtõl írásban tájékoztatást kért a mûszaki szakmai szempontok szerinti pontozásról és felhívta ajánlatkérõ figyelmét, hogy a Famed LM-01-3 és a Birthright típusú szülõágyak nem felelnek meg a dokumentáció III. fejezetében foglalt követelményeknek.<br>
Ajánlatkérõ a szeptember 25-i válaszában tájékoztatta kérelmezõt, hogy az Elektro-Oxigén Kft. ajánlatában valamennyi kiírt mûszaki elõírás teljesítését vállalta.<br>
Kérelmezõ szeptember 30-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását és az eljárást lezáró döntés megsemmisítését.<br>
Sérelmezte, hogy az eljárás nyertese és második helyezettje által ajánlott termék nem felel meg a dokumentáció 4. b) pontja 2. j) és 2. g) pontjában rögzített követelményeknek. Október 3-án kérelmét kiegészítette azzal, hogy a termékek a dokumentáció 4. b) pontja 2. i) pontjában rögzített követelménynek sem felelnek meg.<br>
A jogorvoslati eljárásban október 22-én tartott tárgyalást követõen, október 25-én kelt beadványában már csak a dokumentáció 4. b) pontja 2. j) pontjának való nem megfelelést vitatta mindkét termék vonatkozásában.<br>
Sérelmezte továbbá, hogy ajánlatkérõ nem adott át részére a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltaknak megfelelõ tartalmú összegzést.<br>
Kifogásolta, hogy az eredményhirdetési jegyzõkönyv csak azt rögzíti, hogy a mûszaki tartalom szempontjából minden ajánlat megfelel, mellõzve a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>a szerinti mûszaki elõírások betartásának kiértékelését.<br>
Kifogásolta továbbá, hogy ajánlatkérõ a szeptember 23-án kelt tisztázást kérõ levelére nem adott választ a törvényes határidõben.<br>
A tárgyaláson kérelmét kiegészítve elõadta, hogy ajánlatkérõ értékelése nem felel meg a felhívásban meghatározott lineáris interpoláció elvének. Közölte, hogy csak 2002. szeptember 20-án vette kézhez az összegzést, amibõl erre a következtetésre jutott.<br>
Ajánlatkérõ kérte a jogorvoslati kérelem elutasítását.<br>
Elõadta, hogy úgy a nyertes, mint a második helyezett ajánlattevõ kifejezett nyilatkozattal vállalta a kiírt paraméterek teljesítését, az õ felelõsségi körükbe esik, ha a leszállított szülõágyak nem mindenben felelnek meg az elõírt követelményeknek.<br>
Bejelentette, hogy a nyertessel az egyes kórházak részére a szerzõdést megkötötték.<br>
A Döntõbizottság a felek írásbeli és a tárgyaláson szóban elõadott nyilatkozatai, észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozatlan, más részében elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az ezen feltételeknek nem megfelelõ ajánlat érvénytelen.<br>
Kérelmezõ a tárgyalást követõen fenntartott kérelmében arra hivatkozott, hogy a nyertes ajánlata szerinti termék nem felel meg a dokumentáció 4. b), 2. j) pontjának, mert nincs két pozícióban állítható lábrésze.<br>
Állítását azzal indokolta, hogy a Szent Margit Kórházban megtekintette a nyertes által ajánlott Famed LM-01-3. típusú szülõágyat, és annál a láb magassága semmilyen módon nem állítható az ülõlap magasságához képest. A láblap a vastag matrac levétele után csak vízszintes irányban mozgatható el.<br>
Ajánlatkérõ a dokumentáció III. fejezete 4. b), 2. j) pontjában "két pozícióban állítható lábrész"-t határozott meg követelményként a szülõággyal szemben, ezen elvárása a kiírásban nincs tovább részletezve, azaz nincs meghatározva, hogy vízszintes, függõleges vagy mely más irányban lehessen állítani a lábrészt. A nyertes által csatolt termékismertetõbõl láthatóan - kérelmezõ által sem vitatottan - a szülõágy lábrésze ki-be tolható, vagyis a pozíciója vízszintes irányban változtatható.<br>
A kérelmezõ ajánlatában e jellemzõre nézve ez szerepel: "3-féle állítási móddal rendelkezik: le-fel (motoros), betolható-kihúzható (kézi), kb. 30 fokig billenthetõ (kézi)".<br>
Kérelmezõ a tárgyaláson úgy nyilatkozott, hogy a lábrész állíthatóságára vonatkozóan a vonatkozó szabványok definíciót nem fogalmaznak meg, némi eligazítást ad az elvárásokra nézve az MSZ EN 60601-2-38 sz. szabvány. Csak a kialakult szakmai követelmények határozzák meg, hogy a berendezés lábrésze milyen módon kell hogy több pozícióba állítható legyen.<br>
Ajánlatkérõ a tárgyaláson azt nyilatkozta, hogy az ajánlatok értékelésénél szakértõként részt vettek a kórházban dolgozó orvosok, akik a kórházban már jelenleg is használtban lévõ Famed LM-01-3. típusú szülõágyakat gyakorlatból ismerik, és azt állapították meg, hogy az a mûszaki specifikációban megfogalmazott elvárásaiknak megfelel.<br>
A Döntõbizottság álláspontja szerint a nyertes által ajánlott termék lábrésze az "állíthatóság" követelménynek megfelel. Az állíthatóság módját, illetve irányát ajánlatkérõ részletesebben nem határozta meg, így a nyertes által ajánlott termékre vonatkozó döntése nem kifogásolható.<br>
A Döntõbizottság ezért a jogorvoslati kérelmet ebben a részében megalapozatlanság címén elutasította.<br>
A második helyezett által ajánlott Birthright 170000 EL típusú angol gyártmányú szülõágyról az ajánlatban lévõ termékismertetõbõl nem lehet megállapítani, hogy külön a lábrész milyen módon állítható, csak az egyértelmû, hogy az ágyról eltávolítható. Az ajánlatban viszont egyértelmû nyilatkozat van arra, hogy a lábrész két pozícióban állítható.<br>
Kérelmezõ a Döntõbizottság felhívására sem tudta megindokolni, hogy mûszakilag miért nem lehetséges a termék akkénti kiképzése, hogy a lábrész állítható legyen.<br>
A Döntõbizottság ezért nem vonta kétségbe ajánlatkérõ döntésének a második helyezett nyilatkozatára alapított döntése helytállóságát.<br>
A Döntõbizottság ezért a jogorvoslati kérelmet ebben a részében megalapozatlanság címén elutasította.<br>
Kérelmezõnek az összegzés tartalmával kapcsolatos kérelme alapján a Döntõbizottság megvizsgálta az ajánlatkérõ által készített összegzés az eljárásról dokumentumot, és megállapította, hogy azzal szemben kérelmezõ alaptalanul élt kifogással.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése alapján az összegzést a Kbt. 5 . sz. melléklete szerinti minta alapján kell elkészíteni. Az 5. sz. melléklet szerint - az adott nyílt közbeszerzési eljárást illetõen az összegzésnek a következõket kell tartalmaznia:<br>
- az ajánlatkérõ adatait, a beszerzés tárgyát és mennyiségét,<br>
- az érvényes ajánlatot tevõk ajánlatainak az elbírálási részszempontok szempontjából mérvadó ajánlati elemeit,<br>
- az ajánlatok pontozását táblázatos módon,<br>
- a pontszámok indoklását,<br>
- az érvénytelen ajánlatot tevõk adatait, az érvénytelenítés, kizárás indokait,<br>
- a nyertes és a második legkedvezõbb ajánlatot tevõ nevét és kiválasztásuk indokait.<br>
Az összegzés ezen adatokat tartalmazza. Nem tér ugyan ki az elbírálási részszempontok (ajánlati ár, szavatossági idõtartam) szerinti tartalmi elemekre, ezeket azonban ajánlatkérõ a bontási jegyzõkönyvben ismertette, így az ismertetés jogi célja - az értékelés ellenõrizhetõsége - nem szenvedett csorbát.<br>
A Döntõbizottság a jogorvoslati kérelmet ebben a részében megalapozatlanság címén elutasította.<br>
Az eredményhirdetésen ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése értelmében az összegzés tartalmát kell ismertetni. Az összegzésnek, annak tartalmára vonatkozó fent részletezett elõírások szerint csak a bírálati részszempontokból releváns adatokat kell tartalmaznia.<br>
A közbeszerzési eljárásban a mûszaki tartalom nem volt bírálati részszempont, így ajánlatkérõnek a mûszaki tartalommal kapcsolatos megállapításait nem kellett ismertetni, illetõleg jegyzõkönyvben rögzíteni.<br>
A Döntõbizottság megállapította, hogy ajánlatkérõ a mûszaki tartalomra vonatkozó álláspontja részletes ismertetésének elmaradása által nem követett el jogsértést, ezért a jogorvoslati kérelmet ebben a részében megalapozatlanság címén elutasította.<br>
Kérelmezõ kifogásolta, hogy ajánlatkérõ a szeptember 23-án kelt tisztázást kérõ levelére ajánlatkérõ nem adott választ a törvényes határidõben.<br>
A Kbt. nem tartalmaz olyan rendelkezést, amely kötelezõvé tenné ajánlatkérõ részére az eredményhirdetést követõen az ajánlattevõk által feltett kérdésekre való válaszadást. Ilyen értelmû kötelezettség csak az ajánlattétel idõpontjában a dokumentáció tartalmával kapcsolatos kiegészítõ tájékoztatás megadására van elõírva a Kbt. 38. § (1), illetve (2) bekezdésében.<br>
A Döntõbizottság ezért a jogorvoslati kérelmet ebben a részében megalapozatlanság címén elutasította.<br>
Kérelmezõ az október 22-én tartott tárgyaláson kérelmét kiegészítve kérte annak megállapítását, hogy ajánlatkérõ értékelése nem felel meg a felhívás szerinti lineáris interpoláció elvének. Nyilatkozott, hogy az eredményhirdetésen jelen volt, de az ott ismertetett adatok alapján nem tudta levonni az értékeléssel kapcsolatos következtetését, csak az összegzés szeptember 20-án történt kézhezvételét követõen.<br>
A kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati kérelmet a jogsértõ (vagy jogsértõnek vélt) eseményrõl való tudomásszerzéstõl számított 15 napon belül lehet elõterjeszteni. A határidõ elmulasztása jogvesztéssel jár.<br>
Kérelmezõ az összegzés szeptember 20-án történt kézhezvételekor került abba a helyzetbe, hogy az értékelést megismerje, tudomást szerezzen annak (esetleges) jogsértõ voltáról. Az értékeléssel kapcsolatos kifogását így október 5-ig terjeszthette volna elõ.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése elõírja: "Ha a Bizottság megállapítja, hogy a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja."<br>
A Döntõbizottság megállapította, hogy kérelmezõ az ajánlatok értékelésével kapcsolatos kérelmét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében elõírt jogvesztõ határidõn túl terjesztette elõ, ezért a kérelmet elkésettség címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja és a 80. § (4) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2002. október 31.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>