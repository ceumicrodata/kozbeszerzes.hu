<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0062)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.698/10/2002.<br>
<br>
Tárgy: a MAHIR Kiállítás Kft. jogorvoslati kérelme a Magyar Turizmus Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Mészáros Tünde ügyvéd (1056 Budapest, Belgrád rkp. 11.) által képviselt MAHIR Kiállítást Szervezõ és Kivitelezõ Kft. (1136 Budapest, Hegedûs Gy. u. 16., a továbbiakban: kérelmezõ) jogorvoslati kérelmének - melyet a dr. Tasnádi Gábor ügyvéd (1111 Budapest Kende u. 18.) által képviselt Magyar Turizmus Rt. (1012 Budapest, Vérmezõ u. 4., a továbbiakban: ajánlatkérõ) a 2003. évben megrendezésre kerülõ külföldi idegenforgalmi kiállítások magyar standjának kulcsrakész kivitelezése, szervezése és üzemeltetése tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés c) pontjára figyelemmel az 52. § (1) bekezdését és az 52. § (1) bekezdésére tekintettel az 59. § (1) bekezdését.<br>
A jogsértés miatt a Döntõbizottság 2 500 000 Ft, azaz kettõmillió-ötszázezer forint bírságot szabott ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 sz. számlájára. Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2002. augusztus 14-én megjelent számában.<br>
A beszerzés tárgya a felhívás szerint a 2003. évben megrendezésre kerülõ külföldi idegenforgalmi kiállítások magyar standjának kulcsrakész kivitelezése, szervezése és üzemeltetése volt a dokumentációban meghatározott arculati terv alapján, a felhívás 3. b) pontjában megjelölt "A" és "B" típusú installációval, installációként 3-3 csoportra osztott kiállítási helyszíneken.<br>
Részajánlatot az "A" és "B" típusú kiállítások csoportjaira lehetett tenni.<br>
A részvételi felhívás 13. pontjában ajánlatkérõ elõírta, hogy ajánlattevõnek az ajánlattételi szakaszban az "A" típusú kiállítások esetén 2 000 000 Ft biztosítékot, "B" típusú kiállítások esetén 1 000 000 Ft biztosítékot kell fizetnie, melynek feltételei: a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(2) bekezdése alapján a biztosíték kétféleképpen teljesíthetõ.<br>
A részvételi szakasz eredményhirdetése szeptember 19-én volt.<br>
Az alkalmasnak minõsített ajánlattevõk rendelkezésére bocsátott ajánlati felhívás ajánlati biztosítékra vonatkozó részében ajánlatkérõ részben megismételte a részvételi felhívásban foglaltakat, továbbá közölte a kétféle teljesítés módját.<br>
Az ajánlati felhívással kapcsolatos ajánlattevõi kérdésekre ajánlatkérõ október 7-én írásban válaszolt. A Hungexpo Rt. által feltett kérdésre - miszerint a "2 millió Ft, ill. 1 millió Ft garanciaösszeget az egyes A és B csoportonként, vagy a csoportokon belül szereplõ kiállításonként kell értelmezni?" - ajánlatkérõ azt a választ adta, hogy "csoportonként".<br>
Az október 14-i ajánlattételi határidõre 5 ajánlattevõ nyújtott be ajánlatot, a kérelmezõ és a Hungexpo Rt. teljes körût.<br>
Ajánlatkérõ október 24-én írásban értesítette a Stúdió Nova Kft.-t, hogy ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mert az ajánlattételi határidõig az ajánlati biztosítékot nem bocsátotta rendelkezésre, sõt kifejezetten úgy nyilatkozott, hogy csak ajánlata pozitív elbírálása esetén nyújt biztosítékot.<br>
Október 25-én a további négy ajánlattevõt ajánlatkérõ értesítette a tárgyalás idõpontjáról.<br>
A november 5-én tartott eredményhirdetésen az "A" típusú installáció 1., 2., 3. csoportjára ajánlatkérõ a Hungexpo Rt.-t, a "B" típusú installáció 1. és 3. csoportjára az Interreklám Holding Kft.-t, a 2. csoportra a kérelmezõt hirdette ki nyertesnek.<br>
Kérelmezõ jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ lehetõvé tette a Hungexpo Rt. részére, hogy az ajánlattételi határidõ idõpontját, október 14-én 10 órát követõen a részajánlatai teljességéhez még hiányzó ajánlati biztosítékot átutalja ajánlatkérõ részére. Közölte, hogy errõl az ajánlatok bontásakor szerzett tudomást, amikor is a Hungexpo Rt. jelen lévõ képviselõje telefonon intézkedett az átutalás iránt.<br>
Kérte a jogsértés megállapítását és az eljárást lezáró döntés megsemmisítését.<br>
Ajánlatkérõ észrevételében és a jogorvoslati eljárásban tartott tárgyaláson kérte a jogorvoslati kérelem elutasítását.<br>
Elsõdlegesen a kérelem elkésettségére hivatkozott. Elõadta, hogy kérelmezõ október 14-én tudomást szerzett arról, hogy a Hungexpo Rt. nem a felhívásban elõírt összegû ajánlati biztosítékot bocsátott ajánlatkérõ rendelkezésére, így az október 25-i értesítés kézhezvételekor ismertté vált számára, hogy ajánlatkérõ érvénytelenség okán nem zárta ki a Hungexpo Kft.-t az eljárásból, ellenkezõleg tárgyalásra hívta meg. Az értesítés kézhezvétele idõpontjától a jogorvoslati kérelem elõterjesztéséig a 15 napos jogvesztõ határidõ letelt.<br>
Érdemben arra hivatkozott, hogy a felhívásban nem írta elõ, hogy az ajánlati biztosíték rendelkezésre bocsátása igazolását az ajánlathoz csatolni kell, az ajánlati biztosíték rendelkezésre bocsátását az ajánlatok bírálatának megkezdésekor ellenõrizte, akkor megállapította, hogy a Hungexpo Rt. az október 14-i ajánlattételi határidõ napjáig a teljes összegû ajánlati biztosítékot rendelkezésére bocsátotta. Egyébként úgy a részvételi, mint az ajánlati felhívásban az "ajánlattételi szakaszban" idõpontmeghatározást alkalmazta az ajánlati biztosíték rendelkezésre bocsátása határidejeként, tárgyalásos eljárásban pedig az utolsó tárgyalás, illetõleg az eredményhirdetés idõpontjáig tart az ajánlattételi szakasz.<br>
Közölte, hogy a Hungexpo Rt.-vel a szerzõdést megkötötte.<br>
A Hungexpo Rt. észrevételében és a tárgyaláson elõadta, hogy a törvényes határidõben bocsátotta ajánlatkérõ rendelkezésére az ajánlati biztosítékot, annak ellenére, hogy a felhívásban az ajánlati biztosítékra vonatkozó elõírások pontatlanul voltak megfogalmazva.<br>
Október 14-én délelõtt még valóban tévedésben volt a biztosíték mértékét illetõen, de 10.00 óra elõtt néhány perccel az ajánlati biztosíték fennmaradó része, 6 millió Ft átutalásra került ajánlatkérõ számlájára. Csatolta az MKB Rt. vonatkozó igazolását. Közölte, hogy a 10.00 óra elõtt néhány perccel a számlavezetõ pénzintézete részére adott megbízás teljesítésnek minõsül, hiszen azt már nem is vonhatta volna vissza.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban eddig keletkezett dokumentumok tartalma alapján megállapította, hogy a jogorvoslati kérelem megalapozott.<br>
A Döntõbizottság elõször azt vizsgálta, hogy helytállóan hivatkozott-e ajánlatkérõ a kérelem elkésettségére.<br>
Kérelmezõ a tárgyaláson ajánlatkérõnek a kérelem elkésettségre való hivatkozására azzal érvelt, hogy csak az eredményhirdetés idõpontjában szerezhetett tudomást a jogsértésrõl, mert a Kbt. vonatkozó elõírása szerint ez idõpontig módja van ajánlatkérõnek az ajánlat érvénytelenné nyilvánítására.<br>
A Döntõbizottság elfogadta kérelmezõ érvelését.<br>
A Kbt.-nek a tárgyalásos eljárást szabályozó rendelkezései az ajánlat érvényessége vizsgálatára vonatkozóan nem tartalmaznak a nyílt eljárás szabályaitól eltérõ elõírást. A Kbt. 26. § (6) bekezdése alapján a tárgyalásos eljárásra a nyílt eljárás szabályait kell alkalmazni, ha a tárgyalásos eljárásra nézve a törvény más rendelkezést nem tartalmaz.<br>
A nyílt eljárást illetõen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése elõírja, hogy ajánlatkérõnek az ajánlatok felbontásakor vagy azt követõen, azaz egészen az eredményhirdetés idõpontjáig kell döntenie az ajánlatok érvényessége tekintetében.<br>
Kérelmezõnek arról is tudomása volt, hogy a Hungexpo Rt. ajánlata az ajánlati biztosíték egy részét tartalmazza, annak csak a kiegészítésérõl intézkedett a bontás elõtti percekben az rt. képviselõje. Mivel a részajánlattétel megengedett volt, így az rt.-nek az ajánlattételi határidõben volt érvényes részajánlata. Ezért az október 25-i értesítés - melyben ajánlatkérõ a tárgyalások sorrendjérõl tájékoztatta az ajánlattevõket - kérelmezõben nem tudatosíthatta a jogsértés tényét.<br>
Kérelmezõ tehát mindaddig nem tudhatta, hogy ajánlatkérõ érvénytelenné fogja-e nyilvánítania Hungexpo Rt. valamelyik részajánlatát, vagy nem, míg az eljárás eredménye kihirdetésre nem került. Az általa jogsértõnek tartott eseményrõl való tudomásszerzése így az eredményhirdetés idõpontjára tehetõ.<br>
A jogorvoslati kérelem tehát nem késett el.<br>
A Kbt.-nek az ajánlati biztosítékra vonatkozó, a jelen ügy tekintetében mérvadó rendelkezései a következõk:<br>
41. § (1) bekezdés: "Az ajánlatkérõ az eljárásban való részvételt ajánlati biztosíték (a továbbiakban: biztosíték) adásához kötheti, amit az ajánlattevõnek ajánlata benyújtásával egyidejûleg vagy az ajánlatkérõ által az ajánlati felhívásban meghatározott idõpontig, az ott megjelölt mértékben kell az ajánlatkérõ rendelkezésére bocsátania. Az ajánlattevõnek igazolnia kell, hogy a biztosítékot az ajánlatkérõ rendelkezésére bocsátotta.<br>
(2) A biztosíték teljesíthetõ az elõírt összegnek az ajánlattevõ bankszámlájára történõ befizetésével vagy bankgarancia biztosításával. A befizetés helyét, illetõleg az ajánlatkérõ bankszámlaszámát, továbbá a befizetés igazolásának módját a felhívásban meg kell határozni."<br>
A jogorvoslati kérelem elbírálásához a Döntõbizottságnak azt kellett eldöntenie, hogy az ajánlati biztosíték nyújtási kötelezettségét (6 millió Ft-ra nézve) a Hungexpo Rt. jogszerûen, a Kbt.-ben vagy az ajánlatkérõ által a felhívásban elõírt határidõben teljesítette-e.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(1) bekezdése értelmében az ajánlati biztosítékot az ajánlat benyújtásával egyidejûleg, vagy ha erre ajánlatkérõ a felhívásban más idõpontot jelöl meg, akkor e más idõpontban kell ajánlatkérõ rendelkezésére bocsátani.<br>
Tényként rögzíthetõ, hogy a teljes körû ajánlat miatt a Hungexpo Rt.-nek 9 millió Ft összegû biztosítékot kellett volna nyújtania.<br>
Az rt. ajánlata tartalmazta az "A" típusú kiállítások egy csoportjára és a "B" típusú kiállítások egy csoportjára nézve a bankgarancia-igazolásokat. Ezáltal 3 millió Ft biztosíték nyújtásnak az ajánlattételi határidõre való teljesítése igazolása megtörtént.<br>
Az rt. számlavezetõ bankja a további 6 millió Ft-al kapcsolatban azt a tájékoztatást adta ki ügyfelének, hogy a megbízás a 10.00 órás zárás idõszakában érkezett hozzá és a feldolgozás 10 óra 13 perckor történt meg.<br>
Ezáltal a 6 millió Ft biztosíték nyújtására nézve a Hungexpo Rt. az ajánlattételi határidõ utáni teljesítés igazolással rendelkezik.<br>
Ajánlatkérõ a felhívás(ok)ban a biztosíték rendelkezésre bocsátása határidejét "az ajánlattételi szakaszban" megfogalmazással adta meg.<br>
Az "ajánlattételi idõszak" a nyílt eljárásra vonatkozó szabályok szerint az ajánlati felhívás megjelenésétõl, illetõleg az ajánlati dokumentáció megvásárlásától az ajánlattételi határidõig tart.<br>
A Kbt.-nek a tárgyalásos eljárásokra vonatkozó külön szabályai az ajánlattételi idõszakra/ajánlattételi határidõre nem tartalmaznak a nyílt eljárásra vonatkozó szabályoktól eltérõ rendelkezést. Ezen eltérõ rendelkezés hiányában a tárgyalásos eljárásra is a nyílt eljárás szabályai az irányadók, miszerint az ajánlattételi szakasz az ajánlattételi határidõig tart.<br>
Az ajánlattételi határidõ október 14. 10.00 óra volt, így ez idõpontig kellett volna a Hungexpo Rt.-nek a teljes 9 millió Ft összegû ajánlati biztosítékot az ajánlatkérõ rendelkezésére bocsátani. Ezzel szemben csak 3 millió Ft összegû ajánlati biztosíték teljesítése történt meg az ajánlattételi határidõig.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre. Az (1) bekezdés szerint az ilyen ajánlatot ajánlatkérõnek érvénytelenné kell nyilvánítania.<br>
A Döntõbizottság megállapította, hogy a Hungexpo Rt. négy részajánlata érvénytelen volt, így ajánlatkérõ a négy részajánlat érvénytelenné nyilvánítása elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
Mivel a bankgarancia igazolás nem határozza meg pontosan, hogy az "A" és "B" installáció mely csoportjára vonatkozik a bankgarancia, nem állapítható meg, hogy a hat részajánlat közül melyik négy ajánlat az érvénytelen.<br>
Ajánlatkérõ a Hungexpo Rt.-nek az "A" installáció 1., 2. és 3. csoportjára vonatkozó ajánlatát minõsítette nyertesnek. Az "A" installáció csoportjaira tett ajánlattétel csoportonként 2 millió Ft biztosítékhoz volt kötve, az rt. által az ajánlattételi határidõig teljesített biztosíték összeg így csak egy ajánlatot "tett maradéktalanul érvényessé".<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése értelmében csak érvényes ajánlatot lehet nyertessé minõsíteni.<br>
A Döntõbizottság megállapította, hogy két részajánlat tekintetében ajánlatkérõ az 52. § (1) bekezdése megsértésére tekintettel megsértette az 59. § (1) bekezdését is.<br>
A Döntõbizottság nem fogadta el ajánlatkérõ védekezését, miszerint nem vehette észre, hogy a biztosíték egy részét a Hungexpo Rt. csak október 14. 10.00 óra után bocsátotta rendelkezésére. Ugyanis nem írta elõ a biztosíték nyújtásának igazolását, és így csak az október 14-i bankszámla-kivonat adataira hagyatkozott, mely viszont tartalmazta a 6 millió Ft-ra a rendelkezésre bocsátás tényét.<br>
A jogsértés tényállásszerûsége a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja szerint független attól, hogy az ajánlatkérõ szándékos vagy nem szándékos magatartására vezethetõ vissza.<br>
A Döntõbizottság nem fogadta el azt az ajánlatkérõ és a Hungexpo Kft. által elõadott érvelést sem, hogy teljesítettnek minõsül a 6 millió Ft biztosíték nyújtása, ugyanis a Hungexpo Rt. az október 14. 10.00 órai idõpont lejárta elõtt néhány perccel számlavezetõ pénzintézete felé intézkedett annak átutalása iránt, és a pénzintézet részére adott megbízás nem vonható vissza.<br>
A pénzforgalomról szóló 232/2001. (XII. 10.) Korm. r. 10. §-a a fizetési megbízások teljesítésére vonatkozóan úgy szól, hogy ha a megbízó a fizetési megbízás teljesítésének megkezdésére késõbbi idõpontot nem jelölt meg, a teljesítés határidõket a befogadás idõpontjától kell számítani.<br>
A befogadás idõpontja átutalás esetén az az idõpont, amikor a pénzintézet az átutalási megbízást a teljesítéshez szükséges valamennyi adat és pénzügyi fedezet birtokában átvette (a feldolgozás megtörtént).<br>
Jelen esetben az MKB tájékoztatása szerint 10 óra 13 perckor történt meg a feldolgozás, a Hungexpo Rt. tehát ezt az idõpontot tudta igazolni a biztosíték nyújtás teljesítése idõpontjaként.<br>
A Döntõbizottság a jogsértés miatt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírságot szabott ki ajánlatkérõ terhére. A bírság mértéke a (4) bekezdés értelmében minimum 1 millió Ft, maximum a közbeszerzés értéke 30%-a.<br>
A közbeszerzés értéke a nyertes ajánlati ára.<br>
Ajánlatkérõ a Hungexpo Rt.-vel az "A" 1. csoportra kötött szerzõdést nettó 80 437 000 Ft, az "A" 2. csoportra nettó 55 419 000 Ft, az "A" 3. csoportra nettó 56 417 000 Ft díjjal.<br>
Mivel a fentiek szerint csak azt lehet megállapítani, hogy két nyertessé minõsített részajánlata volt érvénytelen a Hungexpo Rt.-nek, a bírság alapján képezõ ajánlati árat a Döntõbizottság a két kisebb összegû szerzõdés összege alapulvételével határozta meg 111 836 000 Ft-ban. Ezen összegnek 2,23%-a a kiszabott 2 500 000 Ft bírság, mely mérték megállapításánál a Döntõbizottság tekintettel volt egyrészrõl arra, hogy ajánlatkérõ a jogsértést a közbeszerzési eljárás meghatározó eleme, a nyertes kiválasztása terén követte el, másrészrõl viszont arra, hogy nem bizonyított a jogsértés szándékossága.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés d), f) és h) pontjai szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 13.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>