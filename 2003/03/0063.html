<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0063)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.701/8/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Belügyminisztérium Oktatási Igazgatósága ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke általa Belügyminisztérium Oktatási Igazgatósága (képviseli: a BM Beszerzési és Kereskedelmi Rt., Regdonné dr. Rezgõ Ildikó, 1124 Budapest, Németvölgyi út 41., a továbbiakban: ajánlatkérõ) "a Budapesti Rendészeti Szakközépiskola 235 tanulója részére gépjármûvezetõi képzés teljesítése B kategóriás vezetõi engedély megszerzése" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, továbbá ajánlatkérõ írásbeli és szóbeli nyilatkozatai alapján az alábbi tényállást állapította meg:<br>
Ajánlatkérõ 2002. november 5-én tájékoztatta a Döntõbizottság elnökét arról, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja szerinti hirdetmény közzététele nélküli tárgyalásos közbeszerzési eljárást folytat le a rendelkezõ részben meghatározott tárgyban. Ajánlatkérõ a tájékoztatójában elõadta, hogy a korábbi években a gépjármûvezetés képzés teljesítésére a költségvetési törvényben meghatározott beszerzési értékhatár meg nem haladására tekintettel nem volt köteles lefolytatni közbeszerzési eljárást.<br>
Ez évben, a 2002. augusztus 9-i kormányülésen döntés született arról, hogy a rendészeti szakközépiskolák tanulóinak létszámát megemelik, az erre vonatkozó 2.252/2002. sz. Korm. határozat 2002. augusztus 28-án jelent meg. A belügyminiszter 2002. augusztus végén jelentette be, hogy konkrétan 500 fõvel emelik meg a tanulók létszámát.<br>
A rendészeti szakközépiskola elsõ évfolyamos tanulóival szemben képesítési követelmény "B" kategóriás vezetõi engedély megszerzése. A tanulók az iskolában történõ jelentkezéskor szerzõdésben vállalják a vezetõi engedélynek a II. tanév kezdõ napjáig történõ megszerzését, és amennyiben e kötelezettségüket nem teljesítik, tanulói jogviszonyuk megszüntetésre kerül és a képzési költséget vissza kell fizetniük.<br>
Ajánlatkérõ számára 2002. október elejére vált ismertté az a tanulói létszám, akik számára biztosítani kell a képzésben való részvételt. Ugyanis a korábbi években 120-130 tanuló részére kellett megszervezni a jogosítvány megszerzéséhez szükséges oktatást. Ez évben viszont megemelték a létszámot, ezt követõen a tanulók egy hónapos alapkiképzésen vettek részt, amelynek során jelentõs lemorzsolódás következett be, és csak ezután volt megállapítható az a tényleges tanulói létszám, akik nem rendelkeznek "B" kategóriás vezetõi engedéllyel.<br>
Ajánlatkérõ hivatkozott arra is, hogy a jogszabályi rendelkezések alapján a képzés - 28 órás elméleti oktatás közlekedési, vezetéselméleti és mûszaki ismeretekbõl, 30 óra gyakorlati vezetés, 8 órás elsõsegély-nyújtási tanfolyam - hosszabb idõtartamot igényel és még ehhez hozzá kell számítania vizsgák idõtartamát, továbbá azt, hogy egy hét elteltével lehet pótvizsgákat tenni.<br>
Ehhez képest a tanulók csak szabadidejükben - tehát az iskolai tanórákon kívüli idõben, hétköznap 16.00 óra utáni, pénteken 13.00 óra után és hétvégén - vehetnek részt a képzésben. Viszont 2003. június 18.-július 29. között iskolai szünet lesz, majd 2003. július 30-tól kezdõdõen kötelezõ egy hónapos nyári szakmai gyakorlaton vesznek részt a tanulók. Ebbõl következõen az elsõ évfolyamos hallgatóknak legkésõbb 2003. június 30-ig sikeresen le kell tenniük a vizsgát. Amennyiben nyílt közbeszerzési eljárást folytatott volna le - figyelemmel annak idõtartamára -, csak 2003. március 1-jét követõen kezdõdhetett volna meg az elméleti képzés, míg a gyakorlati vezetésre csak 2003. április 10. után kerülhetett volna sor. Ilyen kezdési idõpont mellett azonban már nem lett volna lehetséges a vezetõi engedély megszerzése az elõírt idõpontra.<br>
Ajánlatkérõ tájékoztatójához csatolta az ajánlati felhívását, ajánlattételre hívta fel: az új ATI Autósiskola Bt.-t, a Kalmár Trans Autósiskola Kft.-t és a Rutin Autós Kft.-t.<br>
Felhívásában meghatározta az ajánlattevõkkel szemben támasztott alkalmassági követelményeit, a rész-, illetve többváltozatú ajánlattétel lehetõségét kizárta, a teljesítés véghatáridejét 2003. június 18-ában állapította meg azzal, hogy: "az elméleti tanfolyamot követõen a 235 tanuló elsõ vizsgára bocsátásának végsõ határideje 2003. február 28.", míg "a közúti elsõsegély-tanfolyamot és a forgalmi vezetést követõen a 235 tanuló elsõ vizsgára bocsátásának végsõ határideje 2003. június 18."<br>
Közölte, hogy az ajánlatokat a legalacsonyabb összegû ellenszolgáltatás szempontja alapján bírálja el. Rendelkezett továbbá eljárása lefolytatásának menetérõl, az ajánlattételi határidõt 2002. november 12-ében állapította meg, közölte, hogy az elsõ tárgyalás idõpontja az ajánlat benyújtását követõ harmadik munkanap.<br>
A Döntõbizottság elnöke 2002. november 18-án jogorvoslati eljárást kezdeményezett ajánlatkérõ közbeszerzési eljárása ellen, arra hivatkozással, hogy a választott eljárásfajta törvényi feltételeinek megléte a rendelkezésre bocsátott iratokból nem állapítható meg egyértelmûen. Indítványozta az eljárásfajta jogalapjának a vizsgálatát.<br>
Ajánlatkérõ megküldte közbeszerzési eljárása iratait, írásbeli észrevételében és tárgyaláson tett nyilatkozatában kiegészítette a tájékoztatást. Tételesen bemutatta, hogy a belügyminiszter döntését követõen - amely 500 fõre és az ország hét rendészeti iskolájára vonatkozott - ténylegesen a Budapesti Rendészeti Szakközépiskolában 250 tanulóval emelkedett meg a létszám. Az eredetileg felvételt nyert 400 tanulóból 87 fõ részére kellett volna megszervezni a tanfolyamot, és ennek érdekében intézkedett is, öt autós iskolától kért árajánlatot, azonban a szerzõdés aláírása elõtt megállapíthatóvá vált, hogy az újonnan felvett 250 fõbõl 148 nem rendelkezik vezetõi engedéllyel, így összesen 235 fõ részére kell biztosítani az oktatást. Ez azonban már olyan értékû szolgáltatás, amelyre kötelezõ közbeszerzési eljárás lefolytatása.<br>
Bemutatta - a kötelezõ tanmenetek csatolásával -, hogy a tanulók a II. évfolyam tananyagát csak a már megszerzett elméleti és gyakorlati vezetési ismeretek birtokában tudják elsajátítani, illetve részt venni az iskolai gyakorlati foglalkozásokon.<br>
Elõadta, hogy a potenciális ajánlattevõk gépjármûállománya és oktatói létszáma olyan nagyságrendû, hogy a 235 tanuló részére biztosítandó képzésre indokolt 4-5 hónap teljesítési idõ figyelembevétele. Nyílt eljárás esetén csak pár hónap idõtartam maradna.<br>
Bejelentette, hogy közbeszerzési eljárását lefolytatta, mindhárom felhívott ajánlattevõ benyújtotta az ajánlatát, az eljárást lezáró döntését 2002. november 25-én hirdette ki, az eljárás nyertese az új ATI Autósiskola Bt. lett és vele ugyanezen a napon meg is kötötték az eljárást lezáró szerzõdést.<br>
A Döntõbizottság a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A Döntõbizottság jelen jogorvoslati ügyben kizárólag azt vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha: "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából."<br>
Ezen eljárásfajta több, együttes feltétel megléte esetén alkalmazható. A rendkívüli sürgõsségnek ajánlatkérõ által elõre nem látható okból kell bekövetkeznie és ajánlatkérõt nem terhelheti mulasztás.<br>
A Döntõbizottság megállapította, hogy ajánlatkérõ részérõl nem volt elõre látható a rendkívüli sürgõsség bekövetkezése. Az iskola tanulói létszámának emelésérõl késõi, augusztus végi idõpontban született döntés és az is elfogadható, hogy ténylegesen csak október elejére vált megállapíthatóvá az a konkrét elsõ évfolyamos tanulói létszám, akik nem rendelkeznek "B" kategóriás vezetõi engedéllyel. Ajánlatkérõ számára csak ekkor vált ismertté, hogy beszerzésére - amelyet a korábbi években az alacsonyabb létszám miatt gyorsan, nem közbeszerzési eljárás keretében bonyolított le - kötelezõ közbeszerzési eljárás lefolytatása.<br>
A Döntõbizottság megítélése szerint nem állapítható meg ajánlatkérõ terhére mulasztás, ajánlatkérõ külsõ döntés következtében került abba a helyzetbe, hogy csak október elején intézkedhetett közbeszerzési eljárása lefolytatásáról. Ezen idõpontot követõen pedig már 2002. november 5-én meg is indította a közbeszerzési eljárását.<br>
A Döntõbizottság álláspontja szerint fennáll a rendkívüli sürgõsség.<br>
Jelen esetben a beszerzés tárgya egy speciális szolgáltatás, 235 tanuló részére kell biztosítani számos kötelezõ és kötött feltétel mellett azt, hogy az elõírt idõpontra az elsõ évfolyamos hallgatók rendelkezzenek "B" kategóriás vezetõi engedéllyel. Ilyen kötöttség az, hogy a képzést a tanulók iskolai kötelezõ elfoglaltsága miatt milyen szûk idõtartamban lehet biztosítani. A vonatkozó közlekedési és egyéb jogszabályok, rendelkezések ugyanakkor pontosan meghatározzák a képzésre fordítandó minimális idõtartamot. Ilyen nagy tanulólétszám mellett, a potenciális ajánlattevõk gépjármûállományára és oktatói létszámára figyelemmel fõként a gyakorlati oktatás megvalósítása is hosszabb idõtartamot igényel.<br>
A Döntõbizottság a fenti feltételeket összességében értékelve úgy ítélte meg, hogy nyílt eljárás lefolytatása esetén nem maradt volna elegendõ idõtartam az elõírt végsõ határidõig a teljesítésre, ez pedig megalapozza a rendkívüli sürgõsség fennállását.<br>
A Döntõbizottság a fenti indokokra tekintettel megállapította, hogy ajánlatkérõ beszerzése vonatkozásában fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában támasztott feltételek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást, ha a megindításra vagy folytatásra okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2002. december 4.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>