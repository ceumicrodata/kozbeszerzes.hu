<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (11013)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.659/13/2002.<br>
<br>
Tárgy: a Hartmann-Rico Kft. jogorvoslati kérelme a Fõvárosi Önkormányzat Szent János Kórház és Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hartmann-Rico Hungária Kft. (2051 Biatorbágy, Budapark, Paul Hartmann u. hrsz. 2399/8., képviseli: dr. Fest Attila ügyvéd, 1134 Budapest, Váci út 35., a továbbiakban: kérelmezõ), által a Fõvárosi Önkormányzat Szent János Kórház és Rendelõintézet (1125 Budapest, Diós árok 1-3., képviseli: dr. Kékesi Andrea ügyvéd, 1122 Budapest, Városmajor u. 3/A. III/2., a továbbiakban: ajánlatkérõ) "az ajánlatkérõ részére a dokumentációban megadott éves mennyiségû és specifikációjú egyszer használatos izolációs termékek beszerzése" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek írásban tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. augusztus 14-i számában ajánlati felhívás közzétételével nyílt közbeszerzési eljárást kezdeményezett.<br>
Ajánlatkérõ az ajánlati felhívás 3. a) pontjában a beszerzés tárgyát az alábbiak szerint határozta meg: "A beszerzés tárgya és mennyisége: az ajánlatkérõ részére a dokumentációban megadott éves mennyiségû és specifikációjú egyszer használatos izolációs termék a következõk szerint: 510 darab idegsebészeti mûtéthez használt izolációs termék, 6400 db traumatológiai, 2011 ortopédtraumatológiai mûtéthez, 1692 db, Meddõségi Centrum mûtéti eljárásaihoz használt izolációs termék, 16 952 db operációs steril kabát. A megadott mennyiségek éves szükségletet jelölnek."<br>
Részajánlat tételére nem volt lehetõség.<br>
A felhívás 13. pontja szerint az összességében legelõnyösebb ajánlat volt az ajánlatok elbírálásának szempontja, az alábbi részszempontok és súlyszámok szerint.<br>
részszempontok	súlyszámok<br>
- ajánlati ár (kedvezményekkel csökkentett ár)	5<br>
- a betegizolációs anyagok orvosszakmai igények szempontjából optimális minõségi jellemzõi alszempontok<br>
- nedvességmegtartó képessége	2<br>
- ragasztóképesség minõsége	2<br>
- ragasztóképesség tartóssága	1<br>
- fizetési határidõ (naptári napokban)	2<br>
Az értékelés során adható pontszám részszempontonként: 1-10.<br>
Ajánlatkérõ a felhívás 16. pontjában az egyéb információk között az f) pontban elõírta, hogy az ajánlattevõk az ajánlati anyaguk elsõ oldalán tüntessék fel az ajánlattevõ nevét, címét, az ellenszolgáltatást termékcsoportonként bruttó értekben és az 1 éves mennyiség bruttó ellenszolgáltatását, a szerzõdés idõtartamát, fizetési feltételeket.<br>
Az ajánlatkérõ dokumentációt is készített, amelyet az ajánlattevõk rendelkezésére bocsátott.<br>
2002. szeptember 24-ig, az ajánlattételi határidõig a kérelmezõ, a Mölnlycke HC. Kft., az AFAMIA Trade Kft. és az ALLEGRO Kft. nyújtott be ajánlatot.<br>
Az ajánlatkérõ észlelte az ajánlatok értékelése során, hogy az ajánlattevõk különbözõ mértékû áfa felszámításával adták meg bruttó árajánlataikat. Az ellentmondás tisztázása érdekében ajánlatkérõ 2002. október 2-i levelében felszólította az ajánlattevõket az ajánlott termékeik vámtarifaszám (VTSZ) és ennek megfelelõ áfa %-os kulcs szerinti besorolásának közlésére.<br>
Az ajánlattevõk válaszaikat az ajánlatkérõnek a megadott határidõig elküldték.<br>
A 2002. október 15-én tartott eredményhirdetésen az ajánlatkérõ nyertesnek a Mölnlycke Kft. ajánlatát fogadta el, míg a nyertest követõ legkedvezõbb ajánlattevõnek a kérelmezõt hirdette ki. Az ajánlatkérõ ekkor ismertette az ajánlattevõk által az ajánlati árakba foglalt áfakulcsokat és lehetõséget adott a tisztázó kérdésekre adott ajánlattevõi válaszok megtekintésére is.<br>
A kérelmezõ 2002. október 29-én nyújtott be a Döntõbizottsághoz jogorvoslati kérelmet, melyet a jogorvoslati eljárás során tartott tárgyaláson pontosított. Pontosított jogorvoslati kérelmében kérelmezõ sérelmezte, hogy az ajánlatkérõ a feltett tisztázó kérdésre kapott ajánlattevõi válaszokat az eljárás során nem, csupán az eredményhirdetésen hozta az ajánlattevõk tudomására. Ezért csak ekkor értesült arról, hogy a nyertes Mölnlycke Kft. termékére vonatkozó VTSZ-besorolás alapján 12%-os áfakulcsot alkalmazott, míg az õ termékére, a VTSZ-besorolása szerint 25%-os áfa-kulcs vonatkozott. Véleménye szerint a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján feltett tisztázó kérdés feltevését követõen figyelemmel kell lenni a Kbt. 24. § (1) és (2) bekezdésben elõírtakra is és a verseny tisztaságát, illetve nyilvánosságát, valamint az esélyegyenlõséget azáltal lehet biztosítani, ha az ajánlatkérõ az ajánlattevõk válaszait is ismerteti. Álláspontja szerint, amennyiben õ az eredményhirdetés elõtt az azonos termék eltérõ VTSZ-besorolás miatti különbözõ áfa-kulcsokról értesül, úgy lehetõsége lett volna az eltérõ besorolás tisztázására a megfelelõ szakhatóságnál. Elõadta, hogy ezt az eredményhirdetés után a Pénzügyminisztériumnál kezdeményezte, majd a választ a Döntõbizottság részére a jogorvoslati eljárás során becsatolja.<br>
Sérelmezte továbbá kérelmezõ, hogy mivel az ajánlati ár kivételével a többi részszempontra a nyertessel azonos pontszámot kapott, ezért a steril mûtõkabát 12%-os áfával számított bruttó árának figyelembe vételével, összesen 47 379 782 Ft bruttó árral a nyertes bruttó 47 534 400 Ft-os áránál kedvezõbb lenne az õ ajánlata, így az övé lenne az összességében legelõnyösebb és így a nyertes ajánlat. Ezzel álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés rendelkezését is.<br>
Ennek alapján kérte, hogy a Döntõbizottság állapítson meg jogsértést, semmisítse meg az ajánlatkérõ eljárást lezáró döntését, hívja fel az ajánlatkérõt a Kbt. szabályainak megfelelõ eljárásra, kötelezze a költségek viselésére és ideiglenes intézkedéssel tiltsa meg a szerzõdés megkötését.<br>
Az ajánlatkérõ a jogorvoslati kérelemre tett észrevételében kérte a Döntõbizottságot annak megállapítására, hogy nem követett el jogsértést és erre tekintettel kérte a kérelmezõ jogorvoslati kérelmének megalapozatlanság miatti elutasítását.<br>
Álláspontja szerint nem követett el jogsértést, hogy a tisztázó kérdésekre adott válaszokról - külön, még az eredményhirdetést megelõzõen - nem tájékoztatta az ajánlattevõket, ugyanis a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése csak a felvilágosításkéréssel kapcsolatosan írja elõ az ajánlatkérõ számára a többi ajánlattevõ egyidejû értesítésének kötelezettségét, a verseny tisztasága, nyilvánossága és esélyegyenlõség tiszteletben tartása érdekében. Elõadta továbbá, hogy a 61. § (3) bekezdésben elõírt kötelezettségének is maradéktalanul eleget tett, amikor az eredményhirdetésen az 5. sz. melléklet szerinti összegzést ismertetve részletes tájékoztatást adott a tisztázó kérdésekre érkezett - VTSZ és áfamérték besorolására vonatkozó - ajánlattevõi nyilatkozatok tartalmáról, sõt az eredményhirdetésen még azt is lehetõvé tette, hogy az ajánlattevõk jelenlévõ képviselõi a Vám- és Pénzügyõrség Vegyvizsgáló Intézetének állásfoglalásait kölcsönösen megtekinthessék, áttanulmányozhassák.<br>
Elõadta, hogy az ajánlattevõk által megajánlott termékkel kapcsolatban észlelte az eltérõ Áfa kulcsok alkalmazását, ezért ennek tisztázására a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint tisztázó kérdést tett fel és a beérkezett válaszok alapján a VPVI által javasolt VTSZ-besorolást és áfakulcsot elfogadta és az ajánlati ár elbírálási részszempont esetében - az ajánlati felhívás 16. f) pontjában megjelöltek szerint - az ajánlattevõk által megajánlott egy éves mennyiség bruttó ellenszolgáltatását hasonlította össze az ajánlatok értékelése során.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a felek írásban és a tárgyaláson elõadott nyilatkozatai, valamint a rendelkezésére álló - a közbeszerzési eljárásban keletkezett - dokumentumok tartalma alapján megállapította, hogy a jogorvoslati kérelem az alábbiak szerint megalapozatlan.<br>
A Döntõbizottság elõször az eljárás eredményére vonatkozó kérelmi elem megalapozottságát vizsgálta meg. Ezen belül kérelmezõ az elsõ bírálati részszempont keretében történõ ajánlatkérõi értékelést vitatta, így a Döntõbizottság ennek értékelését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése úgy rendelkezik, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság a közbeszerzési eljárás iratai alapján megállapította, hogy a kérelmezõ bruttó 49 291 814 Ft, míg a Mölnlycke Kft. bruttó 47 534 440 Ft ajánlati árat ajánlott meg, melyek 25%-os, illetve 12%-os áfát tartalmaztak.<br>
A Döntõbizottság megállapította, hogy kérelmezõ a tisztázó kérdésekre adott válaszában benyújtotta ajánlatkérõnek a VPVI tájékoztatásait arról, hogy az általa ajánlott egyszer használatos, steril mûtõkabát VTSZ-besorolása 6203., illetve 6210. és kérelmezõ ajánlati bruttó árát 25%-os áfa-tartalommal adta meg. A Mölnlycke Kft. által benyújtott - a VPVI által kiállított - iratok alapján az általa megajánlott termék VTSZ szerinti besorolása 300590-9900 és a nyertes ajánlati bruttó árát 12%-os áfa-tartalommal adta meg. A tisztázó kérdésekre adott válaszok megküldését követõen továbbra is eltértek az egyszer használatos steril operációs kabátokra vonatkozó VTSZ-számok és a hozzájuk tartozó áfa-kulcsok.<br>
Ajánlatkérõ a VPVI által javasolt VTSZ-besorolást és az ahhoz tartozó áfakulcsot észlelte, de tartotta magát az ajánlatokban szereplõ bruttó ajánlati árakhoz és a felhívásban foglaltakra tekintettel a megajánlott bruttó ellenszolgáltatást - függetlenül attól, hogy hány %-os áfatartalma van - értékelte a bírálat során.<br>
Az ajánlatokban szereplõ bruttó ajánlati árak alapján az ajánlatkérõ kérelmezõnek 9,64 pontot, míg a Mölnlycke Kft.-nek 10 pontot állapított meg.<br>
Rámutat a Döntõbizottság arra, hogy az ajánlattevõk az ajánlatuk tartalmát az ajánlati felhívásban, illetve dokumentációban elõírtaknak megfelelõen, a szerzõdés teljesítése során rendelkezésükre álló termékekbõl állítják össze.<br>
Ajánlatkérõ az ajánlati felhívás 16. f) pontjában meghatározta azt, hogy az ajánlati árat bruttó összegben kell meghatározni. Ajánlatkérõ esetében a bruttó ár bír relevanciával, mert költségvetési szerv lévén, mint a beszerzett dolgok végsõ felhasználója nem jogosult az áfavisszaigénylésre, így számára a bruttó ár jelenti az ellenszolgáltatás értékét.<br>
Az ajánlatok értékelésénél ezért a felhívás 16. f) pontjára is tekintettel a Döntõbizottság álláspontja szerint jogszerûen hasonlította össze ajánlatkérõ az elsõ részszempont bírálatánál a bruttó ajánlati árakat, amelyek pontszámait is - nyertes 10, kérelmezõ 9,64 pont - helyesen állapította meg.<br>
A Döntõbizottság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata alapján az ajánlattevõ az ajánlatához kötve van, ennek megfelelõen a kérelmezõnek a Kbt. 49. § (2) bekezdése szerint még abban az esetben sem állt volna módjában ajánlati árának módosítása, amennyiben a VPVI-nél a VTSZ-besorolás újbóli megállapítása iránt benyújtott kérelme alapján olyan besorolásra kapott volna javaslatot, amelynek 12%-os áfakulcsvonzata van. Ennek alapján a Döntõbizottság álláspontja szerint a kérelmezõ nem tehette volna kedvezõbbé ajánlati árát az áfa mértékének utólagos megváltoztatásával sem.<br>
A fentiek alapján kérelmezõ azon álláspontja, hogy a válaszok ismeretében mód lett volna az eltérõ VTSZ-besorolások tisztázására az illetékes hatóságnál -, amelynek eredményeképpen az ajánlott termékek olyan VTSZ-besorolást kaphattak volna, amelyre az áfatörvény azonos %-os kulcs alkalmazását írja elõ - tekintettel a már benyújtott ajánlatokra, melyek módosítására a Kbt. rendelkezései szerint az ajánlattételi határidõ lejártát követõen már nincs lehetõség - jelen közbeszerzési eljárásra már nem lett volna hatással és abban nem lehetett volna felhasználni. Ugyanez a Döntõbizottság álláspontja a kérelmezõ által a jogorvoslati eljárás során csatolt 20556/5/2002. számú 2002. november 7-én kelt pénzügyminisztériumi állásfoglalással kapcsolatban.<br>
A Döntõbizottság a fentiek alapján megállapította, hogy ajánlatkérõ az ajánlatok elsõ bírálati részszempontban való értékelése során az ajánlatokban szereplõ ajánlati elemeket - vagyis a bruttó ajánlati árat - az ajánlati felhívás szerint értékelte. A kérelmezõ az ajánlati ár bírálati részszempont értékelése során figyelembe vett bruttó ajánlati árakat, és ennek alapján az ajánlatok között kialakult sorrendet - az eljárás eredményét - vitatta.<br>
A Döntõbizottság megállapította, hogy az ajánlati ár bírálati részszempont esetében ajánlatkérõ jogszerûen járt el, amikor az ajánlatokban szereplõ bruttó árakat vette figyelembe az összehasonlítás alapjául, és az értékelés során e részszempont keretében a felhívásban meghatározottak szerint pontozott. Elõbbiekre tekintettel megállapítható, hogy az értékelést jogszerûen végezte ajánlatkérõ és így a jogorvoslati kérelemnek a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének megsértésével kapcsolatos része megalapozatlan.<br>
A Döntõbizottság ezt követõen a tájékoztatási kötelezettség, valamint ezzel összefüggésben a Kbt. alapelveinek megsértésével kapcsolatos kérelmi elemet vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése úgy rendelkezik, hogy az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés szerint az ajánlatokkal kapcsolatos nem egyértelmû kijelentések tartalmának tisztázása érdekében az ajánlatkérõ írásban felvilágosítást kérhet, de a többi ajánlattevõt a kérdés feltevésérõl - a kérdéssel egyidejûleg - értesítenie kell. A Kbt. nem tartalmaz olyan rendelkezést, hogy ajánlatkérõnek a feltett kérdésre beérkezett válaszokat a többi ajánlatkérõnek meg kellene küldenie. E kötelezettségének az ajánlatkérõ 2002. október 2-án eleget tett. A tisztázó kérdésekkel kapcsolatban a Kbt. 57. § (1) bekezdés szabályai csak a kérdésekrõl való tájékoztatási kötelezettséget írják elõ. Az ajánlatkérõ az általa feltett tisztázó kérdésekre adott válaszokkal kapcsolatban a Kbt. 57. § (1) bekezdését - mivel az a válaszokra nézve rendelkezést nem tartalmaz - nem sérthette meg, így a Döntõbizottság álláspontja szerint a jogorvoslati kérelem e része is megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése alapján a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartania verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A verseny nyilvánossága alapelv a közbeszerzési eljárás átláthatóságát biztosítja. A Döntõbizottság álláspontja szerint a tisztázó kérdésekre adott válaszok ajánlattevõkkel való megismertetését, illetve esetleges határidejét a Kbt. egyetlen tételes rendelkezése sem írja elõ. Jelen közbeszerzési eljárásban az ajánlatkérõ az eredményhirdetésen ismertette a tisztázó kérdésekre adott válaszokat, így ajánlatkérõ a Kbt. tételes szabályainak hiányában is megismertette ajánlattevõket, köztük a kérelmezõt a válaszok tartalmával, biztosítva ezzel a közbeszerzési eljárás tisztázó kérdéssel kapcsolatos részének átláthatóságát.<br>
A Döntõbizottság rámutat arra, hogy kérelmezõnek a tisztázó kérdésekre adott ajánlattevõi válaszok késedelmes megismerését sérelmezõ kérelmi eleme nem megalapozott azért sem, mert az ajánlatok benyújtását és az ajánlattételi határidõ lejártát követõen már semmilyen nyilatkozata sem változtathatja meg az ajánlatában meghatározottakat, így nincs jelentõsége annak, hogy azokat az eredményhirdetés elõtt nem ismerte meg.<br>
Az ajánlatkérõ a bontási eljárás során jegyzõkönyvben rögzítette az ajánlatokban szereplõ ajánlati elemeket és közöttük a bruttó ajánlati árat, melyet az ajánlatok értékelése során figyelembe vett. A bontási jegyzõkönyvet - melyben a bontási eljáráson rögzített adatok szerepeltek - ajánlatkérõ az ajánlattevõknek megküldte, így a kérelmezõ által vitatott körben ajánlatkérõ a verseny tisztaságát is biztosította.<br>
Az esélyegyenlõség biztosításával kapcsolatban megállapítható, hogy az ajánlatkérõ a közbeszerzési eljárás során az egyes ajánlattevõk, illetve az egyes ajánlatok kezelése, értékelése között semmilyen megkülönböztetést nem alkalmazott és az egyes ajánlattevõket azonos mértékû és tartalmú információval látta el. Ennek alapján a Döntõbizottság álláspontja szerint ajánlatkérõ az ajánlattevõk részére biztosította a közbeszerzési eljárás során az esélyegyenlõséget is, így a jogorvoslati kérelem e része is megalapozatlan.<br>
A Döntõbizottság megállapította, hogy az elõzõekben kifejtettek alapján az ajánlatkérõ a Kbt. alapelvi rendelkezéseit sem sértette meg, így a jogorvoslati kérelem e része is megalapozatlan.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan kérelmi elemet a Kbt. 88. § (1) bekezdés a) pontja szerint elutasította és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 9.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>