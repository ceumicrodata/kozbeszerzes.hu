<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (11016)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.671/10/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Fõvárosi Szabó Ervin Könyvtár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) általa Fõvárosi Szabó Ervin Könyvtár (1088 Budapest, Szabó Ervin tér 1., képviseli: dr. Vajk Kálmán ügyvéd, 1114 Budapest, Bukarest u. 9. fszt. 1., a továbbiakban: ajánlatkérõ) "Budapest XVIII. ker., Thököly út 5. sz. alatti fiókkönyvtár felújítási munkáinak kiegészítése 978 m2 nettó alapterületen" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ 2002-ben a Budapest XVIII. ker., Thököly út 5. sz. alatti 978 m2 nettó alapterületû fiókkönyvtár belsõ felújítási munkái tárgyában nyílt eljárást folytatott le. A nyílt eljárása eredményeként 2002. augusztus 21-én vállalkozási szerzõdést kötött a 3T FÕÉP Fõvállalkozó Építõipari Kivitelezõ Kft.-vel. A szerzõdés szerint a vállalkozási díj összege 17 329 208 Ft + áfa összeg volt, a szerzõdés szerint a teljesítési határidõ 2002. október 31. A szerzõdés teljesítése során kifejezetten belsõ szakipari, épületgépészeti és elektromos munkák valósulnak meg, a külsõ homlokzat felújítása nem történik meg. A szerzõdés teljesítése megkezdõdött.<br>
Ezen elõzményeket követõen ajánlatkérõ 2002. október 14-én kiegészítõ munkák megrendelésének elvégzése érdekében tárgyalásos eljárás indításáról döntött. Ajánlatkérõ az ajánlati felhívását 2002. október 18-án küldte meg a korábbi nyertes ajánlattevõnek, valamint a Döntõbizottság elnökét is tájékoztatta. Ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapította. Indoklásként elõadta, hogy a fiókkönyvtár belsõ felújítási munkáira nettó 29,4 M Ft felújítási elõirányzattal rendelkezett, mely az építési munkákon kívül a bútorfelújítás költségeit is tartalmazza. A könyvtár teljes homlokzati felújítása csak a középtávú tervükben szerepelt 2005. évi ütemezéssel. A tervek szerint a több helyen megrongált DRYVIT vakolat helyett új hõszigetelés és kõburkolat készítése szerepelt. Az egyre gyakoribbá váló rongálások miatt azonban ez év tavaszán a külsõ DRYVIT vakolat állaga mind esztétikai, mind hõtechnikai szempontból jelentõsen tovább romlott, így mára elodázhatatlan sürgõsségû - legalább az erõszakos behatolásoknak kitett alsó homlokzati szakasz - felújítása. A nyílt eljárásban kapott kedvezõ vállalási ár lehetõvé teszi számukra a homlokzat felújítását - ha nem is az eredetileg tervezett kõburkolattal, de idõtálló, klinker téglaburkolattal csakúgy, mint a könyvtár kiürítése közben elromlott lift teljes felújítását, valamint egyéb - idõközben felmerült - kisebb pótmunkák elvégzését. Kiegészítõ munkákat a korábbi közbeszerzési eljárás nyertesével tartják szükségesnek elvégezni, mivel az adott munkaterületen két fõvállalkozó felvonulása egymás akadályoztatása nélkül nem megoldható. A kiegészítõ felújítási munka a korábbi közbeszerzés értékének mintegy 40%-át teszi ki és a korábban kötött szerzõdéstõl történõ elválasztása aránytalan nehézséggel járna mûszaki és gazdasági szempontból egyaránt.<br>
Ajánlatkérõ ajánlati felhívást is készített, melyben a teljesítési határidõt 2002. november 30-ában jelölte meg. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. Az ajánlatok elbírálásának szempontja a legalacsonyabb összegû ellenszolgáltatás. Az ajánlati felhívás szerint ajánlatkérõ 2002. október 22-én helyszíni bejárást is biztosít, az ajánlattétel határideje 2002. október 28., a tárgyalásra pedig 2002. október 31-én kerül sor.<br>
Ajánlatleérõ a részletes mûszaki és egyéb feltételeket a dokumentációban határozta meg. A dokumentáció szerint a beszerzés tárgyát képezõ feladatok az alábbiak:<br>
- homlokzatfelújítás,<br>
- építõmesteri munkák (a terven jelölt átalakítási munkák elvégzése),<br>
- épületgépészeti munkák (felvonó felújítása, egyéb kiegészítõ és pótmunkák),<br>
- elektromos munkák (kiegészítõ lámpatestek felszerelése),<br>
- szakipari munkák (vegyes pótmunkák).<br>
A felhívott ajánlattevõ az ajánlattételi határidõre az ajánlatát benyújtotta, amelyben a fõösszesítõben részletezte a beszerzés tárgyát képezõ munkákat az alábbiak szerint:<br>
Építészet:<br>
Az ajánlat tartalmazza:<br>
- a linóleumlábazat magasságkülönbségbõl adódó többlet mennyiségeit,<br>
- a fonotéka belsõ rácsainak és korlátainak áthelyezését,<br>
- mészkõ burkolást a ruhatár egy részén,<br>
- mûanyag szerkezet bontását a fonotékában,<br>
- gipszkarton takarások és álmennyezet készítését a megbeszélt helyeken,<br>
- a vizesblokkok melamin válaszfalainak költségét,<br>
- nyílásvágást az aulából a raktár felé,<br>
- belsõ mozgássérültrámpa készítését,<br>
- homlokzatburkolását Röben klinker lapokkal, a javításokkal együtt.<br>
Gépészet:<br>
Az ajánlat tartalmazza:<br>
- tervezõ által megnevezett légcsatornázható klíma szerelését, álmennyezettel, a szükséges anemosztátokkal, légtechnikai vezetékekkel,<br>
- a ruhatári szellõzõvezeték áthelyezését az álmennyezet fölé,<br>
- földszinti radiátor átfordítását másik falra,<br>
- 1 db fan-coil berendezés megszüntetését a csatlakozások megszüntetésével,<br>
- emeleti manométer áthelyezését,<br>
- 1 db földszinti radiátor megszüntetését a csatlakozásaival,<br>
- radiátoráthelyezést a rámpa miatt,<br>
- radiátoráthelyezést a nyíláskivágás miatt,<br>
- 50 kg-os felvonó felújítását a kijelölt alvállalkozóval.<br>
Elektromos:<br>
A tételek tartalmazzák a fejhallgatóvezeték-rendszer kiépítésének munkálatait, valamint a felnõtt kölcsönzõ számítógépszigetének kialakítási munkáit.<br>
Az ajánlat nem tartalmazza többletlámpatestek anyagárait, a nem egyértelmû típus meghatározás miatt.<br>
Az ajánlattevõ árajánlatát 9 287 364 Ft + áfa összegre tette meg, ebbõl a homlokzatfelújítási munka értéke mintegy 6 M Ft + áfa.<br>
A Döntõbizottság elnöke 2002. november 4-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállása a rendelkezésre álló iratokból egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglalt feltételek fennállnak, továbbá hivatkozott arra is, hogy a homlokzat felújítása vonatkozásában a Kbt. 70. § (1) bekezdés c) pontja alapján is jogszerû az eljárása. A homlokzat az év második felében nagymértékben tönkrement, ez pedig az épület belsõ állagát is veszélyezteti, ugyanis a leszaggatott hõszigetelõ táblák helyén az õszi-téli idõszakban óhatatlanul megindul a vb. falak hõhídból fakadó átnedvesedése, penészesedése, ami a csatlakozó felületképzések (festés, padlóburkolat) tönkremenetelét okozza. A homlokzat ilymértékû károsodása elõre nem volt várható és látható. A belsõ felújítási munkák aránytalan nehézség nélkül nem választhatók szét a tervezett külsõ felújítási munkáktól, a belsõ felújítási munkák tervek szerinti elvégzéséhez elengedhetetlenül szükséges a homlokzat felújítása is. Ajánlatkérõ nyilatkozata valóságtartalmának alátámasztásául becsatolt egy 2002. szeptember 26-i tervezõi szakvéleményt, mely szerint halaszthatatlan a homlokzat további eróziójának megakadályozása. A szakvélemény birtokában ajánlatkérõ intézkedett az elõirányzott keretösszeg átcsoportosítására, mely engedélyt 2002. szeptember 30-ával megkapott. Ezt követõen elkészíttették a homlokzat felújítására vonatkozó terveket, melyek október közepére elkészültek és ezt követõen a közbeszerzési eljárás megindításáról intézkedtek. Ajánlatkérõ nyilatkozott, hogy a közbeszerzési eljárását a jogorvoslati eljárásra tekintettel felfüggesztette.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ hirdetmény közzététele nélküli tárgyalásos közbeszerzési eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ közbeszerzési eljárását elsõdlegesen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapította.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság megállapította, hogy az ajánlatkérõ és 3T FÕÉP Kft.-vel 2002. augusztus 21-én kötött vállalkozási szerzõdés tárgya kifejezetten belsõ szakipari, épületgépészeti és elektromos munkák végzése volt. E szerzõdés a homlokzat felújításával kapcsolatos feladatok végzését nem tartalmazta, hiszen a szerzõdéskötéskor ajánlatkérõ saját maga sem számolt ezen munkák felmerülésével, mert ezen munka elvégzését 2005-ben tervezte. A fentiekbõl következik, hogy a homlokzat felújítási munka új beszerzési igényként jelentkezett, amely nélkül az eredeti vállalkozási szerzõdés maradéktalanul teljesíthetõ. E vonatkozásban tehát a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése jogszerûen nem alkalmazható. Ajánlatkérõ jelen közbeszerzési eljárásban a homlokzat felújításán kívül egyéb munkákra is kért és kapott ajánlatot, ilyenek voltak az építõmesteri, épületgépészeti, elektromos, valamint egyéb pótmunkák, amelyek tételes átvizsgálása alapján a Döntõbizottság megállapította, hogy ezen munkák elvégzése feltétlenül szükséges az eredeti szerzõdés teljesítéséhez, attól mûszakilag, illetve gazdaságilag aránytalan nehézség nélkül nem lehet elválasztani. Ezen munkák értéke 3 M Ft-ot tesz ki, tehát a Kbt. 70. § (2) bekezdés a) pontjának azon feltétele is megvalósul, mely szerint a kiegészítõ munkák értéke nem haladja meg a korábban kötött szerzõdés értékének az 50%-át.<br>
A homlokzat felújításával - mint új beszerzési igénnyel - kapcsolatban ajánlatkérõ hivatkozott arra, hogy e beszerzés tekintetében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A Döntõbizottság e körben vizsgálta, hogy az e szakaszra alapított eljárás jogszerû-e.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság a rendelkezésre álló iratokból megállapította, hogy ajánlatkérõ ugyan elõzetesen tervezte a homlokzat felújítási munkáit, hiszen az a 2005. évre beütemezésre került. Azonban az elõre nem látható körülmény volt ajánlatkérõ számára, hogy a rongálások eredményeként a homlokzat felújítását tovább halasztani nem lehet és megvalósítása mielõbb szükséges. A szakértõi vélemény is alátámasztotta a munkák mielõbbi elvégzésének szükségességét, ezt követõen pedig ajánlatkérõ haladéktalanul intézkedett a pénzügyi fedezet biztosításáról, valamint a közbeszerzési eljárás megindításáról.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 11.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>