<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0036)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.736/9/2002.<br>
<br>
Tárgy: a Sodexho Magyarország Kft. kérelmezõ jogorvoslati kérelme a Baracskai Országos Büntetés-végrehajtási Intézet ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sodexho Magyarország Kft. (1115 Budapest, Etele u. 68., képviseli: dr. Ferenczi Gábor ügyvéd, 1026 Budapest, Kelemen L. u. 2/3., fsz. 5., a továbbiakban: kérelmezõ) jogorvoslati kérelmének, amelyet a Baracskai Országos Büntetés-végrehajtási Intézet (2471 Baracska, Annamajor, Pf. 2, képviseli: dr. Csernyánszky Lajos ügyvéd, 1064 Budapest, Izabella u. 82. III/24., a továbbiakban: ajánlatkérõ) "az intézet fogvatartottainak és személyi állományának élelmezése" tárgyú közbeszerzési eljárása ellen nyújtott be helyt ad, megállapítja, hogy ajánlatkérõ megsértette a közbeszerzésekrõl szóló 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a 61. § (1) bekezdését, ezért megsemmisíti ajánlatkérõ eljárást lezáró döntését.<br>
A Döntõbizottság az ajánlatkérõt 1 000 000 Ft (azaz egymillió forint) bírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsának a Magyar Államkincstárnál vezetett 10032000-01720361-00000000 számú számlájára fizesse be.<br>
Kötelezi a Döntõbizottság az ajánlatkérõt, hogy kérelmezõ részére a határozat kézbesítésétõl számított 15 napon belül fizessen meg 150 000 Ft (azaz egyszázötvenezer forint) igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2002. október 9-én a Közbeszerzési Értesítõ 41. számában tette közzé ajánlati felhívását nyílt eljárás megindítására a rendelkezõ részben meghatározott tárgyban. Ajánlatkérõ a rész-, illetve többváltozatú ajánlattétel lehetõségét kizárta.<br>
A felhívás 4. pontja szerint a teljesítés határideje, illetve a szerzõdés idõtartama 2003. január 1. napjától kezdõdõen határozatlan idõtartamú. Ajánlatkérõ meghatározta az ajánlattevõkkel szemben támasztott alkalmassági követelményeit és a 13. a) pontban akként rendelkezett, hogy az ajánlatokat az összességében legelõnyösebb ajánlat szempontja alapján bírálja el.<br>
A 13. b) pontban az alábbiak szerint állapította meg a részszempontokat, a súlyszámokat, a ponthatárokat és az értékelés módszerét.<br>
"Étlapjavaslat:<br>
<br>
1. változatosság (sertéshúsból, marhahúsból és baromfihúsból készült ételek aránya)	0,6<br>
<br>
2. tápanyagtartalom	0,4<br>
Súlyszám összesen: 1, pontszám: 1-10.<br>
Ajánlatkérõ tulajdonában levõ helyiségek bérleti díja: súlyszám: 1, pontszám: 0-10.<br>
Az ajánlatkérõ tulajdonában levõ eszközök használati díja: súlyszám: 1, pontszám: 0-10.<br>
- 1 fõ fogvatartott napi háromszori étkeztetésére vonatkozó bruttó árajánlat: súlyszám: 4, pontszám: 0-10.<br>
A pontozás módszere az adott szempontra adható 0-10 pont határon belül: a legjobb ajánlat 10 pontot kap, az ezt követõ rangsorolt ajánlatok az arányosítási módszer szerint kerülnek megállapításra."<br>
Ajánlatkérõ felhívása 16. e) pontjában rendelkezett arról, hogy a dokumentációjában határozza meg a szolgáltatás ellátására bérbe veendõ helyiségeket és eszközöket, a bérleti és térítési díjakat.<br>
Ajánlatkérõ ajánlati dokumentációjában határozta meg az ajánlatok benyújtásának tartalmi és formai követelményeit.<br>
A tartalmi követelmények között a dokumentáció 24. oldala 3. francia bekezdésében elõírta, hogy az ebéd térítési díja a 250 Ft/adag (áfás ár) díjat 2003. évben nem haladhatja meg. Míg a 4., 5. és 6. francia bekezdésben megállapította a konyha, étkezdék, tálalók és egyéb helyiségek, valamint a felszerelések használatáért az ajánlattevõk által fizetendõ bérleti díj minimumát az alábbiak szerint:<br>
"- konyha, étkezdék, tálalók és kapcsolódó raktárak, egyéb helyiségek	4 000 000 Ft/év + áfa,<br>
- a konyhai, étkezdei, tálalói és raktári eszközök	1 100 000 Ft/év + áfa"<br>
Ajánlatkérõ dokumentációja IX. fejezetében rendelkezett az ajánlatok értékelési rendjérõl. Ebben alapvetõen megismételte a felhívásában foglaltakat. Közölte továbbá, hogy az ajánlatok értékelését 5 tagú bizottság végzi. A bizottság javaslatot készít az eljárást lezáró, döntést hozó intézetparancsnok részére.<br>
A dokumentáció 1. sz. mellékletét képezte a kötelezõen csatolandó felolvasólap, melynek 2. pontjában kérte az ajánlatkérõ az árajánlat megtételét az alábbiak szerint:<br>
"a) Fogvatartott napi háromszori étkezésére vonatkozó bruttó ajánlat 1500 fõ részére<br>
- alapnorma:<br>
- könnyû testi munkát végzõk normája:<br>
- nehéz testi munkát végzõk normája:<br>
- cukorbetegek normája:<br>
- speciális tejdiéta:<br>
- hidegcsomag:<br>
- mg.-i munkát végzõk normája:<br>
b) Személyi állomány menü étkeztetésére vonatkozó bruttó ajánlat 50-100 fõ részére<br>
c) Bérleti díjakra vonatkozó ajánlat:<br>
- épület, helyiség bérleti díj:<br>
- eszközhasználat bérleti díj:"<br>
Ajánlatkérõ a dokumentáció 5. sz. mellékletében közölte az élelmezési normák kategorizálását és a 6. sz. mellékletben adott tájékoztatást arról, hogy a vonatkozó országos parancsnoki intézkedés alapján az egyes élelmezési normákra milyen nagyságrendû pénzösszegek használhatók fel.<br>
Ajánlatkérõ 2002. október 28-án helyszíni konzultációt tartott, amelyen válaszolt az ajánlattevõk kérdéseire, továbbá 2002. november 6-án a kérelmezõ részére tájékoztatást adott a különféle munkát végzõk és a diétás ellátásra szorulók létszámára vonatkozóan az étlapok kalkulációjához, amelyet minden ajánlattevõ részére megküldött.<br>
Az ajánlattételi határidõre, 2002. november 19-ére ajánlatot nyújtott be: az ELAMEN Rt., a P Dussmann Kft., a Plural Kft. és a kérelmezõ.<br>
Az ajánlatkérõ a Plural Kft. ajánlatát már a bontási eljárás során érvénytelenné nyilvánította.<br>
Az egyes ajánlattevõk a helyiségek bérleti díja, az eszközök használati díja és 1 fõ fogvatartott napi háromszori étkezésére vonatkozó részszempont vonatkozásában az alábbi ajánlatokat tették.<br>
Az ajánlattevõ neve:<br>
SODEXHO Kft.<br>
Bírálati szempont	Súlyszám Ajánlati ár/Ft<br>
- Helyiségek bérleti díja	1	18 750 000<br>
- Eszközhasználati díj	1	18 750 000<br>
- Étkezési ár/1 fõ átlag	4	650<br>
		Fõ<br>
	Alapnorma	 360	534<br>
	Könnyû testi munkát végzõk	  15	655<br>
	Nehéz testi munkát végzõk	 800	655<br>
	Cukorbetegek	  40	809<br>
	Speciális tejdiéta	  40	615<br>
	Hidegcsomag	1500	615<br>
	Mezõgazdasági munkát végzõk	 245	754<br>
<br>
Az ajánlattevõ neve:<br>
Elamen Rt.<br>
Bírálati szempont	Súlyszám Ajánlati ár/Ft<br>
- Helyiségek bérleti díja	1	7 500 000<br>
- Eszközhasználati díj	1	3 150 000<br>
- Étkezési ár/1 fõ átlag	4	462<br>
		Fõ<br>
	Alapnorma	 360	462<br>
	Könnyû testi munkát végzõk	  15	462<br>
	Nehéz testi munkát végzõk	 800	462<br>
	Cukorbetegek	  40	462<br>
	Speciális tejdiéta	  40	462<br>
	Hidegcsomag	1500	462<br>
	Mezõgazdasági munkát végzõk	 245	462<br>
<br>
Az ajánlattevõ neve:<br>
P. Dussmann Kft.<br>
Bírálati szempont	Súlyszám Ajánlati ár/Ft<br>
- Helyiségek bérleti díja	1	7 350 000<br>
- Eszközhasználati díj	1	2 400 000<br>
- Étkezési ár/1 fõ átlag	4	538,8<br>
		Fõ<br>
	Alapnorma	 360	472<br>
	Könnyû testi munkát végzõk	  15	523<br>
	Nehéz testi munkát végzõk	 800	545<br>
	Cukorbetegek	  40	640<br>
	Speciális tejdiéta	  40	521<br>
	Hidegcsomag	1500	521<br>
	Mezõgazdasági munkát végzõk	 245	605<br>
Az ajánlatok értékelési folyamata során az ajánlatkérõ által létrehozott 5 tagú bizottság 2002. november 25-én elkészítette "a pontozás során figyelembe vehetõ arányosítások" címû dokumentumot, amelyet az intézetparancsnok is jóváhagyott.<br>
Ebben ajánlatkérõ az egyes részszempontok vonatkozásában az alábbiakat rögzítette.<br>
"Étlapjavaslat:<br>
- 1. változatosság: a megadott kéthetes intervallumon belül mennyi a sertéshús, a szárnyas stb. aránya, illetve a magyar étkezési szokások megvalósulása az ajánlatban.<br>
- 2. tápanyagtartalom: a 6/1996. IM rendelet figyelembevételével állapítsa meg az étlapjavaslatban összeállított tápanyagtartalmat a magyar szokások figyelembevételével.<br>
Helyiségbérleti díj és az eszközhasználati díj: azon pályázók részére, akik a kiírásban meghatározott összeget megadják, azok minimum az 5 pontot kapják meg, akik ennél kevesebbet vagy többet ajánlanak, ott az arányosítás szabályai érvényesülnek, míg a legjobbnak meg kell adni a 10 pontot.<br>
1 fõ fogvatartott háromszori étkeztetése: a legkedvezõbb ajánlatot tevõ részére a maximum 10 pontot meg kell adni és ahhoz képest arányosítással kell megállapítani a következõk pontszámait úgy, hogy a legkedvezõtlenebb csak 5 pontot kaphat."<br>
Ajánlatkérõ 2002. november 25-én hozta meg az eljárást lezáró döntését. Az egyes részszempontok pontszámainak meghatározása során a fentiekben ismertetett, november 25-i útmutatót vették figyelembe, az abban elõírtak szerint.<br>
Az elsõ részszempont elsõ alszempontjánál az értékelést, étlap változatosságát a benyújtott kéthetes mintaétlapok összevetése alapján végezték, tételes, illetve írásbeli összehasonlítást nem készítettek, megbecsülték a húsételek arányát, az egyes ételek ismétlõdését.<br>
Az elsõ részszempont második alszempontjánál a vonatkozó 6/1996. (VII. 12.) IM rendeletben foglaltakat vették figyelembe. Maximális pontszámot a részszempontra nem állapítottak meg, mert minden ajánlattevõnél problematikus volt egyes diétás ételek tápanyagtartalma.<br>
A helyiség bérleti és eszközhasználati díj részszempontnál a legrosszabb ajánlatot adónak biztosították az 5 pontot figyelemmel arra, hogy ezt a belsõ iratokban elõírták. A legkedvezõbb árajánlat kapta a maximális pontot. A közbensõ ajánlat pontszámát pedig nem konkrét matematikai képlettel, hanem becsléssel állapították meg.<br>
Az 1 fõ fogvatartott étkezési díjánál az értékelést akként végezték, hogy alszempontonként (a nyújtott étkezési szolgáltatás szerint) elvégezték az összesítést az ajánlati árra és a fõre, majd pedig az összajánlati árat osztották el az összlétszámmal, így kapták meg azt az átlagárat, amelyet figyelembe vettek a pontszám meghatározása során.<br>
Az ajánlatok értékelését az 5 tagú bizottság akként végezte el, hogy minden egyes tag külön-külön adott pontszámot, ezeket összeadták, majd megszorozták a súlyszámmal.<br>
Ajánlatkérõ 2002. november 29-én hirdette ki az eljárást lezáró döntését. Az eljárás nyertese az ELAMEN Rt. lett, az õt követõ legkedvezõbb ajánlatot pedig a P. Dussmann Kft. tette.<br>
Ajánlatkérõ elkészítette az írásbeli összegezését, amelyben az alábbi táblázatba foglalta az ajánlatok értékelését:<br>
<br>
Az ajánlattevõ neve:<br>
SODEXHO Kft.<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Étlapjavaslat<br>
  1. változatosság	0,6	39	23,4<br>
  2. tápanyagtartalom	0,4	40	16,0<br>
Helyiségek bérleti díja	1	50	50,0<br>
Eszközhasználati díj	1	50	50,0<br>
1 fõ fogvatartott háromszori étkeztetése bruttó	4	25	100,0<br>
A súlyszámmal szorzott értékelési pontszámok összegei ajánlattevõnként	139,4<br>
<br>
<br>
Az ajánlattevõ neve:<br>
P. Dussmann Kft.<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Étlapjavaslat<br>
  1. változatosság	0,6	42	25,2<br>
  2. tápanyagtartalom	0,4	34	13,6<br>
Helyiségek bérleti díja	1	25	25,0<br>
Eszközhasználati díj	1	25	25,0<br>
1 fõ fogvatartott háromszori étkeztetése bruttó	4	40	160,0<br>
A súlyszámmal szorzott értékelési pontszámok összegei ajánlattevõnként	248,8<br>
<br>
<br>
Az ajánlattevõ neve:<br>
Elamen Rt.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Étlapjavaslat<br>
  1. változatosság	0,6	40	24,0<br>
  2. tápanyagtartalom	0,4	33	13,2<br>
Helyiségek bérleti díja	1	30	30,0<br>
Eszközhasználati díj	1	30	30,0<br>
1 fõ fogvatartott háromszori étkeztetése bruttó	4	50	200,0<br>
A súlyszámmal szorzott értékelési pontszámok összegei ajánlattevõnként	297,2<br>
<br>
<br>
Ajánlatkérõ írásbeli összegzése 2. c) pontjában azzal indokolta az általa megállapított értékelési pontszámokat, hogy: "az értékelésénél legfontosabbnak a fogvatartottak részére biztosítandó élelmezés vállalkozói árát tekintette, emellett jelentõs szereppel bírt az állami vagyon bérbeadására felajánlott bérleti, használati díj is, továbbá a napi élelmezésben az étlapajánlat szerinti változatosság, valamint a 6/1996. (VII. 12.) IM rendelet 7. sz. mellékletében meghatározott tápérték."<br>
A kérelmezõ 2002. december 2-án nyújtotta be jogorvoslati kérelmét, ebben kérte ajánlatkérõ eljárást lezáró döntésének a megsemmisítését és ideiglenes intézkedésként a közbeszerzési eljárást lezáró szerzõdés megkötésének a megtiltását.<br>
Tárgyaláson pontosított, illetõleg kiegészített jogorvoslati kérelme szerint ajánlatkérõ értékelése nem felel meg sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének, sem az általa a felhívásban meghatározott követelményeknek. Az ajánlatkérõ által megállapított pontszámok nem fejezik ki az ajánlatok valós tartalmi elemeit és a pontszámok nem arányosítással, nem az 1-10 közötti ponthatár között kerültek megállapításra, az egyes bizottsági tagok nem jogosultak önállóan meghatároznia pontszámokat.<br>
Az ajánlatkérõ által készített belsõ értékelési módszertan pedig egyrészt sérti a Kbt. rendelkezéseit, másrészt nem is alkalmazható, mert az ajánlatkérõnek a felhívásában kell meghatározni az értékeléssel kapcsolatos elõírásait, amelyekhez késõbb kötve van.<br>
Jogorvoslati kérelméhez mellékelt egy általa készített számítást hivatkozása alátámasztására. Megítélése szerint az ajánlatok tartalmi elemeinek jogszerû értékelése esetén az eljárás nyertesének a személye is változna. Álláspontja szerint az ajánlatkérõ által készített írásbeli összegzés sem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltaknak. Nem tartalmazza az ajánlatok tartalmi elemeit és abból nem állapítható meg, miként határozta meg ajánlatkérõ a pontszámokat.<br>
Ajánlatkérõ kérte a jogorvoslati kérelem elutasítását, mert álláspontja szerint jogszerûen folytatta le a közbeszerzési eljárását és értékelése eredménye azt tükrözi, hogy ténylegesen melyik ajánlata számára kedvezõbb. A kérelmezõ ugyan magas bérleti, használati díjakat ajánlott meg, azonban kimagaslóan a legmagasabb térítési díjat is kérte az élelmezésért, a legalacsonyabb árhoz képest ajánlata 41%-kal volt magasabb. Ajánlatkérõ megállapította, hogy az ELAMEN Rt. ajánlata számára pénzügyileg a legkedvezõbb, a kérelmezõ nyertessége esetén sokmillió forinttal többet kellene fizetnie ugyanazért a szolgáltatásért.<br>
Ajánlatkérõ álláspontja szerint nem jogsértõ az általa összeállított értékelési belsõ útmutató, ezzel kívánta biztosítani, hogy mindenképpen számára kedvezõ ajánlat kerüljön kiválasztásra.<br>
Ajánlatkérõnél azért pontozott mind az 5 bizottsági tag külön-külön, mert egyrészt a dokumentációban ezt lehetõvé tették, másrészt mindegyik bizottsági tag más részterületért felelõs.<br>
Hivatkozott arra, hogy az ajánlatok értékelése során felvetõdött a kérelmezõ ajánlatának érvénytelensége amiatt, hogy nem csatolta az utolsó 3 év egyszerûsített mérlegkivonatát.<br>
A kérelmezõ észrevételében elõadta, hogy álláspontja szerint jogszerûen készítette el a mérlegbeszámolóit.<br>
A Döntõbizottság a 2002. december 11-i tárgyaláson kihirdetett, majd késõbb külön íven - D.736/8/2002. szám alatt - szövegezett határozatában ideiglenes intézkedésként megtiltotta a közbeszerzési eljárást lezáró szerzõdés megkötését.<br>
A Döntõbizottság megállapította, hogy a kérelmezõ jogorvoslati kérelme alapos.<br>
Ajánlatkérõ az ajánlati felhívásában és azzal egyezõen (részben bõvítve) a dokumentációjában meghatározta - a fentiekben ismertetettek szerint -, hogy az ajánlatokat az összességében legelõnyösebb ajánlat szempontja alapján bírálja el, megállapította a részszempontokat, súlyszámokat, értékelési ponthatárokat és az értékelés módszerét. Ajánlatkérõ ehhez az ajánlatok értékelése során kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
A Döntõbizottság megvizsgálta ajánlatkérõ eljárást lezáró döntését és írásbeli összegezését, amelybõl megállapította, hogy az ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint és nem a felhívásában foglaltak szerint végezte el az értékelést.<br>
Az egyes részszempontok értékelése során a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja elõírása alapján csak a felhívásban elõre meghatározott ponthatárok között állapítható meg a pontszám. A Döntõbizottság megállapította, hogy ajánlatkérõ jogsértõen járt el, amikor minden egyes bizottsági tag önállóan, a ponthatárok között adott pontot és azokat összeadták. Ettõl való eltérésre az ajánlatkérõ egyrészt - a Kbt. rendelkezése értelmében - nem is jogosult, másrészt a dokumentációjában nem is adott felhatalmazást az eltérésre, mivel ott csak az került rögzítésre, hogy az értékelést 5 tagú bizottság végzi.<br>
Mind a Kbt. fenti idézett rendelkezése szerint, mind saját felhívása szerint ajánlatkérõ köteles az egyes részszempontoknál a legjobb ajánlatra megállapítani a maximális pontszámot. Ettõl ajánlatkérõ jogsértõen tért el az elsõ részszempont alszempontjainak értékelésekor. Az ajánlatkérõ mérlegelési jogköre, hogy az egyes ajánlatok megfelelnek-e a velük szemben támasztott tartalmi követelményeknek. A tartalmi követelményeknek való meg nem felelés nem ellensúlyozható azzal, hogy alacsonyabb értékelési pontszámot állapítanak meg.<br>
A Kbt. fenti rendelkezése értelmében a többi ajánlat pontszámát a felhívásban meghatározott módszerrel kell kiszámítani.<br>
Ajánlatkérõ ugyan a felhívásában csak általános jelleggel határozta meg, hogy az arányosítási módszer szerint kerül megállapításra a többi ajánlat pontszáma, de ettõl még elvégezhetõ helyesen az értékelés, a konkrétan alkalmazandó arányosítási képlet pontosítható.<br>
Ajánlatkérõ értékelésében a többi ajánlat pontszámát minden részszempont esetében jogsértõen állapította meg. Egyrészt, mert a helyiségbérleti díj, az eszközhasználati díj és az 1 fõ fogvatartott háromszori étkeztetése részszempontoknál az ajánlatok tartalmi elemeitõl függetlenül a legkedvezõtlenebb ajánlat is kapott 5 pontot. Másrészt nem arányosítási módszerrel állapította meg a legkedvezõbb ajánlatot követõ ajánlatoknak az egyes részszempontok szerinti pontszámát. E tényeket ajánlatkérõ saját nyilatkozatában is elismerte.<br>
A Döntõbizottság a fentiek alapján megállapította, hogy ajánlatkérõ értékelése nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése rendelkezésének.<br>
Az ajánlatok értékelésének a joga az ajánlatkérõ illeti, ebbõl következõen a Döntõbizottság azt már nem vizsgálta, hogy a Kbt. a jogsértõ értékelés következtében az eljárás nyertesének a személye is változna, és ezért nem állapította meg a Kbt. 59. § (1) bekezdésének a megsértését. Úgyszintén ajánlatkérõ jogosult dönteni az egyes ajánlatok érvényességérõl és érvénytelenségérõl.<br>
A Döntõbizottság megállapította, hogy ajánlatkérõ írásbeli összegezése nem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírásának.<br>
E szakasz szerint az ajánlatkérõ az 5. sz. mellékletben meghatározott minta szerint köteles elkészíteni az írásbeli összegezését.<br>
Az 5. sz. melléklet 2. a) pontja értelmében fel kell tüntetni az összegzésben az ajánlatoknak az egyes részszempontok szerinti tartalmi elemeit, míg a 2. c) pont szerint közölni kell a táblázatban szereplõ értékelési pontszámok indokolását.<br>
A Döntõbizottság - a fentiekben ismertetett - írásbeli összegezés áttekintése alapján megállapította, hogy az nem tartalmazza az ajánlatok részszempontok szerinti tartalmi elemeit, továbbá az egyes értékelési pontszámok indokolását. Így ajánlatkérõ írásbeli összegezése sérti a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított hatáskörében eljárva a Kbt. 88. § (1) bekezdés d) pontja alapján állapította meg - a fenti indoklásra tekintettel -, hogy ajánlatkérõ megsértette a Kbt. 55. § (6) bekezdését, a 61. § (1) bekezdését és a 88. § (1) bekezdés c) pontja alapján semmisítette meg ajánlatkérõ eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján szabott ki bírságot az ajánlatkérõvel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, amely jelenleg 1 M Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése pedig az alábbiakat írja elõ: "A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Döntõbizottság a jogsértés reparálhatóságára tekintettel a bírság összegét annak minimumában állapította meg.<br>
A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a jogszabálysértésért felelõs személye. Az intézet parancsnoka is minõsülhet annak - gyakorolta is a jóváhagyási jogkörét -, ugyanakkor a közbeszerzési eljárás megindításakor más személyeket jelöltek meg felelõsként, továbbá megállapítható volt az eljárás során, hogy az 5 tagú értékelõ bizottságnak jelentõs hatása volt az értékelés lefolytatásának módjára.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. december 19.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>