<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (11010)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.713/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Közép-dunántúli Vízügyi Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: Döntõbizottság elnöke) által Közép-dunántúli Vízügyi Igazgatóság (8000 Székesfehérvár, Balatoni út 6., a továbbiakban: ajánlatkérõ) "Nádor-csatorna Káloz térségi mederrendezése 64+000-71+147 fkm közötti szakaszához kapcsolódó 71+147-71+547 fkm-szakasz pótmunkaként történõ elkészítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárás során felmerült költségeket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2000. május 24-én indította meg nyílt közbeszerzési eljárását a Nádor-csatorna Káloz térségi mederrendezésére 64+000-73+500 km-szelvény közötti részre.<br>
2000. július 13-án hirdette ki az eljárást lezáró döntését, az eljárás nyertese - 198 048 750 Ft bruttó ajánlati árral - a Szekszárd-Paksi Vízgazdálkodási és Környezetvédelmi Kft.-t lett. Az eljárást lezáró szerzõdés értelmében a teljesítési határidõ 2002. október 20-a.<br>
Ajánlatkérõ részére eredetileg 220 M Ft pénzügyi fedezet állt rendelkezésre, amelybõl 8 460 000 Ft pénzügyi tartalék képzése történt meg. Az eljárást lezáró szerzõdést a teljesítés során a felek két alkalommal is módosították.<br>
A nyertes ajánlattevõ részérõl a teljesítés nagy része - a külsõ tereprendezési munkák kivételével - 2002. október 20-ra megtörtént.<br>
Ajánlatkérõ 2002. november 12-én tájékoztatta a Döntõbizottság elnökét arról, hogy hirdetmény közzététele nélküli tárgyalásos eljárást kíván lefolytatni a rendelkezõ részben megjelölt tárgyban. Az eljárásfajta pontos jogalapját nem jelölte meg, az eljárásfajta választását azzal indokolta, hogy engedélyt kapott beruházási tartalékkerete felhasználására. A korábbi beszerzése nyertes ajánlattevõjével érvényes vállalkozási szerzõdése van, és ugyanezen a munkaterületen kell elvégezni a jelen beszerzés tárgyát képezõ munkát is. Más vállalkozó igénybevétele akadályozná az eredeti beszerzés kivitelezését és szavatossági problémát vetne fel. Beszerzése értékét 8,5-12,5 M Ft-ban, a korábbi beszerzése 5-7%-ában jelölte meg.<br>
Tájékoztatójához mellékelte a felhívását, melyben ajánlattételre hívta fel a korábbi nyertes ajánlattevõt, a Szekszárd-Paksi Vízgazdálkodási és Környezetvédelmi Kft.-t. Meghatározta az alkalmassági követelményeket, az ajánlatok elbírálásának szempontját. Rendelkezett eljárása lefolytatásának menetérõl, többek között az elsõ tárgyalás idõpontját 2002. november 26-ában, míg a teljesítés határidejét 2002. december 20-ában állapította meg.<br>
A Döntõbizottság elnöke 2002. november 26-án jogorvoslati eljárást kezdeményezett ajánlatkérõ közbeszerzési eljárása ellen. Az eljárást kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta feltételeinek fennállása. Indítványozta az eljárásfajta jogalapjának a vizsgálatát.<br>
Ajánlatkérõ a Döntõbizottság rendelkezésére bocsátotta közbeszerzési eljárása iratait, írásbeli és szóbeli észrevételében kiegészítette a tájékoztatójában foglaltakat.<br>
Elõadta, valóban a Döntõbizottság elnöke részére küldött tájékoztatóban nem jelölte meg pontosan az általa választott eljárásfajtát, azonban álláspontja szerint több hirdetmény közzététele nélküli tárgyalásos eljárásnak is fennállnak a feltételei: a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és d) pontja, valamint a Kbt. 70. § (2) bekezdés a) pontja.<br>
Megítélése szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárásfajta jogszerû alkalmazását az támasztja alá, hogy 2002. október 30-án kapta meg az arra vonatkozó jóváhagyást, hogy beruházása tartalékkeretét felhasználhatja. Ezt a felhasználási jogát azonban csak ebben az évben gyakorolhatja, és ez okozza a rendkívüli sürgõsséget. Ebbõl következõen a sürgõsség nem ajánlatkérõ mulasztására vezethetõ vissza. Hivatkozott még arra is, hogy most kedvezõek a kivitelezés feltételei, az õszi idõszakban alacsony a vízállás, és még nem fordul téliesre az idõ. A téli idõszakban nem végezhetõ kivitelezési munka, legkorábban csak május hónapban.<br>
Tárgyalási nyilatkozatában elõadta azt is, hogy a beruházási tartalékkeret korábbi felhasználását a vonatkozó jogszabályi és egyéb rendelkezések tiltották. A többi eljárásfajta vonatkozásában pedig arra hivatkozott, hogy beszerzése értéke nem haladja meg korábbi közbeszerzése értékének 50%-át, annak csak 6,8%-a, továbbá fenntartotta a tájékoztatóban már közölt indokait is.<br>
Bejelentette, hogy közbeszerzési eljárását lefolytatta, 2002. november 26-án - a tárgyalást követõen - kihirdette, hogy az eljárás nyertese a Szekszárd-Paksi Vízgazdálkodási és Környezetgazdálkodási Kft.-é, 9 892 750 Ft bruttó ajánlati árral. 2002. november 27-én a felek - ennek megfelelõen - módosították az alapszerzõdésüket, az új teljesítési határidõt 2002. december 20-ában állapították meg.<br>
A Döntõbizottság a jelen jogorvoslati eljárásban kizárólag azt vizsgálta, hogy az ajánlatkérõ által választott eljárásfajta feltételei fennállnak-e, és az alábbi indokokra tekintettel megállapította, hogy ajánlatkérõ nem követett el jogsértést.<br>
Ajánlatkérõ eredeti tájékoztatójában nem jelölte meg az általa választott eljárásfajta pontos jogalapját, késõbb pedig - a fentiek szerint - akként nyilatkozott, hogy több eljárásfajta feltételei is fennállnak.<br>
A Döntõbizottság az eljárása során ezért az ajánlatkérõ által megjelölt jogalapokat vizsgálta, elsõként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, "ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából."<br>
Ezen eljárásfajta akkor alkalmazható, ha a fenti több feltétel együttesen fennáll.<br>
A Döntõbizottság megállapította, hogy fennáll a rendkívüli sürgõsség. Ajánlatkérõ köteles a tartalék pénzügyi keretét ez évben felhasználni. A munkák elvégzését az idõjárási viszonyok is sürgõssé teszik, a tél beállta után azok már nem folytathatóak.<br>
A Döntõbizottság megítélése szerint ajánlatkérõ mulasztására nem vonható le következtetés tekintettel arra, hogy korábbi idõpontban nem volt lehetséges a tartalék pénzügyi keret felhasználása. Ajánlatkérõ 2002. október végén került abba a helyzetbe, hogy rendelkezhetett pénzügyi fedezete felhasználási jogával, ezt követõen pedig közbeszerzési eljárását gyorsan - 2002. november 12-én - meg is indította.<br>
Az ajánlatkérõ a rendelkezésére álló rövid idõtartam alatt - ez évben fel kell használni a pénzügyi tartalékkeretet - más eljárásfajta nem lett volna lefolytatható.<br>
A Döntõbizottság a fenti indokok alapján megállapította, hogy fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában támasztott feltételek, így ajánlatkérõ jogszerûen alkalmazott hirdetmény közzététele nélküli tárgyalásos közbeszerzési eljárást. Erre tekintettel a Döntõbizottság már nem vizsgálta az ajánlatkérõ által megjelölt többi eljárásfajta feltételeinek a fennállását.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindítására vagy a folytatására okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 12.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>