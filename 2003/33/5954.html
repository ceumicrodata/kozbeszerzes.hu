<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5954)
</b></h2><FONT size=3><i><u></i></u><br>
Kf.VI.37.728/2001/6.<br>
<br>
A Magyar Köztársaság Legfelsõbb Bírósága a dr. Komlódi Ügyvédi Iroda (üi.: dr. Komlódi András ügyvéd, 7621 Pécs, Jókai u. 25.) által képviselt Farkas + Társa Kft. (7635 Pécs, Bagolydûlõ 19.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - akinek pernyertessége érdekében a dr. Hasznos Árpád jogtanácsos által képviselt Mecsekért Környezetvédelmi Rt. (7633 Pécs, Esztergár L. u. 19.) beavatkozott - a Fõvárosi Bíróság 2001. május 31. napján kelt 3.K.35.809/2000/4. számú ítélete ellen a felperes által 5. sorszám alatt benyújtott fellebbezés folytán az alulírott napon - tárgyaláson kívül - meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy 15 nap alatt fizessen meg az alperesnek és az alperesi beavatkozónak 10 000-10 000 (tízezer-tízezer) forint fellebbezési eljárási költséget.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A beavatkozó - mint ajánlatkérõ - a Közbeszerzési Értesítõ 2000. június 5-i, 27. számában tette közzé ajánlati felhívását nyílt eljárás megindítására, "1150 m nyomvonalhosszban, 2 db ipari vízvezeték fektetése, a hozzá tartozó akna megépítésével" tárgyában az ajánlati dokumentáció szerint.<br>
Az ajánlatok bontási idejére - 2000. augusztus 15-ére - ajánlatot nyújtott be a felperes, az Alterra Kft., a Technomont Kft., a Pécsi Vízépítõ Kft., a Kõolajvezetéképítõ Rt., a Platina-Bau Kft. és a Délviép Kft.<br>
Az elbírálás szempontja a legalacsonyabb összegû ellenszolgáltatás volt.<br>
A beavatkozó hiánypótlási lehetõség biztosítását követõen, 2000. augusztus 29-én az Alterra Kft.-t hirdette ki nyertesnek.<br>
A felperes ajánlatát érvénytelennek minõsítette, mivel nem tett eleget a dokumentáció 4. b) pontjában foglaltaknak, összegszerûséget magában foglaló nyilatkozatot nem csatolt a megkövetelt felelõsségbiztosítás mértékérõl.<br>
A felperes jogorvoslati kérelmet nyújtott be a beavatkozó döntéséhez kapcsolódóan, kifogásolva ajánlata érvénytelennek nyilvánítását. Arra hivatkozott, hogy a felelõsségbiztosítási szándéknyilatkozat megfelelt az ajánlati dokumentáció feltételeinek, így azt nem lehetett volna érvénytelennek nyilvánítani, amelynek hiányában valószínûleg az eljárás nyertese lett volna, mivel õ adta a legalacsonyabb összegû ajánlatot.<br>
A beavatkozó a nyertes ajánlattevõvel a vállalkozási szerzõdést 2000. szeptember 7. napján megkötötte.<br>
Az alperes 2000. október 2. napján kelt, D.411/6/2000. számú határozatában a felperes jogorvoslati kérelmét elutasította.<br>
Határozatának indokolásában a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#37">Kbt.) 37. §</a> (1) bekezdésére, 43. § (1) bekezdésére és 52. § (2) bekezdés d) pontjára hivatkozott.<br>
A felperes keresetében az alperes határozatának felülvizsgálatát, megváltoztatását, a beavatkozó eljárásához kapcsolódóan a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése, 43. § (1) bekezdése, 52. § (2) bekezdés d) pontja és 59. § (1) bekezdése megsértésének kimondását, valamint pénzbírság kiszabását kérte.<br>
Állította, hogy ajánlata az ajánlati felhívás és dokumentáció követelményeinek megfelel.<br>
Elõadta, hogy a "minimum 50 millió Ft értékhatárra" fordulat sem zárja ki annak a lehetõségét, hogy a biztosítótársaság megtagadja a biztosítási szerzõdés megkötését egy késõbbi idõpontban.<br>
Álláspontja szerint a biztosító társaság 5 millió Ft értékhatárra a szerzõdést megkötötte volna.<br>
Úgy nyilatkozott, hogy a két megfogalmazás között tulajdonképpen nincsen különbség, csak annyi, hogy az "értékhatárra" kifejezés magyartalan, valójában értelme nincs.<br>
A felperes a Magyar értelmezõ Kéziszótár "-ig" rag helyes jelentésének, továbbá a "-ra/-re" rag értelmezésének magyarázatát ismertette azzal, hogy éppen a beavatkozó megfogalmazása volt ellentmondásos.<br>
Álláspontja szerint az alperes egyes kifejezések nyelvtani értelmezését taglalva ilyen súlyú kérdésekben döntést nem hozhat. A Kbt. és az eljárás szelleme az, hogy a legkedvezõbb ajánlatot szigorú eljárási szabályok között az ajánlatkérõ meglelje, nem az, hogy a közbeszerzési szabályokat arra használják fel, hogy egyes ajánlattevõket egyes nyelvtani ragok használata miatt kizárjanak. Utalt a felperes az államigazgatási eljárás általános szabályairól szóló 1957. évi IV. törvény (a továbbiakban: Áe.) 2. § (1) és (2) bekezdésének sérelmére is.<br>
Az elsõfokú bíróság a felperes keresetét elutasította. Ítéletének indokolásában a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése folytán alkalmazandó Áe. 2. § (1) és (2) bekezdésére hivatkozással kifejtette, hogy az Áe. felperes által hivatkozott alapelveinek megvalósulását az alperes, eljárása során, a Kbt. rendelkezéseinek érvényre juttatásával, az eljárási szabályok Áe. szerinti - a Kbt.-ben megfogalmazott eltérésekkel való - alkalmazásával valósítja meg.<br>
Az elsõfokú bíróság nem fogadta el a felperes hivatkozását az ajánlati dokumentáció 4. b) pontjában foglaltak nyelvtani pontatlanságára - és ekként ellentmondásosságára -, mivel az ajánlati felhívás és dokumentáció vizsgálatát a jogorvoslatra nyitva álló határidõn belül senki nem kezdeményezte, az a jelen eljárás során már nem kifogásolható.<br>
Ekként az alperes - eljárása során - helytállóan járt el akkor, amikor a dokumentáció 4/b. pontját összevetve az ajánlattal, vizsgálta azt, hogy a felperes ajánlata érvényesnek tekinthetõ-e vagy sem, ehhez képest követett-e el a beavatkozó jogszabálysértést vagy sem.<br>
Osztotta az elsõfokú bíróság az alperes jogi álláspontját, mely szerint érvénytelen az az ajánlat, amely a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglalt követelményeknek nem felel meg, tehát az ajánlati felhívásban, illetve dokumentációban meghatározott tartalmi és formai követelményeket nem teljesíti.<br>
A dokumentáció 4. b) pontja olyan szándéknyilatkozat csatolását várta el az ajánlattevõtõl, amely minimum 5 millió Ft értékhatárra szól. Helytállóan jutott az alperes arra a megállapításra, hogy a felperesi ajánlat ezen követelménynek nem felelt meg.<br>
Az ajánlati dokumentáció minimum 5 millió Ft értékhatárra szóló felelõsségbiztosítást - és ekként szándéknyilatkozatot - követelt meg, a felperes által csatolt nyilatkozat pedig ezt a követelményt nem teljesíti, mivel a megfogalmazás maximum 5 millió Ft-ra szól. Ezért nem fogadta el az elsõfokú bíróság a felperes hivatkozását arra, hogy a kívánt, illetõleg a teljesített nyilatkozat megfogalmazása között nincs különbség. A per eldöntése szempontjából - a bíróság álláspontja szerint - nincs jelentõsége annak, hogy adott szándéknyilatkozat kibocsátását követõen a biztosítótársaság szerzõdést köt-e vagy sem, hiszen a bíróságnak abban a kérdésben kellett állást foglalnia, hogy az ajánlati felhívásban és dokumentációban meghatározott tartalmi és formai követelményeknek az ajánlat megfelel-e vagy sem.<br>
Azt állapította meg a bíróság, hogy a felperes ajánlata nem felel meg a dokumentációban foglaltaknak, az a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen.<br>
Helytállóan utasította el tehát a felperes jogorvoslati kérelmét az alperes.<br>
Utalt arra is az elsõfokú bíróság, hogy a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>ának rendelkezései szerint a Kbt. szabályaitól - így az érvénytelenségre vonatkozó elõírásoktól is - csak annyiban lehet eltérni, amennyiben azt a törvény kifejezetten megengedi. Ezért nem csupán a nyelvtani szabályok kiterjesztõ vizsgálatát, hanem a Kbt. konkrét szabályai alkalmazásának biztosítását jelentette az alperes eljárása, amely során a Kbt. szabályai, és így az Áe. alapelvei sem sérültek.<br>
Az elsõfokú bíróság ítélete ellen a felperes fellebbezett; annak megváltoztatását és a kereseti kérelmének megfelelõ döntés hozatalát, továbbá a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontjaiban foglalt jogkövetkezmények alkalmazását kérte. Álláspontja szerint helytelen a bíróság azon állásfoglalása, miszerint az ajánlati felhívásban és dokumentációban meghatározott tartalmi és formai követelményeknek ajánlata nem felelt meg.<br>
A biztosító társaság szándéknyilatkozatából - ha nem is jelöli meg számszerûen a felelõsségbiztosítás mértékét - abból egyértelmûen következik, hogy a felelõsségbiztosítás mértéke 5 millió Ft.<br>
A szándéknyilatkozat egyértelmûen utal a közbeszerzés tárgyára és az õsszegszerûséget akként jelöli meg, hogy "a pályázati kiírásban megjelölt értékhatárig" köt biztosítási szerzõdést társaságukkal.<br>
Ez a nyilatkozat félreértésre okot nem adó módon került a biztosítótársaság által definiálásra.<br>
Az ajánlatkérõ által hivatkozott összegszerûség hiánya - mint az elutasítás indoka - számára elfogadhatatlan. Álláspontja szerint a döntõbizottság határozata jogszabálysértõ, a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1), (2) bekezdésébe, 43. § (1) bekezdésébe, 52. § (2) bekezdés d) pontjába és 59. § (1) bekezdésébe, valamint az Áe. 2. § (1) és (2) bekezdésébe ütközik.<br>
Az alperes és az alperesi beavatkozó fellebbezési ellenkérelme az elsõ fokú ítélet helybenhagyására irányult.<br>
A fellebbezés nem alapos.<br>
Az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, továbbá abból helyes jogi következtetést vont le.<br>
A Legfelsõbb Bíróság egyetértett az elsõfokú bíróságnak az ajánlati dokumentáció 4. pontja, ezen belül a 4. b) pont értelmezésére vonatkozó jogi álláspontjával.<br>
A kiírás szó szerinti - nyelvtani és tartalmi - értelmezése szerint is az ajánlatkérõ szándéka pontosan kiolvasható abból, azaz az, hogy összegszerûségében minimálisan 5 millió Ft-ban megjelölt értékhatárra az ajánlattevõ felelõsségbiztosítással rendelkezzen.<br>
Erre vonatkozóan - és ilyen tartalommal - kellett volna a biztosító társaságtól a biztosítás majdani megkötésére szándéknyilatkozatot benyújtania a felperesnek ahhoz, hogy ajánlata a dokumentációban elõírtakat kielégítse.<br>
Ezzel szemben a felperes az ajánlatához az OTP Garancia Biztosító Rt.-tõl összegmegjelölés nélküli, a dokumentációra utaló, általánosságban megfogalmazott szándéknyilatkozatot csatolt.<br>
Helyesen értékelte úgy az alperes felülvizsgált határozatában, hogy a beavatkozó megalapozottan minõsítette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése és 52. § (2) bekezdés d) pontja alapján a felperes ajánlatát - mint az ajánlati felhívásban és dokumentációban meghatározottaknak meg nem felelõt - érvénytelennek.<br>
Megjegyzi a Legfelsõbb Bíróság, hogy maga a felperes is az alperes és az elsõfokú bíróság álláspontjával azonosan értelmezte a biztosítótársaság nyilatkozatát, amikor fellebbezésében arra hivatkozott, hogy "a Garancia Biztosító Rt. társaságukkal a pályázati kiírásban megjelölt 5 millió Ft értékhatárt elérve vállalta a felelõsségbiztosítás megkötését".<br>
Minderre tekintettel a Legfelsõbb Bíróság megállapította, hogy az elsõfokú bíróság jogszerûen és megalapozottan döntött a kereset elutasításáról, ezért az elsõfokú bíróság ítéletét a Pp. 253. § (2) bekezdése alapján helybenhagyta.<br>
A fellebbezési eljárásban felmerült alperesi és alperesi beavatkozói perköltség megfizetésére a Legfelsõbb Bíróság a felperest a Pp. 78. § (1) bekezdése és 83. § (1) bekezdése értelmében kötelezte.<br>
A felperes fellebbezésén a tárgyi illetékfeljegyzési jog ellenére az illetéket lerótta, amelynek viselésére a Pp. 78. § (1) bekezdése szerint köteles.<br>
<br>
Budapest, 2003. július 10.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Kovács Ákos s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>