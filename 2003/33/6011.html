<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (6011)
</b></h2><FONT size=3><i><u></i></u><br>
25.K.30.575/2003/2.<br>
<br>
A Fõvárosi Bíróság a dr. Karas Ügyvédi Iroda (1055 Budapest, Nyugati tér 8., ügyintézõ: dr. Karas Monika ügyvéd) által képviselt Nemzet Lap- és Könyvkiadó Kft. (1091 Budapest, Üllõi út 51.) felperesnek, a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen  - közbeszerzési ügyben hozott (D.786/16/2002.) - közigazgatási határozat felülvizsgálata iránti perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy a Fõvárosi Illetékhivatal felhívására fizessen meg az államnak 15 000 (azaz tizenötezer) Ft kereseti illetéket.<br>
Kötelezi továbbá a bíróság a felperest, hogy 15 napon belül fizessen meg alperesnek 10 000 (azaz tízezer) Ft perköltséget.<br>
Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál lehet a Magyar Köztársaság Legfelsõbb Bíróságához elõterjeszteni.<br>
<br>
INDOKOLÁS<br>
<br>
Az Oktatási Minisztérium mint ajánlatkérõ, hirdetések megjelentetése tárgyban nyílt közbeszerzési eljárást indított. Az erre vonatkozó ajánlati felhívását a Közbeszerzési Értesítõ 2002. december 18-án megjelent 51. számában tették közzé.<br>
Felperes az ajánlati felhívás egyes rendelkezései miatt jogorvoslati kérelmet terjesztett elõ az alperesnél. A jogorvoslati kérelem benyújtását követõen az ajánlatkérõ módosította az ajánlati felhívás egyes részeit, a módosítást a Közbeszerzési Értesítõ 2003. január 8. napján megjelent 2. számában tették közzé.<br>
Felperes a módosítást követõen is fenntartotta jogorvoslati kérelmét azzal, hogy az ajánlati felhívás meghatározott része továbbra sem felel meg a Kbt. elõírásainak.<br>
Ezt követõen az ajánlatkérõ az ajánlati felhívást ismételten módosította, ezt a Közbeszerzési Értesítõ 2003. január 29-én megjelent 5. számában tették közzé.<br>
Felperes ezek után közölte az alperessel, hogy tudomásul veszi azt, hogy az ajánlatkérõ ismét módosította az ajánlati felhívást, amelynek következtében már nem vitásan okafogyottá vált az eredetileg benyújtott jogorvoslati kérelme, ám jogorvoslati kérelmét azzal a módosítással mégis fenntartotta, hogy kérte a módosítást megelõzõ ajánlati felhívás jogsértõ voltának megállapítását. Kérelmét azzal indokolta, hogy az ajánlatkérõ a jogsértõ ajánlati felhívásával okot adott a jogorvoslati eljárásra, az ezzel felmerült költségek viselésére azonban csak a jogsértés okozóját lehet kötelezni.<br>
Az alperes a 2003. február 4. napján kelt D.786/16/2002. számú határozatában a felperes jogorvoslati kérelmét elutasította. Az indokolás szerint a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése taxatíve meghatározza, hogy milyen tárgyú jogorvoslati kérelmek elbírálására jogosult az alperes. Rámutatott arra, hogy az ajánlatkérõ érvényes és hatályos döntése az utolsó módosított felhívása, ez ellen elõterjesztett jogorvoslati kérelem nincs. A Kbt. hatáskört megállapító rendelkezései nem tesznek lehetõvé az alperes számára olyan tárgyban határozathozatalt, amely alapján érdemben arról dönthetne, hogy jogsértõ-e az ajánlatkérõ korábbi, már módosított és nem hatályos felhívása. Az alperes tehát hatáskör hiányában, a korábbi felhívás jogsértõ jellegét már nem vizsgálhatja, ezért azt sem állapíthatja meg, hogy az elõterjesztett kérelem alaptalan volt-e vagy sem.<br>
Felperes keresetében jogszabálysértésre hivatkozással kérte a közigazgatási határozat felülvizsgálatát, ennek körében a határozat megváltoztatását, a jogsértés megtörténtének megállapítását, valamint a jogsértõ ajánlatkérõt az eljárási díj és a jogorvoslati eljárással kapcsolatban felmerült költségek viselésére kötelezését. Érvelése szerint a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontja alapján az alperesnek nem csak lehetõsége, de kötelezettsége, így hatásköre is a jogorvoslati eljárások körében a Kbt. 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása. A Kbt.-ben lefektetett alapelvek, valamint teljeskörûen minden szabálya megsértése kapcsán az alperesnek döntenie kell, idõkorlát nélkül. Ezzel kapcsolatban a törvényben nincs olyan megszorítás, amely szerint csak az ajánlatkérõ utolsó, éppen aktuális döntésének elbírálását tenné lehetõvé. Az a körülmény, hogy az ajánlatkérõnek módjában állt a jogsértõ ajánlati felhívását módosítani, még nem jelenti azt, hogy az eredeti felhívása ne bírt volna jogsértõ tartalommal. Ebbõl kifolyólag viselnie kell mindazon költségeket, melyeket felperesnél okozott a jogsértõ tartalmú felhívással. Hangsúlyozta, hogy a Kbt. szoros határidõt állapít meg az ajánlati felhívással kapcsolatos jogorvoslati eljárás megindítására, amelynek feltétele az igazgatási szolgáltatási díj befizetése is. Felperes nem kerülhet abba a helyzetbe, hogy egy jogsértõ felhívás miatt megindított jogorvoslati eljárás következményeit õ viselje akkor, amikor a nyilvánvaló jogsértõ felhívást éppen a jogorvoslati eljárás következtében az ajánlatkérõ módosította. 200 000 Ft-os ügyvédi munkadíjból álló perköltségre tartott igényt.<br>
Az alperes fenntartotta a határozatban foglalt indokait, kérte a kereset elutasítását és felperes perköltségben való marasztalását. Hangsúlyozta, hogy a Kbt. alanyi joggal biztosítja az ajánlatkérõ számára az ajánlattételi határidõ lejártáig a felhívás módosítását, a módosításhoz pedig a törvény jogkövetkezményeket, joghatásokat nem fûz. A Kbt. kógens rendelkezései alapján csak az ajánlatkérõ érvényes és hatályos döntése ellen irányuló jogorvoslati kérelmek elbírálására jogosult, egy, már nem hatályos elõírás jogszerûsége kérdésében az alperesnek nincs hatásköre dönteni. Miután a felperes jogorvoslati kérelme alaptalan, ezért õt kellett kötelezni a felmerült költségek viselésére.<br>
Felperes keresete nem alapos.<br>
A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. tv. (Áe.) 72. § (1) bekezdése alapján, a Polgári Perrendtartásról szóló, többször módosított 1952. évi III. tv. (Pp.) 324. § (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.<br>
A bíróságnak a perben azt kellett megítélnie, hogy van-e hatásköre az alperesnek az ajánlatkérõnek a legutolsó módosítást megelõzõ, korábbi, nem érvényes, nem hatályos döntésének jogszerûsége kérdésében határozni, és erre tekintettel jogszabálysértõ-e az alperes határozata.<br>
A bíróság a keresetlevél, az alperes nyilatkozata, a felek elõadásai, valamint a közigazgatási iratok alapján megállapított tényállásból kiindulva a következõkre alapozta döntését.<br>
A közbeszerzésekrõl szóló, többször módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új, a Kbt. 47. § (1) bekezdésében foglaltaknál nem rövidebb ajánlattételi határidõt kell megállapítani.<br>
A Kbt. felhívott rendelkezésének helyes értelmezésébõl az következik, hogy a kiírás módosítása a következõ feltételek együttes fennállása esetén tekinthetõ jogszerûnek:<br>
- az ajánlattételi határidõ még nem járt le,<br>
- a módosított feltételekrõl szóló hirdetményt közzétették,<br>
- a közzétett, módosított feltételekrõl szóló hirdetményben új ajánlattételi határidõt is megállapítottak,<br>
- az új ajánlattételi határidõ nem rövidebb a módosított felhívás közzétételétõl számított 40 napnál.<br>
Az ajánlati felhívás, illetve dokumentáció egyes feltételeinek módosításával kapcsolatban a Kbt. további feltételt nem határoz meg, ugyanakkor a jogszerû módosításhoz jogkövetkezményt nem fûz. Ebbõl az is következik, hogy az ajánlatkérõnek jogszerû lehetõsége van a kiírás feltételeinek módosítására, a módosítás indoka közömbös, lehet a jogszabálysértés utólagos észlelése okán, de bármely más indok alapján is. A törvény a módosítás lehetõségnek végsõ határidejét állapítja meg, amelynek figyelembevételekor nincs jelentõsége annak a körülménynek, hogy idõközben jogorvoslati eljárás indult-e vagy sem. Éppen azért, mert a felhívás egyes rendelkezéseinek módosítására az ajánlattételi határidõ lejártáig törvényes lehetõség van, azért rendelkezik a Kbt. 79. § (8) bekezdése a) pontja akként, hogy jogellenes tartalmú felhívás esetén a jogsértõ esemény bekövetkezésének az ajánlattételi határidõ lejártának napját kell tekinteni a jogorvoslati eljárás megindítására megadott határidõ számításakor.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontja szerint az alperes hatáskörébe tartozik a Kbt. 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos jogorvoslati eljárás lefolytatása. Az ajánlatkérõ - nem vitásan - jogszerûen módosította az ajánlati felhívás felperes által is kifogásolt elõírásait. A bíróság megítélése szerint a módosítás a korábbi elõírás helyébe lép, a módosított, megelõzõ rendelkezés a módosítás következtében nem létezõvé válik, joghatást kiváltó funkciója, rendeltetése megszûnik. A Kbt. idézett, felperes által felhívott rendelkezésébõl nem lehet kiolvasni; hogy az alperes hatásköre egy nem létezõ, jogi relevanciával nem bíró, valamikori elõírás jogszerûségének vizsgálatára kiterjedne hatásköre. Az erre vonatkozó felperesi hivatkozás a kifejtettek szerint alaptalan, az alperes helyesen állapította meg, hogy a felperes módosított jogorvoslati kérelmének elbírálására nincs hatásköre.<br>
A bíróság a felperes érvelésével kapcsolatban rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(9) bekezdése alapján nem vitásan lehetõsége volt a jogorvoslati eljárás megindítására az ajánlattételi határidõ lejárta elõtt is. A megindult eljárást követõen azonban az ajánlatkérõnek ugyancsak jogszerû lehetõsége volt a felhívás egyes rendelkezéseinek, így a felperes által kifogásolt elõírásának módosítására is. Ez - jelen esetben - azzal a következménnyel járt, hogy a felperes által indított jogorvoslati eljárás folyamatban léte alatt, az ajánlatkérõi magatartás nyomán, a felperes jogorvoslati kérelme alaptalanná vált. Ez esetben a bíróság megítélése szerint a helyes eljárás az lett volna, hogy az okafogyottá vált, eljárás megindítására irányuló kérelmét a felperes visszavonja, amelynek következtében az alperesnek az Áe. 14. § (1) bekezdése alapján az eljárást meg kellett volna szüntetnie. A megszüntetõ határozat nem jelenti az ügy érdemében való döntést, nem tartalmaz arra nézve állásfoglalást, hogy a jogorvoslati kérelem alapos-e vagy sem.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja szerint az eljárási díj és a jogorvoslati eljárással kapcsolatban felmerült költségek viselésére a jogsértõt, jogsértés hiányában az alaptalan kérelmet elõterjesztõt kell kötelezni. Az igazgatási szolgáltatási díj viselésére való kötelezésnek tehát csak abban az esetben van helye, ha az alperes érdemben dönt arról, hogy a jogorvoslati kérelemmel támadott döntés jogsértõ-e vagy sem. Jogsértés vagy annak hiányának megállapítása nélkül a Kbt. 88. § (1) bekezdésének h) pontját nem lehet alkalmazni, így a költségek viselésérõl való rendelkezésnek sincs helye. A jogorvoslati kérelem visszavonása folytán az eljárást meg kell szüntetni, a befizetett, de idõközben szükségtelenné vált díj utóbb, a jogorvoslati kérelmet elõterjesztõnek visszajár. A bíróság megítélése szerint, a felperes fentiek szerinti eljárása esetén, alappal követelhette volna a befizetett igazgatási szolgáltatási díj visszafizetését.<br>
A kifejtettek szerint a bíróság az alperes határozatát a felperes által vitatott részében felülvizsgálta. Ennek során megállapította, hogy a jogorvoslati kérelem elbírálására az alperesnek a Kbt. kógens rendelkezése értelmében nincsen hatásköre, ezért a felperes jogorvoslati kérelme alaptalan, így az igazgatási szolgáltatási díj viselésére is köteles. Az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, a határozat jogszerû rendelkezést tartalmaz. A határozat nem jogszabálysértõ a felperes által kifogásolt körben, ezért a bíróság a felperes keresetét mint alaptalant, elutasította.<br>
A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.<br>
A tárgyi illetékfeljegyzési jog folytán le nem rótt kereseti illeték viselésérõl a bíróság, figyelemmel az illetékekrõl szóló, többször módosított 1990. évi XCIII. tv. 43. § (3) bekezdésére, a költségmentesség alkalmazásáról szóló 6/1986. (VI. 26.) IM rendelet 13. § (2) bekezdése alapján határozott.<br>
Az ítélet elleni fellebbezés lehetõségét a <a href="http://net.jogtar.hu/jr/gen/getdoc.cgi?docid=99500040.tv#92">Kbt. 92. §-</a>a biztosítja.<br>
<br>
Budapest, 2003. május 27.<br>
<br>
Dr. Vitál-Eigner Beáta s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>