<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5956)
</b></h2><FONT size=3><i><u></i></u><br>
<br>
13.K.32.546/2002/7.<br>
<br>
A Fõvárosi Bíróság a dr. Cziffra Csaba jogtanácsos (1055 Budapest, Kossuth tér 2-4.) által képviselt Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4.) I. r. és Csillik András (1055 Budapest, Kossuth tér 2-4.) II. r. felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.221/15/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperesek keresetét elutasítja.<br>
Kötelezi a felpereseket egyetemlegesen, hogy 15 napon belül fizessenek meg az alperesnek 10 000 (tízezer) Ft perköltséget.<br>
Kötelezi a II. r. felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzeti kereseti illetéket.<br>
Az I. r. felperes vonatkozásában a kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Az I. r. felperes mint ajánlatkérõ 1999. május 12-én nyílt közbeszerzési eljárást indított a Miniszterelnöki Hivatal (MeH) székházában kb. 18 790 m2 alapterületen takarítási munkák és ehhez kapcsolódó szolgáltatások elvégzésére.<br>
Az I. r. felperes székhelye az alapító okirata szerint 1055 Budapest, Kossuth tér 2-4.<br>
A nyílt közbeszerzési eljárás nyertese a Jánosik és Társai Kft. lett, akivel az ajánlatkérõ 1999. július 7-én 1999. július 15-tõl 2002. december 31-ig terjedõ idõre keretszerzõdést kötött.<br>
A szerzõdés szerint a szerzõdéses ár 34 474 296 Ft + áfa/év volt. A szerzõdést a felek 2000. január 10-én módosították, és a vállalkozási díj éves összegét 39 826 428 Ft + áfa összegre emelték.<br>
 A felperes 2002. április 15-én hirdetmény közzététele nélküli tárgyalásos közbeszerzési eljárást indított az "MKGI kezelésében lévõ irodaépületek takarítása 2002. évben" tárgy megjelölésével, amelynek keretében ajánlattételre a Jánosik és Társai Ipari Szolgáltató és Karbantartó Kft.-t hívta fel. Az eljárásfajta választását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjával indokolta és hivatkozott arra, hogy a jelen közbeszerzési eljárásban felkért ajánlattevõvel 1999. július 7. napján vállalkozási keretszerzõdést kötött a takarítási munkák és az ehhez kapcsolódó szolgáltatások nyújtása tárgyában 18 790 m2 alapterületen a MeH székházában. A keretszerzõdés értékét 140 350 642 Ft + áfa összegben jelölte meg, a jelen beszerzés várható értékét 22 300 E Ft + áfa/év összegben, ennek alapján elõadta, hogy az a) pontban foglalt feltétel fenn áll, hiszen a kiegészítõ szolgáltatás becsült értéke a korábbi szerzõdés értékének megközelítõleg 16%-a. A Kbt. 70. § (2) bekezdés b) pontjában foglalt feltétel is megvalósult, mivel az igényelt többletszolgáltatás csupán mennyiségi többletet jelent, de jellegét tekintve megegyezik a jelenleg is végzett szolgáltatással. Figyelemmel arra, hogy a jelenlegi szolgáltatás színvonalával elégedett, a jelenlegi szolgáltatóval kíván tárgyalni a többletszolgáltatás tárgyában is.<br>
A felperes az ajánlati felhívásban a beszerzés tárgyát és mennyiségét az alábbiak szerint határozta meg:<br>
I. Báthory utca 12. szám alatti irodaház 4500 m2 alapterületû irodaépületben takarítási, nagytakarítási és ügyeleti takarítási feladatok ellátása. Ezen belül az ajánlatkérõ részletezte a napi, a negyedéves és az ügyeleti takarítás tartalmát.<br>
II. Hegedûs Gyula u. 79-81. szám alatti épületben takarítási, nagytakarítási, ügyeleti takarítási és ebédeltetési feladatok ellátása. Ezen belül az ajánlatkérõ meghatározta a takarítandó területek nagyságát, amely összesen 1697 m2. Az ajánlatkérõ itt is részletezte a takarítási feladatokat, valamint meghatározta az ételszállítási feladatot is, amely maximum napi 30 fõ részére gépkocsival történõ ételszállítást, tálalást, mosogatást, rendelésfelvételt és -leadást jelent.<br>
III. A Kossuth tér 2-4. szám alatti irodaház VI. és VII. emeleti padlásterében 2001. évben kialakított 437,47 m2 irodaterületen napi takarítás és negyedéves nagytakarítási feladatok elvégzése a MeH takarítási alapszerzésében rögzített.<br>
Az ajánlati felhívás szerint részajánlat nem tehetõ, a teljesítés határideje 2002. december 31. napja.<br>
Az ajánlati felhívás az ajánlattételi határidõt 2002. április 17. napjában határozta meg, ekkor sor kerül a tárgyalás lefolytatására és az eredményhirdetésre is.<br>
A Közbeszerzési Döntõbizottság elnöke 2002. április 18-án kezdeményezett jogorvoslati eljárást az ajánlatkérõ közbeszerzési eljárása ellen, indítványozva a választott közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Az ajánlatkérõ érdemi észrevételében az eljárás megszüntetését kérte, mert álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított eljárása nem volt jogsértõ. Ennek alátámasztásául elõadta, a Hegedûs Gyula utcai telephelyen a takarítást végzõ dolgozók munkaviszonyának megszûnése miatt volt szükséges, hogy jelen közbeszerzési eljárásban ajánlatot kérjenek a takarítási munkákra, a Báthory utcai ingatlanra vonatkozóan pedig 2002 áprilisára dõlt el, hogy az ajánlatkérõ kezelésébe kerül át ez az épület és ebben az épületben is a takarítási munkákat meg kellett oldani. Mûszakilag és gazdaságilag nem volt indokolt, hogy a székház részleges költözése miatt a szolgáltatást eredetileg végzõ helyett más személy is ellássa ugyanezen feladatot, nem célszerû megbontani a tevékenységet, és az adott esetben erre lehetõség sem volt, mivel ez a takarítási feladat meghiúsulását jelentette volna. A Kossuth tér 2-4. sz. alatti irodaház tetõterének beépítése esetén pedig teljesen nyilvánvaló, hogy a feladatot a korábbi nyertesnek kell ellátnia, mivel a szolgáltatás egységét nem lehet megbontani. Utalt arra, hogy a szolgáltatás értéke nem haladja meg a korábbi beszerzés értékének 50%-át, és arra is hivatkozott, hogy a szolgáltatást végzõ cég dolgozói már rendelkeznek a szükséges biztonsági ellenõrzési eredményekkel, míg más szolgáltató esetén a szükséges vizsgálatok idõtartamára a feladat ellátatlan lett volna. Az el nem választhatósággal kapcsolatban elõadta, hogy minden más eljárás alkalmazása esetén a feladat teljesítése lehetetlenné válik.<br>
A felperes a közbeszerzési eljárást lefolytatta, és 2002. április 26-án a Jánosik és Társai Kft.-vel a szerzõdést megkötötte 6 411 956 Ft + áfa összegre.<br>
Az alperes a 2002. június 7-én kelt D.221/15/2002. számú határozatában megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (2) bekezdését, ezért az ajánlatkérõt 1 000 000 Ft, míg a döntésért felelõs Csillik András fõosztályvezetõt 100 000 Ft pénzbírság megfizetésére kötelezte.<br>
A határozat indokolásában az alperes ismertette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének a), b) és c) pontjában foglaltakat és rámutatott arra, hogy az 1999. július 7-én kötött keretszerzõdés tárgya a MeH székházában takarítás és ehhez kapcsolódó szolgáltatások elvégzése volt. Ennek alapján a Kossuth tér 2-4. szám alatti irodaház VI. és VII. emeletén idõközben kialakított irodák takarítási feladatainak elvégzése vonatkozásában a Kbt. 70. § (2) bekezdésében foglalt feltételek fennállása megállapítható, eltérõen a Báthory utcai és a Hegedûs Gy. utcai épületben végzendõ feladatoktól.<br>
Az alperes kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének jogszerû alkalmazásához az a) pontban foglalt feltétel megléte mellett az is szükséges, hogy együttesen vagy az a) és b), vagy az a) és c) pontban foglalt feltétel megvalósuljon, de a kifogásolt esetekben sem a b), sem a c) pontban foglalt feltétel nem áll fenn. A Báthory utcai épületben végzendõ takarítási feladatok azért jelentkeztek, mert ezen épület üzemeltetési feladatai az ajánlatkérõhöz kerültek, mivel a Kossuth téri épületbõl ide szervezeti egységek átköltözése történt meg. Itt a takarítási feladatok elvégzése nem vitathatóan elõre nem látható körülményként jelentkezett, de azok ellátása mûszakilag és gazdaságilag is minden nehézség nélkül elválaszthatók a Kossuth téri székházban végzendõ takarítási feladatoktól, és az eredeti szerzõdés teljesítéséhez, azaz a MeH székházában lévõ takarítási feladatok elvégzéséhez nem szükséges.<br>
A Hegedûs Gyula utcai garázsban végzendõ takarítási és étkezési feladatokkal kapcsolatban az alperes hivatkozott arra, hogy ezekre a munkákra az 1999-ben kötött szerzõdés nem terjedt ki. Az eredeti szerzõdésnek nem volt tárgya az ebédeltetési, ételszállítási feladatok ellátása, így ez esetben fel sem merülhet az, hogy e munkák szükségesek-e az eredeti szerzõdés teljesítéséhez, és attól mûszakilag és gazdaságilag elválaszthatók-e. Kizárólag célszerûségi szempont indokolja azt, hogy e munkákat is a korábbi nyertes ajánlattevõvel végeztessék el.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a jogsértést megállapította és az f) pont alapján határozott a bírság kiszabásáról. A bírsággal kapcsolatban hivatkozott a Kbt. 88. § (4) és (5) bekezdésére és utalt arra, hogy a jogsértés súlyára és a beszerzés értékének alacsony összegére tekintettel a minimális bírság összegét ítélte indokoltnak.<br>
Az alperes megállapította, hogy az eljárás során a becsatolt iratok szerint a jogalap választásáért a felelõsség Csillik András fõosztályvezetõt terheli, így vele szemben is a minimális összegû bírság kiszabásáról rendelkezett.<br>
A felperesek keresetet terjesztettek elõ az alperes határozatának bírósági felülvizsgálata iránt.<br>
Elõadták, hogy a Miniszterelnökség Közbeszerzési és Gazdasági Igazgatóságáról szóló 179/1996. (XII. 6.) Korm. rendelet 1. §-a alapján kötött az I. r. felperes szerzõdést 1999. július 7-én takarításra és kapcsolódó szolgáltatásokra. A MeH székháza a szerzõdés megkötése idején a Bp., Kossuth tér 2-4. volt, a MeH ugyanakkor a Bp., Báthory u. 12. szám alatt is rendelkezik jelenleg székhellyel, így a takarítási szerzõdés szükségszerûen ennek területére is kiterjed. A Hegedûs Gyula u. 79-81. szám alatt pedig a MeH mûködéséhez nélkülözhetetlenül kapcsolódó gépkocsik szervizelése és parkolása történik.<br>
Hivatkoztak arra, hogy a takarítási keretszerzõdés teljesítése során merültek fel további feladatok, kiegészítõ, pótlólagos szolgáltatás iránti igények, amelyek szorosan a már kialakított takarítási struktúrához kapcsolódóan kiegészítõ jellegûek, azaz önmagukban külön-külön nem végezhetõek el. Ezek a feladatok az eredeti takarítási szerzõdés teljesítéséhez feltétlenül szükségesek, mert e szerzõdésnek nem az volt a lényege, hogy egy meghatározott helyen kell takarítást végezni, hanem az, hogy a MeH részére, annak mindenkori elhelyezését szolgáló épületeiben, székházaiban, telephelyein történjen a takarítás. Ezért nem tekinthetõ új beszerzéssel járó helyzetnek az, ha a MeH újabb irodákat, székhelyeket vagy telephelyeket is használatba vesz. A pótmunka és a többletmunka fogalmának jogszabályi értelmezésébõl kiindulva hivatkoztak arra, hogy a közbeszerzési eljárás során bizonyították azt, hogy az eljárás tárgya olyan feladatsor, amely kiegészítõ, pótlólagos jellegû, azok elvégzésének igénye csak 2002. áprilisában merült fel. Hangsúlyozták, hogy a keretszerzõdésben meghatározott feladatok teljesítésének helyét és személyi körét az alperesi határozat tévesen rögzítette, az ugyanis átfogja a MeH szervezeti egységei, intézményei és a székházban mûködõ más intézmények takarítási igényeinek kielégítését.<br>
A felperesek álláspontja szerint a jogorvoslati eljárásnak eljárási akadálya is volt, mivel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése alapján a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása, így a megkötött szerzõdés értelmezése is. Az alperes az indokolási kötelezettségének sem tett eleget, mert csak rögzítette, de nem indokolta azt, hogy a beszerzési igény új igényként értékelhetõ, és miért nem szükségesek az eredeti szerzõdés teljesítéséhez. Leszögezték, hogy a pótmunka és többletmunka önmagából eredõen mindig új igényként jelentkezik, mert a szerzõdés teljesítése során észlelik a felek azt, hogy a takarítás során a feladat megvalósításához további lépések szükségesek. Ezek szükségszerûen új elemek, hiszen a feladatok már szerepeltek az eredeti szerzõdésben, de ezek mennyisége és teljesítési helye változott és ezért kellett pótlólagosan szerzõdni. E munkák az adott ügyben az eredetileg meghatározott szerzõdéses célok teljesüléséhez nélkülözhetetlenek, jelen esetben a Kbt. 70. § (2) bekezdésében meghatározott valamennyi feltétel fennállt, így nem történt jogsértés. Hivatkoztak arra is, hogy az alperes határozata sérti az ügyfélegyenlõség elvét, mivel hasonló tényállás mellett (a D.116-118/2002. számú ügyekben) az alperes korábban ezzel ellentétes döntéseket hozott.<br>
Az alperes a keresetek elutasítását kérte. Fenntartotta a határozatában foglaltakat, és rámutatott arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének alkalmazhatósága körében vizsgálta a korábban kötött szerzõdés tartalmát. Elõadta, hogy e szakasz alkalmazhatósága azon alapul, hogy a felperesnek van egy korábban érvényes szerzõdése, amelynek teljesítéséhez az eredeti szerzõdésben nem szereplõ munkának az elvégzése válik szükségessé. E szakasz jogszerû alkalmazása körében köteles volt a korábban kötött szerzõdés tartalmát vizsgálni, annak vizsgálata nélkül a kiegészítõ munka szükségessége nem is értelmezhetõ. A korábban kötött szerzõdés alapján a beszerzés tárgyát összevetette a jelen közbeszerzési eljárásban megjelölt beszerzés tárgyával, mert a Kbt. 70. § (2) bekezdése akkor alkalmazható, ha az eredeti szerzõdés teljesítéséhez szükségesek az újabban felmerült munkák.<br>
Az alperes álláspontja szerint nem vitatható a rendelkezésre álló iratok alapján, hogy az I. r. felperes a nyílt eljárásban a MeH székházában 18 790 m2 alapterületen teljesítendõ takarítási munkákra kért ajánlatot. A jelen közbeszerzési eljárás során a felperes olyan újabb épületekben (Báthory u. és Hegedûs Gy. u.) is takarítási munkákat kívánt végeztetni, amelyek esetében egyértelmûen új beszerzési igény jelentkezett oly módon, hogy az mûszakilag és gazdaságilag is elválasztható a korábban kötött szerzõdéstõl, és azok nélkül is teljesíthetõ a korábban kötött szerzõdés.<br>
Az alperes vitatta az indokolás hiányát sérelmezõ felperesi állítást is, és hivatkozott arra, hogy határozatában részletesen, teljeskörûen, a beszerzés tárgyaként megjelölt épületekre külön-külön lebontva indokát adta, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek jelen közbeszerzési eljárásban miért nem valósultak meg, és felperesek eljárása milyen okból volt jogszabálysértõ.<br>
A felperesek által megjelölt D.116/2002., illetve D.118/2002. számú ügyekben hozott határozatokkal kapcsolatban az alperes elõadta, hogy azok alapjául szolgáló tényállás jelen üggyel nem összehasonlítható, a beszerzés tárgya is jelen ügy megítélésétõl teljes mértékben eltér, hiszen ott építési beruházás, jelen esetben pedig szolgáltatás megvalósításáról van szó.<br>
A felperesek keresete alaptalan.<br>
A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy jelen esetben a hirdetmény közzététele nélküli tárgyalásos eljárás jogalapja fennállt-e, és erre figyelemmel az alperes határozata megfelel-e a vonatkozó jogszabályi rendelkezéseknek.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A bíróság megállapította, hogy a fenti jogi szabályozásból következõen a tárgyalásos eljárás jogszerû alkalmazása mindig egy már korábban lefolytatott közbeszerzés eredményeként megkötött szerzõdésre figyelemmel vizsgálható, az alperes is e körben vizsgálódott, így a felperesek a keresetükben alaptalanul éltek hatásköri kifogással az alperes eljárásával szemben.<br>
A bíróság a tárgyalásos eljárás jogalapjával kapcsolatban - az alperessel egyezõen - alapvetõ jelentõséget tulajdonított az 1999. május 12-én indult nyílt közbeszerzési eljárás tárgyának, amely szerint a nyílt eljárás az I. r. felperes székházának takarítási munkáira és az ehhez kapcsolódó szolgáltatások elvégzésére vonatkozott. Az I. r. felperes székháza a Budapest V. ker., Kossuth tér 2-4. szám alatt található, erre figyelemmel a teljesítés helye is a székhelyül szolgáló területekre korlátozódik.<br>
A bíróság rámutat arra, hogy az I. r. felperes a tárgyalásos eljárást három különbözõ teljesítési helyen végzendõ, újonnan felmerült feladatokra figyelemmel folytatta le. Ezek közül az alperes kizárólag a Kossuth tér 2-4. szám alatti irodaház VI. és VII. emeletén idõközben kialakított irodák takarítási feladatai tekintetében látta meglévõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételeket, míg a másik két helyszín esetében a jogszabályi feltételek hiányát állapította meg.<br>
Mivel részajánlattételre nem volt lehetõség, a tárgyalásos eljárásfajta alkalmazásának jogalap nélküliségéhez elegendõ már egy teljesítési hely tekintetében a jogalap hiányának megállapítása.<br>
A bíróság osztotta az alperes azon álláspontját, hogy a Báthory utcai épület takarítási munkái és a Hegedûs Gy. utcai garázsban végzendõ takarítási és ételszállítási feladatok új igényként merültek fel az ajánlatkérõ részérõl, mivel e teljesítési helyek az ajánlatkérõ székhelyéül szolgáló épület területének nem tekinthetõk.<br>
A bíróság - az alperessel egyezõen - rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontban foglalt feltétel fennállása önmagában nem elegendõ a tárgyalásos eljárás jogalapjának megállapításához, mivel ehhez vagy a b) vagy a c) pontban foglalt feltételnek is egyidejûleg teljesülnie kell. A Báthory utcai épület takarítási feladatainak elvégzése nem szükséges az MeH székházában lévõ takarítási feladatok ellátásához, attól mûszakilag és gazdaságilag is minden nehézség nélkül elválasztható. A Hegedûs Gy. utcai garázsban végzendõ takarítási és étkezési feladatok sem képezték az eredeti szerzõdés tárgyát, így azok ellátása nem szükséges az eredeti szerzõdés teljesítéséhez, ill. azzal mûszaki és gazdasági összefüggése sem állapítható meg.<br>
A kifejtettek alapján a bíróság megállapította, hogy az ajánlatkérõ megsértette a határozatban megjelölt jogszabályi rendelkezéseket, mivel a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) és c) pontjában elõírt feltételek hiányában folytatott le hirdetmény közzététele nélküli tárgyalásos eljárást.<br>
Megjegyzi a bíróság, hogy a felperesek által hivatkozott alperesi határozatok alapjául szolgáló tényállás a perbelitõl eltér, azokban az eseteken egy konkrét építési beruházás teljesítése során merült fel a tárgyalásos eljárás lefolytatásának szükségessége. A bíróság e határozatok tartalmára figyelemmel nem észlelt olyan körülményt, amely az ügyfélegyenlõség megsértésére vonatkozó felperesi állítást megalapozta volna.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja értelmében az alperes a határozatában e törvény megsértett rendelkezésének megjelölése mellett megállapíthatja a jogsértés megtörténtét. Az f) pont szerint az alperes bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, amely jelen esetben 1 millió Ft, magánszemély esetében 100 000 Ft volt.<br>
A fentebb hivatkozott jogszabályi rendelkezésekre figyelemmel a bírság kiszabása kötelezõ jogkövetkezménye valamely jogszabálysértésnek. Jelen esetben a felperesekkel szemben a törvényi minimumnak megfelelõ mértékû bírság kiszabására került sor, így az alperes határozata e tekintetben sem minõsül jogszabálysértõnek.<br>
A kifejtettek alapján a bíróság a felperesek keresetét elutasította, és a felpereseket a Pp. 78. § (1) bekezdése alapján az alperes költségeinek megfizetésére kötelezte.<br>
A kereseti illeték viselése a személyes költségmentességben részesülõ I. r. felperes esetében a 6/1986. (VI. 26.) IM rendelet 14. §-án alapul. A II. r. felperes ugyanezen rendelet 13. § (2) bekezdése alapján köteles a kereseti illetéket megfizetni.<br>
<br>
Budapest, 2003. május 28.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>