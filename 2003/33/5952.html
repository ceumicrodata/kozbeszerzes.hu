<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI ÍTÉLÕTÁBLA (5952)
</b></h2><FONT size=3><i><u></i></u><br>
<br>
3.Kpkf.50.173/2003/2.<br>
<br>
A Fõvárosi Ítélõtábla a dr. Kollár Ügyvédi Iroda (1052 Budapest, Városház u. 16., ügyintézõ: dr. Kollár Edit ügyvéd) által képviselt ELAMEN Rt. (1095 Budapest, Soroksári út 98.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indított perében a Fõvárosi Bíróság 2002. október 18. napján kelt 13.K.32.342/2002/3. számú végzése ellen a felperes által 4. sorszám alatt elõterjesztett fellebbezés folytán - tárgyaláson kívül - meghozta az alábbi<br>
<br>
VÉGZÉST:<br>
<br>
A Fõvárosi Ítélõtábla az elsõfokú bíróság végzését helybenhagyja.<br>
Kötelezi a felperest, hogy 15 napon belül fizessen meg az alperesnek 10 000 (tízezer) forint másodfokú eljárási költséget.<br>
Kötelezi a felperest, hogy fizessen meg a magyar államnak - az illetékhivatal külön felhívására - 12 000 (tizenkettõezer) forint fellebbezési illetéket.<br>
Ez ellen a végzés ellen fellebbezésnek nincs helye.<br>
<br>
INDOKOLÁS<br>
<br>
Az alperes D.383/10/2002. számú - a felperes jogorvoslati kérelmét elutasító - határozatát a felperes jogi képviselõje útján 2002. július 27-én vette át. Ellene 2002. augusztus 12-én postai úton keresetet terjesztett elõ a Fõvárosi Bíróságnál, aki a keresetet 2002. szeptember 9-én továbbította az alpereshez. Az iratok az alperes nyilatkozatával együtt 2002. szeptember 25-én érkeztek meg a Fõvárosi Bírósághoz.<br>
Az elsõfokú bíróság a felperes keresetlevelét a polgári perrendtartásról szóló 1952. évi III. törvény (a továbbiakban: Pp.) 130. § (1) bekezdésének h) pontja alapján idézés kibocsátása nélkül elutasította. Indokolásában rámutatott, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#90">Kbt.) 90. §</a> (1) bekezdése értelmében a keresetlevelet a határozat kézbesítésétõl számított 15 napon belül a Döntõbizottsághoz kell benyújtani. A felperes a keresetlevelet nem az alpereshez, hanem közvetlenül a bírósághoz nyújtotta be, az a bíróság intézkedése folytán 2002. szeptember 17-én érkezett meg az alpereshez. A 15 napos keresetindítási határidõ 2002. augusztus 12-én lejárt. A felperes keresetindítása elkésettnek tekinthetõ, ezért elutasításának volt helye.<br>
Az elsõfokú bíróság végzése ellen a felperes terjesztett elõ fellebbezést annak hatályon kívül helyezése és az elsõfokú bíróság eljárás folytatására utasítása iránt.<br>
Arra hivatkozott, hogy a keresetlevél tévedés folytán került az alperes helyett a bíróságnál benyújtására, ezért a bíróság akkor járt volna el helyesen, ha észleli, hogy az ügy nem a bíróság, hanem más hatóság, jelesül az alperes hatáskörébe tartozik, és a Pp. 129. § (1) bekezdés alkalmazásával a keresetlevelet átteszi az alpereshez.<br>
Álláspontja szerint - a végzés indokolásából erre lehet következtetni - az áttétel meg is történt, bár annak a felperes részére történõ kézbesítése elmaradt.<br>
Hivatkozott a Pp. 129. § (3) bekezdésében foglalt azon szabályra, mely szerint az áttett keresetlevelet úgy kell tekinteni, mintha azt már eredetileg is annál a hatóságnál terjesztették volna elõ, amelyhez azt áttették. Álláspontja alátámasztására a BH 1982.540 számú bírósági határozatra is hivatkozott.<br>
Az alperes ellenkérelme a fellebbezés elutasítására irányult, költségigény elõterjesztése mellett. Érvelése szerint a felperes álláspontja azért nem helytálló, mert az általa hivatkozott törvényi tényállás nem azonos a perbeli tényállással.<br>
A Pp. 129. § (1) bekezdés alkalmazásának azért nem lehet helye, mert a Fõvárosi Bíróság sem hatáskörének, sem illetékességének hiányát nem állapíthatta volna meg, mert a kereset elbírálása - lévén az a Pp. XX. fejezete szerinti közigazgatási per - a Pp. 23. § (1) bekezdésének i) pontja alapján a Fõvárosi Bíróság hatáskörébe tartozik. Illetékességét pedig a Pp. 326. § (1) bekezdése szerint az alperes budapesti székhelye alapozza meg.<br>
A felperes fellebbezése nem alapos.<br>
A Pp. 130. § (1) bekezdésének h) pontja alapján a keresetlevél idézés kibocsátása nélküli elutasításának van helye, ha külön jogszabály a keresetindításra határidõt állapít meg, ezt a felperes elmulasztja és igazolási kérelmet sem terjeszt elõ, vagy azt a bíróság elutasítja.<br>
A perbeli esetben a külön jogszabály a Kbt., amelynek 90. § (1) bekezdése értelmében a keresetlevelet a határozat kézbesítésétõl számított tizenöt napon belül kell a bizottsághoz benyújtani.<br>
A keresetlevél benyújtása nem az alpereshez, hanem a bírósághoz történt, s mire azt a bíróság továbbította az alperesnek, a keresetindításra meghatározott törvényi határidõ eltelt. Ezért helyesen állapította meg az elsõfokú bíróság, hogy a felperes keresetlevele elkésett és idézés kibocsátása nélküli elutasításának volt helye.<br>
Mindezekre figyelemmel a másodfokú bíróság az elsõfokú bíróság végzését a Pp. 259. § folytán alkalmazandó Pp. 253. § (2) bekezdése alapján helybenhagyta.<br>
Nem osztotta a másodfokú bíróság a felperesnek a fellebbezésben elfoglalt, az ügy áttételére vonatkozó álláspontját. A Pp. 129. § (1) bekezdésének alkalmazására azért nem volt lehetõség, mint erre az alperesi ellenkérelem is helyesen hivatkozott, mert a perbeli esetben az ügy elbírálása bírósági hatáskörbe, nevezetesen a Fõvárosi Bíróság hatáskörébe tartozik. Nem befolyásolja a bírósági hatáskört a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(1) bekezdésében foglalt azon speciális szabálya, amely a keresetlevél elõterjesztésének helyére és idejére vonatkozik. A felperesi érvelés elfogadása azt jelentené, hogy a hatásköri és illetékességi szabályok figyelembevételével a Fõvárosi Bíróság a Fõvárosi Bírósághoz tehette volna át a keresetlevelet, amely nyilvánvalóan értelmetlen rendelkezést jelentene.<br>
Az alperes költségének viselésére a felperes a Pp. 78. § (1), (2) és 79. § (1) bekezdése alapján köteles.<br>
A tárgyi illetékfeljegyzési jog folytán le nem rótt fellebbezési illetéket az illetékekrõl szóló 1990. évi XCIII. tv. 47. § (1) bekezdése alapján a költségmentességrõl szóló 6/1986. (VI. 26.) IM rendelet 13. § (2) bekezdése szerint a felperes köteles viselni.<br>
<br>
Budapest, 2003. július 9.<br>
<br>
Dr. Sára Katalin s. k.,	Dr. Páldy Zsuzsanna s. k.,<br>
tanácselnök	elõadó bíró<br>
<br>
Dr. Szõke Mária s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>