<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6058)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.270/8/2003.<br>
<br>
Tárgy: a Középületépítõ Rt. jogorvoslati kérelme a Hajdú-Bihar Megyei Önkormányzat Kenézy Gyula Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Középületépítõ Rt. (1056 Budapest, Molnár u. 19., képviseli: dr. Pozsgai Mária ügyvéd, 1056 Budapest, Molnár u. 19., a továbbiakban: kérelmezõ) jogorvoslati kérelmét, melyet a Hajdú-Bihar Megyei Önkormányzat Kenézy Gyula Kórház-Rendelõintézet a Debreceni Egyetem Orvos- és Egészségtudományi Centrum Oktató Kórháza (4043 Debrecen, Bartók Béla út 2-26., képviseli: dr. Mezeiné dr. Nyitrai Beáta ügyvéd, 1054 Budapest, Alkotmány u. 4. I/2., a továbbiakban: ajánlatkérõ) "ajánlatkérõ területén új, 50 ágyas gyermekpszichiátriai és autistagondozó épület építése, felnõttpszichiátriai gondozó, nappali kórház kialakítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ észrevétele és a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. március 12-én megjelent 11. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában. Az ajánlatkérõ megbízásából a közbeszerzési eljárás lebonyolítását a BERÉP-TERV Beruházó, Építõ és Tervezõ Kft. végezte. Ajánlatkérõ a részvételi felhívás 3. a) pontjában a beszerzés tárgyát és mennyiségét az alábbiak szerint határozta meg:<br>
A tenderdokumentációban részletezettek alapján az ajánlatkérõ területén építéskivitelezési munkálatok:<br>
- új 50 ágyas gyermekpszichiátriai és autistagondozó épület építése: földszint + I. emelet, hagyományos szerkezetû, magastetõs épület földszint 871 m2, I. emelet 837 m2, új közmûcsatlakozásokkal, kiszolgálóút-hálózattal és meglévõ 184 m2 alapterületû, hagyományos szerkezetû, magas tetõs épületének felújítása, átalakítása,<br>
- felnõttpszichiátriai gondozó, nappali kórház kialakítása: meglévõ, hagyományos szerkezetû földszintes, lapos tetõs, 397 m2 alapterületû volt ABC-épület átalakításával és bõvítésével. A bõvítés 151 m2 lapos tetõs, hagyományos szerkezetû közmûkapcsolatok kiépítésével.<br>
A terület teljesen közmûvesített, az épület teljes nettó alapterülete kb. 548 m2.<br>
A részvételi felhívás szerint részajánlattétel és többváltozatú ajánlattétel kizárt volt.<br>
A részvételi felhívás tartalmazta a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket.<br>
A 12. pontban az egyéb információk között ajánlatkérõ közölte, hogy részvételre csak olyan pályázó jelentkezhet, aki a részvételi dokumentációt megvásárolta. A részvételi dokumentáció másra nem ruházható át.<br>
A részvételi dokumentáció tartalmazta a részvételi felhívást, az épület mûszaki leírását, az építési engedélyeket, építésztervlapokat, valamint a kivitelezés jelenlegi állapotának leírását. A kivitelezés jelenlegi állapotának leírása körében ajánlatkérõ a felnõtt pszichiátriai nappali kórház vonatkozásában ismertette, hogy a volt ABC-épület tetõszigetelése a tervezõ által jóváhagyott módosítással elkészült. A belsõ átalakítás - építészeti vonatkozásban - a gipszkarton válaszfalak beépítéséig készült el az acélajtók tokszerkezeteinek a beépítésével. A víz-, szennyvízszerelés az alapvezetékek elhelyezéséig, az elektromos szerelés a vezeték beépítéséig, a fûtésszerelési munkák az alapvezetékek kiépítésén túl a lapradiátorok beépítéséig készültek el. A toldaléképület alapozása és szerkezetei, falai elkészültek a monolit vasbeton áthidalásokkal. A szennyvízvezeték és betápkábel az alapozás során beépítésre került. Az aljzatbeton szigetelés nélkül szintén elkészült. A téglafalazat védelme érdekében építtetõ a faltesteket fóliatakarással látta el. Az építkezés során elkészült, de beépítésre nem került, átadásra felajánlott anyagok az alábbiak:<br>
- a toldaléképület acélajtóinak tokszerkezetei,<br>
- egy be nem épített monolit vasbeton áthidalógerenda vasalata.<br>
A gyermekpszichiátriai és autistagondozó épület vonatkozásában ajánlatkérõ ismertette, hogy az alapozási munka 90%-os készültségû, mert a tantermi és tornatermei nyaktag alapozása nem készült el. A szerkezeti falak vízszigetelése és falazási munkái a földszint feletti födém alsó síkjáig elkészült. A harántfalak tartópilléreinek csak a vasalása készült el. A tornatermi szárny szerkezeti fala és vasbeton pillérei készültek el a födém szintjéig. A szigetelés alatti aljzatbeton 90%-ban készült el. Az aljzat alatti szennyvízelvezetõ vezetékek elhelyezésre kerültek. Az építtetõ kórház az eddig elkészült szerkezeteket építési szakértõvel felülvizsgáltatta, melyek tartalma a nyertes lebonyolítónak átadásra kerül. A 184 m2 alapterületû tantermi szárny elhelyezésére szolgáló, volt "Trachoma épület" nyílászáróinak, válaszfalainak, kéményeinek, továbbá padlóburkolatának és aljzatának elbontása megtörtént. A szennyvízelvezetõ csövek, kavicságyazat és aljzatbetonozás elkészült.<br>
Ajánlatkérõ a részvételi dokumentációját tartalomjegyzékbe foglalta össze, amely egyúttal átvételi elismervényként is szolgált.<br>
A kérelmezõ részére a részvételi dokumentáció postai úton került megküldésre, amelyet a tértivevény tanúsága szerint kérelmezõ 2003. március 21-én vett át.<br>
A részvételi jelentkezés határidejéig 2003. április 7-ig jelentkezést nyújtott be a BAUCONT Rt., a KALOTERM Rt., a KÉSZ Kft., a VEGYÉPSZER Rt., a NÁDÉP Kft., a HUNÉP Rt., a STRABAG Rt., a NYÍRÉP Kft. és kérelmezõ.<br>
A részvételi szakaszt lezáró eredményhirdetés 2003. április 22-én történt meg, mely szerint ajánlatkérõ a KALOTERM Rt. részvételi jelentkezését érvénytelennek minõsítette, a többi részvételre jelentkezõ megfelelt a részvételi felhívásban meghatározott érvényességi és alkalmassági követelményeknek, részükre az ajánlati felhívás megküldésre került 2003. április 25-én. Kérelmezõ ajánlatkérõ felé 2003. április 25-én jelezte is, hogy az ajánlati felhívást kézhez vette.<br>
Az ajánlati felhívás a részvételi felhívás 3. a) pontjában rögzítettekkel egyezõen határozta meg a beszerzés tárgyát és mennyiségét.<br>
Az ajánlati felhívás tartalmazta, hogy az ajánlatok elbírálásának a szempontja az összességében legelõnyösebb ajánlat, melyre vonatkozóan ajánlatkérõ megadta a részszempontokat, azok súlyszámait, a tartalmi elemekre adható pontszámok alsó és felsõ határát, és azt a módszert, amely alapján a pontszámok kiszámítása történik. Az ajánlati szakaszban is készült dokumentáció. Ezen dokumentáció tartalmáról is készített ajánlatkérõ részletes tartalomjegyzéket, mely szerint a dokumentáció részei voltak az ajánlati felhívás, az ajánlati dokumentáció írásos része, az iratminták, a közbeszerzési eljárás esemény naptára, az árazatlan, tételes költségvetés, ÉMI-szakvélemény, Báthory Sándor által készített szakvélemény és a tervezõi-mûszaki tervdokumentáció.<br>
Kérelmezõ a dokumentációt 2003. május 8-án vette át.<br>
A dokumentáció ún. írásos részében ajánlatkérõ megismételte a beszerzés tárgyát, amely tartalmában megegyezett a részvételi felhívás és az ajánlati felhívásban közöltekkel. Itt határozta meg ajánlatkérõ az ajánlat költségkimunkálásának formáját, mely szerint az ajánlati árat a csatolt tervdokumentációval összhangban, a teljes üzembe helyezhetõ állapot biztosításával kell megadni, épületenkénti és munkanemenkénti bontásban, prognosztizált fix versenyáron fõösszesítõ csatolásával, nettó + áfa megbontásban. A pályázathoz a csatolt tervezõi költségvetést az ajánlattevõ által választott árazási formában kell beárazni, míg a jogos mûszaki észrevételekre ugyancsak épületenként önálló tételes költségvetést kell készíteni. Az eddig elkészült és megmaradó mûszaki tartalom költségeit szintén ezen költségvetés keretein belül kell meghatározni önálló költségvetési fejezetben.<br>
A jótállási idõ vonatkozásában ajánlatkérõ elvárása az volt, hogy ajánlattevõnek az általa elvégzett és a korábban elkészült és megmaradó mûszaki tartalomra együttesen kell jótállási idõt vállalni. A jótállási idõ tekintetében az ajánlattevõtõl teljes körû felelõsségvállalást igényel, azaz az eddig elkészült munkarészekre is kötelezõen kiterjed a jótállási kötelezettség. Ennek kapcsán ajánlatkérõ megjegyezte, hogy az elkészült munkák a dokumentációban rögzítésre kerültek, azok megfelelõségérõl szakértõi vélemény készült, amely szintén a dokumentáció része. Ezek alapján az ajánlattevõnek kell eldöntenie, hogy az eddig elkészült munkarészekbõl mennyit minõsít megfelelõnek és továbbépítésre alkalmasnak, illetve mit bont vissza. Ezen meghatározásnak tükrözõdnie kell a tételes költségkimunkálásban is. A dokumentáció részét képezõ ÉMI-szakvélemény a meglévõ épület kivitelezésének minõségérõl készült összefoglalásában az alábbi javaslatot tette. "A vizsgált szerkezetek nem teljesítik a szerzõdés szerinti elsõ minõségi osztály követelményeit. Továbbépítés esetén a tervezett mûanyag ablakok nem lennének elhelyezhetõk az igen változó méretû nyílásokban, a vasbeton szerkezetek alakilag torzultak, sem a tervezett külsõ burkolat, sem a belsõ vakolás nem készíthetõ el csak jelentõs többletmunkával. A szigetelés eredményesen nem javítható.<br>
A fentiek alapján a felépítményi szerkezetek bontásával és szakszerû újjáépítésével lehet a terv szerinti épületet a szerzõdés szerinti minõségben megvalósítani."<br>
Báthory Sándor igazságügyi szakértõ által készített szakvélemény szintén a meglévõ épület készültségi állapotát és minõségi vizsgálatát tartalmazta. Javaslatként megfogalmazta, hogy mindkét épületszárny külsõ és belsõ falainak teljes visszabontása és szakszerû újrafalazása célszerû, a tornatermi épületszárny külsõ monolit vasbeton pilléreinek a talpgerendáig való visszabontása és szakszerû újrakivitelezése javasolt.<br>
Ajánlatkérõ az ajánlattevõk részére 2003. május 20-án helyszíni konzultációt is tartott.<br>
A konzultációról készült jegyzõkönyv 3. oldala tartalmazza, hogy az ajánlati dokumentáció pontjai az alábbi részletezés szerint pontosításra kerül. A részletes kiírás 1.1. pontjában rögzített mûszaki tartalom pontosítása: a mûszaki tartalmat a tenderdokumentációban is található szakvélemények figyelembevételével - a korábbi kivitelezõ által elkészített megmaradó és elbontandó munkarésszel - módosul, illetve kiegészül. A részletes kiírás 2.1. pontjában a vállalkozói ajánlat költségkimunkálásának igénye változatlanul alapvetõ követelmény, amit ajánlatkérõ az alábbiakkal egészít ki.<br>
A dokumentáció részét képezõ Báthory Sándor szakértõ által és az ÉMI Kht. által készített szakvéleményben rögzítetteket a tételes költségvetés kidolgozásánál figyelembe kell venni. Ajánlatkérõ továbbá lehetõséget biztosít ajánlattevõk részére, hogy - a szakvéleményben megítélt minõsítések figyelembevételével - a visszabontandó munkarészeket eltérõen határozza meg saját felelõsségére. Ez esetben ajánlattevõi nyilatkozat és indoklás szükséges cégszerû aláírással ellátva, a statikai szerkezetek esetében pedig statikus szakvéleménye is szükséges. Ajánlatkérõ további helyszíni szemlét és szükségesség esetén feltárásokat is biztosít elõzetes bejelentkezés és idõpont-egyeztetés alapján. Ajánlatkérõ megjegyezte, hogy ezek nem kötelezõ érvényûek, csupán lehetõség ajánlattevõk részére.<br>
A kérelmezõ által feltett kérdésre - mely szerint miért kerültek becsatolásra a szakvélemények, ha ettõl eltérõ ajánlatot is lehet tenni - ajánlatkérõ azt a választ rögzítette, hogy abból a célból csatolta be a szakértõi véleményeket, hogy azok nagy része nem jelöl meg statikai alkalmatlanságot, így ebbõl adódóan csupán lehetõséget kíván biztosítani ajánlattevõk részére, hogy saját hatáskörben saját felelõsségére döntsenek a visszabontható mûszaki tartalom nagyságáról.<br>
Ajánlatkérõ rögzítette azt is, hogy az épületek alapozásával a csatolt szakvélemények valóban nem foglalkoznak, de ajánlatkérõ feltárásos lehetõséget biztosít az elkészült alaptestek szemrevételezésére annak érdekében, hogy a tervszerûség és a megfelelõ minõség megállapítható legyen.<br>
A jegyzõkönyv megerõsítette, hogy ajánlattevõt az alaptestekre vonatkozóan is jótállási kötelezettség terheli, így a megmaradó épületrészre és az alapozási szerkezetekre is.<br>
Az ajánlattételi határidõ az ajánlati felhívás szerint 2003. június 5-e.<br>
A kérelmezõ ezt megelõzõen 2003. május 28-án nyújtott be jogorvoslati kérelmet a Döntõbizottsághoz, melyben kérte a jogsértés megállapítását, bírság kiszabását, ideiglenes intézkedésként a közbeszerzési eljárás felfüggesztését. Indoklásként elõadta, hogy álláspontja szerint a részvételi felhívásban megjelölt beszerzés tárgyához képest lényegesen megváltozott a közbeszerzés tárgya az ajánlati felhívásban és a dokumentációban. Ezzel pedig ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (1) bekezdését, illetve a 63. § (4) bekezdését. Kérelmezõ elõadta, hogy álláspontja szerint az ajánlati dokumentációból vált ismertté elõször, hogy az új épület és a meglévõ ABC-épület átalakítása helyett egy, már korábban megkezdett, de a korábbi vállalkozóval történt szerzõdésbontás miatt félbemaradt építményrõl van szó, amelyet ajánlattevõi választás szerint vagy visszabontani, vagy továbbépíteni kell.<br>
A 2003. május 20-án tartott konzultáción ajánlatkérõ maga is kijelentette, hogy a mûszaki tartalom a korábbi kivitelezõ által elkészített megmaradó és elbontandó munkarésszel módosul, illetve kiegészül. Valójában a konzultáció során, illetve a helyszíni bejárás alkalmával nyert megállapítást, hogy a részvételi felhívásban, illetve az ajánlati felhívásban írtak - a beszerzés tárgyát illetõen - gyökeres ellentétben vannak a dokumentációban meghatározottakkal.<br>
Kérelmezõ álláspontja szerint ajánlatkérõ nem határozta meg egyértelmûen a mûszaki tartalmat, hiszen egyrészt a részvételi felhívásban szó sem volt megkezdett, de be nem fejezett mû elbontásáról vagy továbbépítésérõl, másrészt pedig beszerzett ugyan egy szakértõi véleményt a félbehagyott mû állapotára vonatkozóan, azonban az egyes ajánlattevõk felelõsségére bízta azt, hogy tovább építik vagy visszabontják a már megkezdett építkezést. Álláspontjuk szerint a szakértõi vélemény egyértelmûen visszabontást javasol, így érthetetlen számukra, hogy ajánlatkérõ miért az ajánlattevõkre bízta a visszabontandó mûszaki tartalom nagyságát. Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdését is, mert a kiadott részletes mûszaki leírás alapján az egyes ajánlattevõk hatáskörébe utalja azt a kérdést, hogy a félbehagyott mû milyen részét (százalékát) kell visszabontani, illetve továbbépíteni. Ebbõl következõen az ár meghatározásánál igen jelentõs bizonytalanság áll elõ, amely az alapelveket sérti. Nem lehet azonos mûszaki tartalmú ajánlatokat elbírálni. Kérelmezõ állítása szerint a megmaradó részekrõl készült költségvetési kimutatás pontatlan, nem a kérelmezõ feladata ennek utólagos ellenõrzése. Az sem elfogadható számukra, hogy az ajánlatkérõ az ajánlattevõkre bízta, hogy saját maguk döntsék el, hogy kívánnak-e a feltárás lehetõségével élni az alaptestek szemrevételezését illetõen, hiszen ennek elvégzése az ajánlatkérõ feladata. Az ajánlattevõk számára ez többletköltséget jelent, és hátrányos helyzetben vannak e tekintetben azok az ajánlattevõk, akik több száz km-re vannak az építkezés helyszínétõl, ez pedig sérti az alapelvi rendelkezéseket.<br>
Ezen túlmenõen kérelmezõ sérelmezte azt is, hogy az ajánlatkérõ a más által végzett munkarészekre is jótállási kötelezettség vállalását írta elõ az ajánlattevõk számára.<br>
Kérelmezõ a jogsértésekrõl a tudomásszerzés idõpontjaként 2003. május 20-át, a konzultáció idõpontját jelölte meg.<br>
Ajánlatkérõ érdemi észrevételében a kérelmet részben elkésettség, részben megalapozatlanság okán kérte elutasítani. Indoklásként elõadta, hogy nem helytálló kérelmezõ azon állítása, mely szerint az ajánlattételi dokumentációban szerepelt az a kitétel, hogy a meglévõ ABC-épület átalakítása helyett egy már korábban megkezdett, de a korábbi vállalkozóval történt szerzõdésbontás miatt félbemaradt építmény található. A kérelmezõ a részvételi dokumentációt 2003. március 21-én vette át, és a részvételi dokumentáció a kivitelezés jelenlegi állapotának leírása címû fejezete részletesen tartalmazza a beszerzés tárgyát képezõ, más kivitelezõ által megkezdett munkák mûszaki tartalmát, tehát kérelmezõ már ekkor tudomást szerzett a megkezdett építkezésrõl. Továbbá az ajánlati dokumentáció 2. oldalán a 2.1. pont 2. francia bekezdése szintén tartalmazza, hogy az ajánlat költségkimunkálását az eddig elkészült és megmaradó mûszaki tartalom figyelembevételével kell meghatározni.<br>
A kérelmezõ az ajánlati dokumentációt 2003. május 8-án vette át, így ez az idõpont minõsül a tudomásszerzés idõpontjának. Ehhez képest pedig a 2003. május 28-án benyújtott jogorvoslati kérelem elkésettnek minõsül.<br>
Ajánlatkérõ álláspontja szerint egyebekben megalapozatlan is a jogorvoslati kérelem, hiszen a részvételi dokumentáció egyértelmûen rögzítette a kivitelezés jelenlegi állapotának leírása címû fejezetében a beszerzés tárgyát képezõ, más kivitelezõ által elkészített munkák mûszaki tartalmát. Az ajánlati dokumentációban is megjelennek ezek a munkák tételes mennyiségi meghatározással. Ennek figyelembevételével kérelmezõ elõtt ismert volt a beszerzés tárgya, és ennek alapján dönthetett volna arról, hogy kíván-e a közbeszerzési eljárás részesévé válni vagy sem. A konzultáción valóban elhangzott, hogy amennyiben az ajánlattevõ a visszabontás mellett dönt, akkor annak következményeként jelentkezhet bontási munka, ez azonban teljes egészében összhangban van az ajánlati felhívásban rögzítettekkel, miszerint az ajánlattevõ lehetõsége a jogos észrevételek önálló költségvetésben történõ szerepeltetése. A becsatolt szakvéleményekkel kapcsolatosan ajánlatkérõ azt határozta meg a konzultációs jegyzõkönyvben, hogy a költségvetés kidolgozását a csatolt szakvélemények figyelembevételével kell elkészíteni. Ajánlatkérõ alternatív lehetõségként ajánlotta meg a szakvéleményekben rögzítettektõl eltérõen más mûszaki megoldás lehetõségét. Ez esetben ajánlatkérõ meghatározta a feltételeit, melyet követõen jelezte, hogy mindezek "nem kötelezõ érvényûek, csupán egy lehetõség". Ajánlatkérõ által sem vitatottan az alapozási munkák minõsítésével a szakvélemény nem foglalkozik, de épp erre tekintettel ajánlatkérõ korlátlanul helyszíni szemlét biztosít, melyhez az alapozás megtekintésére a feltárást is biztosítja a kért alapozási pontokon. Tehát nem az ajánlattevõk feladatává tette ajánlatkérõ az alaptestek vizsgálatához szükséges feltárások elvégzését. Az esélyegyenlõség sérelme nem valósult meg, hiszen minden ajánlattevõ számára biztosítva volt a helyszíni szemle lehetõsége. Az esélyegyenlõség sérelme ajánlatkérõ szerint a közbeszerzési eljárásban nem valósult meg. Nem jár az esélyegyenlõség sérelmével az a körülmény, hogy a helyi vállalkozók t<br>
öbb ismerettel rendelkeznek, mint aki több 100 km-re van az építkezés helyszínétõl, és a feltárási munkát nem tudja elvégezni. Minden ajánlattevõ a saját maga kockázatára vállalja, hogy az ország bármely területén lévõ munka elvégzésére ajánlatot tesz annak ismeretében, hogy vállalkozása esetleg többletkiadással jár a helyi vállalkozók vállalási árához képest. Az ajánlati ár meghatározásában rejlõ bizonytalanság szintén minden ajánlattevõnél fennállhat, tehát ez sem valósítja meg az esélyegyenlõség sérelmét. Ajánlatkérõ hivatkozott arra is, hogy a jelen beszerzés tárgya vonatkozásában 2002-ben folytattak le közbeszerzési eljárást, ahol a kérelmezõ is ajánlattevõ volt, így feltételezhetõ, hogy több ismerettel rendelkezett, mint azon ajánlattevõk, akik a jelen eljárásban kívánnak csak részt venni. A 2002. évi közbeszerzési eljárás eredményérõl a kérelmezõ tudomást szerzett, de ha nem is követte az építkezés sajtóvisszhangot keltett további sorsát, a részvételi dokumentációból mindenképpen megállapítható volt, hogy az építkezés elkezdõdött, és milyen készültségi fokon áll. A részvételi szakaszban a kérelmezõnek kérdése nem volt az építkezések állására vonatkozóan, az ajánlati dokumentáció és az árazatlan költségvetés pedig egyértelmûvé tette, hogy milyen munkálatok elvégzésére kell ajánlatot tenni.<br>
A Döntõbizottság D.270/3/2003. sz. határozatában ideiglenes intézkedésként a közbeszerzési eljárás felfüggesztésérõl határozott.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) és (8) bekezdése szerint:<br>
(7) Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
(8) A (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
A rendelkezésre álló iratok alapján megállapítást nyert, hogy a részvételi felhívás és az ajánlati felhívás is egyezõen tartalmazza a beszerzés tárgyát.<br>
A részvételi szakaszban kiadott és kérelmezõ által 2003. március 21-én átvett dokumentáció a kivitelezés jelenlegi állapotának leírását tartalmazta, amelybõl egyértelmûen kitûnt, hogy a kivitelezés milyen készültségi szinten van. Kérelmezõ számára tehát a részvételi dokumentációból egyértelmûen ismertté vált, hogy korábban építési munkák végzésére sor került, és ennek továbbfolytatása szükséges. Kérelmezõ a jogorvoslati eljáráson tartott tárgyaláson maga sem vitatta, hogy a részvételi dokumentáció jelenlegi állapot leírása fejezetbõl következtetni lehetett, hogy egy már megkezdett beruházás folytatása a beszerzés tárgya.<br>
Kérelmezõ a részvételi felhívás és a dokumentáció ismerete alapján dönthetett, hogy jelen eljárás részese kíván-e lenni vagy sem. A részvételi szakaszban a beszerzés tárgyával kapcsolatban kérdése nem merült fel, jelentkezését is beadta az elõírt határidõben, 2003. április 7-én.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) és (8) bekezdései alapján a részvételi felhívás és a részvételi dokumentáció tartalmi elõírásaival kapcsolatos esetleges jogsértõ elõírások 2003. május 28-án benyújtott jogorvoslati kérelemben már eredménnyel nem támadhatóak, azok elkésettnek minõsülnek. Az elkésett kérelmi elemek érdemi vizsgálatának eljárásjogi akadálya van.<br>
A Döntõbizottság ezt követõen vizsgálta, hogy az ajánlati felhívás a dokumentáció és a konzultáción elhangzottak összhangban állnak-e egymással, illetve a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdésében megfogalmazottaknak eleget tett-e ajánlatkérõ.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
Jelen beszerzés építési beruházás volt, így a kiírásnak meg kellett felelnie az 1/1996. (II. 7.) KTM rendeletben foglalt elõírásoknak is.<br>
Ajánlatkérõ az ajánlati felhívásban meghatározta a beszerzés tárgyát, a kiadott dokumentáció tartalmazta az elõírt árazatlan költségvetést, valamint a szükséges tervdokumentációkat. A dokumentációban rögzítésre került, hogy az árat a csatolt tervdokumentációval összhangban épületrészenként és munkanemenkénti bontásban kell megadni, a csatolt tervezõi költségvetést be kell árazni, míg a jogos mûszaki észrevételekre - ugyancsak épületrészenként - önálló tételes költségvetést kell készíteni.<br>
A konzultáción rögzítésre került, hogy a dokumentáció részét képezõ szakvéleményeket figyelembe kell venni a tételes költségvetés kidolgozásánál. A konzultáción a szakértõi véleményekre vonatkoztatva ajánlatkérõ rögzítette, hogy ajánlattevõknek lehetõséget biztosít, hogy az abban foglaltaktól eltérõen határozzák meg saját felelõsségükre a visszabontandó részeket, azonban ezek nem kötelezõ érvényû elõírások.<br>
A Döntõbizottság álláspontja szerint az ajánlati felhívás, a dokumentáció és a konzultáción elhangzottak összhangja fennáll, az ajánlati felhívásban és a dokumentációban rögzítettekhez képest az ajánlatkérõi igények nem változtak. Az ajánlattevõknek ajánlataikat a kiadott költségvetés beárazásával kellett elkészíteniük, ez biztosítja az azonos mûszaki tartalmú ajánlatok beérkezését.<br>
A jogos észrevételek, így a bontási munkák kiírástól történõ eltérõ megítélését külön költségvetési fejezetben kell megadni. Ez a megoldás sem sérti az esélyegyenlõség alapelvi rendelkezését. Ezzel a megoldással ajánlatkérõ lehetõséget biztosított, hogy ajánlattevõk a tételes költségvetési kiírásban szereplõ pontatlanságokat, jogos észrevételeiket külön költségvetési fejezetben jelezhessék.<br>
A kérelmezõ jogorvoslati kérelmének az a része sem megalapozott, mely szerint a feltárási munkák végzése ajánlatkérõi és nem ajánlattevõi feladat.<br>
A konzultációról készített jegyzõkönyv egyértelmûen rögzíti, hogy ajánlattevõi igény esetén "szükség esetén feltárásokat is biztosít ajánlatkérõ, elõzetes bejelentkezés és idõpont-egyeztetés alapján." Ebbõl kitûnik, hogy feltárási munkák végzését ajánlatkérõ nem kívánta az ajánlattevõkre áthárítani, hanem ezek végzésére igény esetén készen áll, ennek nem mond ellen a konzultációs jegyzõkönyv 4. oldala sem, amely rögzítette, hogy "ajánlatkérõ feltárásos lehetõséget biztosít az elkészült alaptestek szemrevételezésére".<br>
Az ajánlatkérõ valamennyi ajánlattevõ részére biztosította ezt a lehetõséget, tehát az esélyegyenlõség biztosítása megtörtént. Az a körülmény pedig, hogy az egyes ajánlattevõknek milyen távolságból kell megközelíteni a beruházás helyszínét, relevanciával nem bíró körülmény, hiszen ajánlattevõknek maguknak kell eldönteni, hogy az adott közbeszerzési eljárás részesévé kívánnak-e válni, vagy sem.<br>
A kérelmezõ sérelmezte továbbá, hogy ajánlattevõknek jótállást kell vállalniuk az eddig elkészült munkarészekre is. Ez az ajánlatkérõi elõírás sem jogszabálysértõ, konkrét tv.-i rendelkezésbe nem ütközik. Ajánlattevõk maguk eldönthetik, hogy az adott eljárásban az ajánlatkérõi igényeknek eleget kívánnak-e tenni, vagy sem.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 30.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>