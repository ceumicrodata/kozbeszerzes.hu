<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6057)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.294/12/2003.<br>
<br>
Tárgy: a Németh Kft. jogorvoslati kérelme a Gyõr Barátságpark Lakásszövetkezet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Németh Nyílászáró Gyártó és Forgalmazó Kft. (5502 Gyomaendrõd, Fõ u. 81/1., képviseli: dr. Asztalos Erzsébet jogtanácsos, 1143 Budapest, Stefánia út 55. III/3., a továbbiakban: kérelmezõ) által a Gyõr Barátságpark Lakásszövetkezet (9023 Gyõr, Földes Gábor u. 8/A-B., nevében és képviseletében eljár: Gyõr-Moson-Sopron Megyei Beruházási Kft., 9022 Gyõr, Czuczor Gergely u. 18-24., a továbbiakban: ajánlatkérõ) "9023 Gyõr, Földes Gábor u. 8/A-B. sz. panel lakóépületek (2 × 11 szintes, két lépcsõház, 77 db lakás) 261 db nyílászáróinak cseréje mûanyag szerkezetre az ajánlati dokumentációban rögzített követelményrendszernek megfelelõen" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, dokumentumok és a felek által tett észrevételek, valamint a tárgyaláson elõterjesztett nyilatkozatok alapján az alábbiakat állapította meg.<br>
Ajánlatkérõ 2003. április 23-án ajánlati felhívásnak a Közbeszerzési Értesítõben történõ megjelentetésével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ az ajánlati felhívás 9. pontjában az alábbiakat határozta meg: "a pénzügyi ellenszolgáltatás teljesítésének feltételei, illetve hivatkozás a vonatkozó elõírásokra: a számlaösszeg 2/3 részének átutalása a beérkezéstõl számított 5 banki napon belül, az 1/3 rész átutalása az állami támogatás önkormányzat részére történõ átutalását követõ 5 banki napon belül történik. Elõleg nyújtására nincs lehetõség."<br>
Ajánlatkérõ az ajánlati felhívás 11. a) pontjában az ajánlattevõk pénzügyi-gazdasági és mûszaki alkalmasság igazolására kért adatok és tények között a pénzügyi alkalmasság igazolása körében az elsõ és harmadik nagy francia bekezdésben az alábbiakat határozta meg:<br>
- "mérlegadatok és eredménykimutatás 2001. évre a cégbírósághoz benyújtott formátumú másolata"<br>
- "a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja alapján az elõzõ 3 év forgalma és ugyanezen idõszakban a közbeszerzés tárgyának forgalmáról szóló nyilatkozata."<br>
Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között az ötödik francia bekezdésben meghatározta az alábbiakat:<br>
- "amennyiben a 2000-2002. években az ajánlattevõ forgalmán belül a beszerzés tárgyának megfelelõ nettó éves forgalma nem éri el a beszerzés értékének háromszorosát"<br>
Ajánlatkérõ az ajánlati felhívás 13. pontjában az alábbiakat határozta meg:<br>
"13. a) Az ajánlatok elbírálásának szempontjai: az összességében legelõnyösebb ajánlat.<br>
b) a 34. § (3) bekezdésében foglaltak: az összességében legelõnyösebb ajánlat megítélésére szolgáló részszempontok és azok súlyszámai:<br>
részszempontok	súlyszámok<br>
- ajánlati ár (Ft)	30<br>
- az elõírt teljesítési határidõhöz képest történõ elõteljesítés mértéke (nap)	30<br>
- alkalmassági idõn túli garanciavállalás (év)	20<br>
- az elõírtnál kedvezõbb fizetési határidõ vállalása (nap)	20<br>
Adható pontok száma: 1-10<br>
Az értékelési módszer valamennyi részszempont esetében: a legkedvezõbb ajánlat maximális pontot kap, a többi ehhez képest arányosan kevesebbet."<br>
Ajánlatkérõ ajánlati feltételek címû dokumentációt is készített, mely a feltételeken túlmenõen nyilatkozatmintákat, szerzõdéstervezetet és mûszaki leírást tartalmazott. A dokumentáció részét képezõ vállalkozási szerzõdés 8. pontjában ajánlatkérõ az alábbiakat tüntette fel.<br>
"A számlaösszeg 2/3 részének átutalása a beérkezéstõl számított 5 banki napon belül, az 1/3 rész átutalása az állami támogatás önkormányzat részére történt átutalását követõen 5 banki napon belül történik az …… pénzintézetnél vezetett …… számú számlájára.<br>
Az 1/3 állami támogatást (…… forint) vállalkozó megelõlegezi."<br>
A szerzõdéstervezet garancia címû 24. pontja az alábbiakat tartalmazza:<br>
"24. a beépített nyílászárókra 10 év profil- és üvegminõség-garanciát, a vasalatra 1 év garanciát vállal vállalkozó. A garancia elsõ 12 hónapja jótállás."<br>
A 2003. június 3-i ajánlattételi határidõre a kérelmezõ és az ABLAKCENTRUM Kft. nyújtott be ajánlatot.<br>
A bontási eljárás során a kérelmezõ kérésére a garanciavállalás és a fizetési határidõ is ismertetésre került mindkét ajánlat esetében. Kérelmezõ kifogásolta az ABLAKCENTRUM Kft. részletfizetésre vonatkozó ajánlati elemét.<br>
Ajánlatkérõ 2003. június 11-én tartotta a közbeszerzési eljárás eredményhirdetését, melyen kihirdette, hogy a közbeszerzési eljárás nyertese az ABLAKCENTRUM Kft. ajánlata, míg kérelmezõt a szerzõdés teljesítésére alkalmatlanná nyilvánította.<br>
Az összegzés az eljárásról címû irat 3. pontjában az érvénytelen ajánlatot tevõ, illetve az alkalmatlan ajánlatot tevõk neve és az érvénytelenség, a kizárás vagy az alkalmatlanság indokai szövegrész alatt kérelmezõ ajánlatával kapcsolatban az alábbiakat tüntette fel ajánlatkérõ:<br>
"Az ajánlati felhívás 11. b) pontja alapján az ajánlattevõnek a szerzõdés teljesítése alkalmatlanná minõsül, ha a 2000-2002. években az ajánlattevõ forgalmán belül a beszerzés tárgyának megfelelõ nettó éves forgalma nem éri el a beszerzés értékének háromszorosát."<br>
Kérelmezõ 2003. június 13-án nyújtotta be jogorvoslati kérelmét a Döntõbizottsághoz, melyet 2003. június 17-én kiegészített, továbbá a jogorvoslati eljárás során tartott tárgyaláson pontosított. Kérelmében kérte, hogy a Döntõbizottság állapítsa meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdésének, 59. § (1) bekezdésének, 44. § (8) bekezdésének, 61. § (7) bekezdésének, valamint az 52. § (1) és (2) bekezdésének megsértését, továbbá alkalmazzon bírságot a jogsértések megállapításával kapcsolatban. Kérelmének indokául elõadta, hogy álláspontja szerint az õ ajánlatát nem érvénytelenné nyilvánította ajánlatkérõ, illetve ha érvénytelenné nyilvánította, akkor az jogszabálysértõ volt tekintettel arra, hogy a Kbt. 52. § (2) bekezdésében felsorolt feltételeken túlmenõen egyéb ok miatt nem lehet az egyes ajánlatokat érvénytelenné nyilvánítani, és álláspontja szerint az õ ajánlatával kapcsolatban egyik feltétel sem áll fenn. Amennyiben pedig ajánlatát nem minõsítették érvénytelenné, hanem adott esetben alkalmatlanná, akkor azt értékelni kellett volna, hiszen a Kbt. rendelkezései alapján csak az érvénytelen ajánlatok nem vesznek részt az eljárások további szakaszaiban, vagyis az ajánlatok értékelésében. Álláspontja szerint ajánlata nem tekinthetõ alkalmatlannak sem, mert az ajánlatának a 49. oldalán található nyilatkozat adatai alapján egyértelmûen megállapítható, hogy az ajánlati felhívás 11. pontjában alkalmasság, illetve alkalmatlansági feltételként meghatározottak nem teljesülnek az õ ajánlatával kapcsolatban, hiszen a 3 éves idõszakra vonatkozóan a háromszoros mértékû bevétel megvalósult. Ezt az ajánlatának 49. oldalán lévõ nyilatkozatának az értékesítés nettó árbevétele (E Ft) címû elsõ sorából lehetett volna megállapítani. Ezzel kapcsolatban ebben a nyilatkozatban szerepel ugyan a második sorban a közbeszerzés tárgyának forgalma (E Ft) címû sor, azonban ez csak az adott években a kérelmezõnek a közbeszerzési eljárásokkal kapcsolatos forgalma. Álláspontja szerint a két sor alapján egyértelmûen megállapítható, hogy az elsõ sor adatai alapj<br>
án az ajánlatkérõ által meghatározott 3-szoros árbevétel megvalósul, hiszen a 3-szoros árbevétel nem a közbeszerzési eljárások során szerzett, illetve bonyolított forgalomra elõírt feltétel. Az ajánlatban szereplõ ezen adat álláspontja szerint csak egy olyan többletinformáció volt, melyet ajánlatkérõ nem is kért. Álláspontja szerint egyértelmûen megállapítható az, hogy a kérelmezõ nettó árbevételének jelentõs része, sõt az szinte teljes egészében csak a beszerzés tárgyának elõállításával, forgalmazásával kapcsolatban merül fel. Álláspontja szerint az ajánlatának részét képezte a cégkivonat, amelybõl a tevékenység körei alapján megállapítható, hogy ez a fõ tevékenysége és ebbõl származik a bevétele szinte teljes egészében. Elõadta továbbá, hogy a közbeszerzés tárgyának forgalma címû sor szövegében az (E Ft) rész elírás volt, az ebben a sorban feltüntetett adatok forintban értendõk. Ezt követõen elõadta, hogy álláspontja szerint a nyertes ajánlattevõ ajánlata érvénytelen, ugyanis a fizetési feltételeket nem az ajánlati felhívásban meghatározottaknak megfelelõen adta meg, eltért a felhívás szövegétõl, továbbá olyan többletinformációkat szerepeltetett benne (pl. 1/3-os önrész), melyek nem szerepeltek az ajánlati felhívásban, illetve dokumentációban.<br>
Továbbá álláspontja szerint a garanciavállalási nyilatkozat sem megfelelõ a nyertes ajánlattevõ ajánlatában, illetve azt nem megfelelõen értékelte az ajánlatkérõ, hiszen a nyertes ajánlattevõ csak a profilra és az üvegminõségre tett 15 éves vállalást, míg a vasalásra nem, õ pedig ajánlatában 12 év teljes körû garanciát vállalt.<br>
Kérelmezõ sérelmezte még a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértését tekintettel arra, hogy a jegyzõkönyvek nem felelnek meg a jogszabályban elõírt tartalmi elemeknek, nem az ajánlatok valós tartalmi elemeit rögzíti pl. az összegzés az eljárásról címû irat, illetve a bontási jegyzõkönyv.<br>
A továbbiakban a jogorvoslati eljárás során az ajánlatkérõ által felsorolt a kérelmezõ ajánlatának érvénytelenségét megalapozó adatokkal, illetve tartalmi elemekkel kapcsolatban elõadta, hogy azok valótlanok, az õ ajánlata érvényes volt. Egyebekben ajánlatkérõ azt nem is nyilvánította jogszerûen érvénytelenné.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a kérelmezõ ajánlatának alkalmatlanságát állapították meg, mert az ajánlatának a 49. oldalán szereplõ nyilatkozatban, a közbeszerzés tárgyának forgalmaként feltüntetett összegek esetében fennáll az az alkalmatlansági feltétel, hogy a 2001., és 2002. években nem nagyobbak, mint a kérelmezõ által ajánlott vállalási ár háromszorosa. Azzal kapcsolatban, hogy kérelmezõ csak egy többletinformációt tüntetett fel ezen a soron, elõadta, hogy a nettó árbevételbõl nem tudta megállapítani, illetve nem lehetett megállapítani azt, hogy annak milyen része származik a beszerzés tárgyához hasonló termékek forgalmazásából, tekintettel arra, hogy az ajánlatban megtalálható a kérelmezõ cégkivonata is és ez alapján több tevékenységi körrel rendelkezik.<br>
Egyebekben elõadta, hogy kérelmezõ ajánlatával kapcsolatban érvénytelenséget is megállapított még az értékelés során, azonban az errõl készült jegyzõkönyvbe, illetve az összegzésbe már csak a kérelmezõ ajánlatának alkalmatlansága került be adminisztratív okok miatt. Ezzel kapcsolatban hivatkozott a kérelmezõ ajánlatának számos érvénytelenségi okára.<br>
Elõadta, hogy õk a szerzõdés teljesítésére alkalmatlanná nyilvánították a kérelmezõt, ennek alapján álláspontja szerint nem kellett az ajánlatot értékelni. Álláspontja szerint a nyertes ajánlata érvényes volt, a garanciavállalási nyilatkozata megfelelõ volt, hiszen az ajánlati felhívásban meghatározott minimumot biztosította, illetve a vasalásra nem tett többletfelajánlást, míg a profilra és az üvegminõségre 15 éves vállalást tett. Álláspontja szerint a vasalásra a jogszabályi elõírások vonatkoznak, ennek megfelelõen a nyertes ajánlata e tekintetben érvényes. Elõadta, hogy szintén érvényes álláspontja szerint a nyertes ajánlata a fizetési feltételek tekintetében is, hiszen az ajánlati felhívásnak megfelelõen, illetve ahhoz képest még többletkedvezményt jelölt meg ajánlatában a nyertes ajánlat benyújtója, hiszen a lakosság önrészével kapcsolatban kedvezõbb fizetési feltételeket tüntetett fel, mint amit kötelezõként elvárt ajánlatkérõ. Hivatkozott rá, hogy az 1/3-os önrész nem volt olyan többletinformáció, amelyet a Széchenyi terv lakás-korszerûsítési programjának ismeretében bárki szabadon ne ismerhetett volna meg (1/3-os felosztás, illetve az önrész szerepe). Elõadta, hogy ez egy olyan többletelem, amelyet abban az esetben, ha több ajánlatot kellett volna összehasonlítani az értékelés során nem lehetett volna kedvezõbbként figyelembe venni, azonban az ajánlati felhívás feltételeinek megfelelt, így érvényes, ami pontozás esetén többletpontszámokat nem eredményezett volna tekintettel arra, hogy ez nem volt az elbírálás szempontja.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az alábbiak szerint megállapította, hogy a jogorvoslati kérelem megalapozatlan:<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja szerint az ajánlattevõ alkalmassága igazolható az elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése alapján az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
Kérelmezõ ajánlatának 49. oldalán az alábbi nyilatkozatot tette:<br>
2002. évi és az azt megelõzõ 2 év teljes és évenkénti forgalma, ugyanezen idõszak közbeszerzés tárgyának forgalma az alábbiak szerint alakult:<br>
Értékesítés nettó árbevétele	(E Ft)<br>
- 2000	353 543<br>
- 2001	306 507<br>
- 2002	336 974<br>
- Összesen	997 024<br>
Közbeszerzés tárgyának forgalma	(E Ft)<br>
- 2000	61 947 500<br>
- 2001	24 602 219<br>
- 2002	53 440 762<br>
- Összesen	139 990 481<br>
Ajánlatkérõ az ajánlati felhívás 11. b) pontjának ötödik francia bekezdésében alkalmatlansági feltételként határozta meg azt, ha az ajánlattevõ forgalmán belül a beszerzés tárgyának megfelelõ nettó éves forgalom nem éri el a beszerzés értékének háromszorosát. E tekintetben a beszerzés értékeként az ajánlattevõ által ajánlott ajánlati árat kell figyelembe venni.<br>
A kérelmezõ ajánlati ára 26 331 308 Ft + 25% áfa, összesen bruttó 32 914 135 Ft volt. Ennek alapján a kérelmezõ esetében a beszerzés értékének háromszorosa összege alatt nettó 78 993 924 Ft-ot, illetve bruttó 98 742 405 Ft-ot kell érteni. A kérelmezõ ajánlatának 49. oldalán található nyilatkozat a közbeszerzés tárgyának forgalma címû sorának adatai alapján kérelmezõnek a 2000., 2001. és 2002. évek esetében egyik évben sincs az ajánlati ár háromszorosát elérõ közbeszerzés tárgyának forgalmából származó bevétele.<br>
A Döntõbizottság álláspontja szerint az ajánlati felhívás 11. a) pontjának harmadik nagy francia bekezdése egyértelmûen rendelkezett arról, hogy mind az értékesítés nettó árbevételérõl, mind ugyanezen idõszak a közbeszerzés tárgyának forgalmáról szóló adatokat csatolni kell, illetve azokról nyilatkozni kell az ajánlatban. Erre tekintettel kérelmezõnek azon álláspontját, hogy a közbeszerzés tárgyának forgalma alatt csak az adott évek közbeszerzési eljárásai során forgalmazott eszközök forgalmát tüntette fel, és nem ez a sor volt az irányadó az ajánlati felhívás feltételei szerint ténylegesen az értékesítés nettó árbevételének túlnyomó része a beszerzés tárgyának megfelelõ nyílászáró gyártásából és forgalmazásából származik, a Döntõbizottság nem fogadta el, tekintettel arra, hogy az ajánlati felhívás egyértelmû volt e tekintetben, és ajánlatkérõ is egyértelmû szöveget tüntetett fel mind a nyilatkozat szöveges, mind táblázatos részében, hiszen a közbeszerzés tárgyának forgalmát tüntette fel. A Döntõbizottság nem fogadta el ajánlatkérõ ezen nyilatkozatát azért sem, mert a felhívás 11. a) pont harmadik francia bekezdésében külön kellett a nettó éves forgalmat és a beszerzés tárgyára vonatkozó adatokat közölni, így a felhívás 11. b) pont ötödik francia bekezdése esetén nem lehetett a nettó éves árbevétel sorokból kiindulni.<br>
A Döntõbizottság egyebekben megállapította, hogy a kérelmezõ ajánlatában olyan utalás, illetve olyan szövegrész ami azt tartalmazná, hogy a 49. oldalon található nyilatkozat közbeszerzés tárgyának forgalma címû oszlopában csak az adott években közbeszerzési eljárások során forgalmazott termékekkel kapcsolatos forgalmi adatokat tüntette fel kérelmezõ, nem található. Ennek alapján, tekintettel arra, hogy a nyilatkozatból, illetve az ajánlat szövegébõl nem állapítható meg, hogy a feltüntetett közbeszerzés tárgyának forgalmára adott értékek kifejezetten csak közbeszerzési eljárások szerzõdéseinek összegei lennének, ezért arra kérelmezõ alappal nem hivatkozhat.<br>
Ajánlatkérõ döntése a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdésére tekintettel kérelmezõ alkalmatlanságára vonatkozóan jogszerû volt, mivel az ajánlati felhívás 11. b) pont ötödik francia bekezdés szerinti alkalmatlansági szempont fennáll. Így a jogorvoslati kérelem e része megalapozatlan.<br>
Kérelmezõ ajánlatát ajánlatkérõ nem nyilvánította érvénytelenné a közbeszerzési eljárás során. Erre tekintettel a jogorvoslati eljárás során ezzel kapcsolatban elõadottakat a Döntõbizottság nem vehette figyelembe, hiszen a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján eljárva csak ajánlatkérõ azon döntéseit vizsgálhatja meg, melyeket ajánlatkérõ a közbeszerzési eljárás során hozott.<br>
Ajánlatkérõnek pedig a kérelmezõ ajánlatának érvénytelenségével kapcsolatos döntése nem volt.<br>
A Döntõbizottság ezt követõen kérelmezõnek az alkalmatlan ajánlat értékelésére és adott esetben szerzõdés kötésére vonatkozó kérelmi elemét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklet 2. a) pontja szerint az értékelés a következõkre vonatkozhat: az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei.<br>
A Döntõbizottság álláspontja szerint fogalmilag kizárt az, hogy a szerzõdés teljesítésére alkalmatlan ajánlattevõ ajánlatát ajánlatkérõ értékelje, illetve összehasonlítsa más, a szerzõdés teljesítésére alkalmas ajánlattevõk ajánlatával.<br>
A közbeszerzési eljárás lefolytatásának célja valamely termék, szolgáltatás beszerzése, melynek teljesítése, megvalósítása a nyertes ajánlattevõk feladata. A nyertes ajánlattevõk kiválasztása során kell az ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése alapján megállapítani egyes ajánlattevõknek a szerzõdés teljesítésére vonatkozó alkalmasságát, illetve alkalmatlanságát, ugyanis a beszerzés tárgya, illetve maga a közbeszerzések lefolytatásának célja hiúsulna meg abban az esetben, ha nyertes ajánlattevõként szerzõdés teljesítésére alkalmatlan ajánlattevõ szerepelhetne. Ennek alapján a szerzõdés teljesítésére alkalmatlannak nyilvánított ajánlattevõ ajánlatának értékelése és adott esetben az õ ajánlatának az egyébként kedvezõ elemei folytán az eljárás nyertesévé válása esetleg olyan ellentmondást eredményezhetne, mely szerint a szerzõdés teljesítésére alkalmatlan cég lehetne egy eljárás nyertese. A Kbt. 44. § (8) bekezdésében meghatározott eljárás, illetve a Kbt. 44. §-ában meghatározott alkalmassági, alkalmatlansági okok taxatív listája éppen azért került meghatározásra, hogy csupán a szerzõdés teljesítésére alkalmas ajánlattevõk közül kerülhessen ki az eljárás nyertese. Ennek megfelelõen rendelkezik a Kbt. 5. sz. mellékletének Összegzés az eljárásról címû része is, melynek 2. a) pontja úgy rendelkezik, hogy "az érvényes ajánlatot tevõ ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei."<br>
A fentiek alapján a Kbt. rendelkezései kizárják annak lehetõségét, hogy alkalmatlan ajánlat értékelésre kerüljön, hiszen az Összegzés az eljárásról címû 5. sz. melléklet szövege is kifejezetten csak az érvényes ajánlatok, illetve az érvényes ajánlatot benyújtó és a szerzõdés teljesítésére alkalmas ajánlattevõk által benyújtott ajánlatok értékelésérõl rendelkezik. A fentiek alapján ajánlatkérõ e kérelmi eleme megalapozatlan.<br>
A Döntõbizottság ezt követõen a nyertes ajánlat érvényességét vitató kérelmi elem megalapozottságát vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Fizetési feltételek:<br>
ABLAKCENTRUM Kft. ajánlatának részét képezõ vállalkozási szerzõdés tervezet 2. (az ajánlat 20. oldalának) 8. pontjában az alábbi szöveg található:<br>
"A számlaösszeg 2/3 részének átutalása a beérkezéstõl számított 30 banki napon belül, 1/3 rész átutalása az állami támogatás önkormányzat részére történt átutalást követõ 30 banki napon belül történik az MKB pénzintézetnél vezetett …… sz. számlájára.<br>
Az 1/3 állami támogatást (12 255 210 Ft) vállalkozó megelõlegezi."<br>
Az ABLAKCENTRUM Kft. ajánlatának 99. oldalán az árajánlat összesítõ címû lap 2. oldalának 8. pontjában az alábbi szöveg található:<br>
"Fizetési határidõ: saját erõ 5 év alatt, havi részletfizetéssel, illetve az 1/3 rész az ABKLAKCENTRUM Kft. állami támogatás önkormányzati számlára történõ megérkezéséig saját erõbõl megelõlegezi."<br>
Az ABLAKCENTRUM Kft. ajánlatának 88. oldalán található a nyilatkozat a fizetési feltételekrõl. Ennek szövege az alábbi:<br>
"Alulírottak az ABLAKCENTRUM Kft. ügyvezetõi az alábbiakban nyilatkozunk, hogy a Gyõr, Földes Gábor u. 8/A-B. szám alatti társasház nyílászárócsere munkáinál a saját erõ ellenértékét az ajánlatkérõ 5 év alatt, havi részletfizetéssel jogosult kiegyenlíteni."<br>
A nyertes ajánlattevõ ajánlatának 23. oldalán a mûszaki, pénzügyi ütemtervnél az alábbi nyilatkozat található:<br>
"Megjegyzés:<br>
Az állami támogatás utalása az önkormányzati számlára történt megérkezését követõen 5 banki napon belül történik."<br>
Ajánlatkérõ az ajánlati felhívásban azt határozta meg, hogy a számlaösszeg 2/3 részének átutalása a beérkezéstõl számított 5 banki napon belül, míg az 1/3 rész átutalása az állami támogatás önkormányzat részére történõ átutalását követõ 5 banki napon belül történik meg.<br>
A Döntõbizottság álláspontja szerint az állami támogatás megelõlegezésével kapcsolatos nyilatkozatok az ABLAKCENTRUM Kft. ajánlatának 20., illetve 99. oldalán összhangban vannak egymással, illetve nem ellentétesek az ajánlati felhívás feltételeivel sem, hiszen az ajánlati felhívás 9. pontja, melyben az elõleg nyújtását kizárta ajánlatkérõ az az ajánlatkérõ által az ajánlattevõk részére történõ elõleg nyújtásáról rendelkezik, illetve azt tiltja meg. Jelen esetben az ajánlattevõ által említett megelõlegezés az elõfinanszírozása a beruházásnak, ezért ilyen szempontból a nyilatkozatok jogszerûnek és velük kapcsolatban az ajánlati felhívás nem tartalmaz ellentétes rendelkezést.<br>
Az ajánlatkérõ a nyílászárócserét Széchenyi terv részét képezõ támogatásból kívánta megvalósítani, mely támogatási konstrukciónak lényege az, hogy a tervezett összeg 1/3-a állami támogatás, a tervezett összeg 1/3-a önkormányzati támogatás és a tervezett összeg 1/3-a, illetve a tervezett összegen felül esetlegesen fellépõ költségek teljes egészében a lakásszövetkezet pénzügyi forrásaiból kerül finanszírozásra. E tekintetben értelmezhetõ az 1/3 önrész említése, illetve a saját erõ feltüntetése az ABLAKCENTRUM Kft. ajánlatában.<br>
Ezen belül a nyertes ajánlatában az állami támogatás 1/3 része, illetve azzal kapcsolatos fizetési feltételek nem egyértelmûek, hiszen az önkormányzat részére történõ megérkezést történõ 30 napot tünteti fel elsõdlegesen mint fizetési határidõt, illetve ennél szigorúbb, rövidebb határidõt határoz meg ajánlatának egy másik pontjában, mely szerint az állami támogatás utalása az önkormányzat számlájára történõ utalást követõen 5 banki napon belül történik meg. Az ajánlatkérõ az ajánlati felhívás 9. pontjában az állami támogatás önkormányzat részére történõ megérkezése esetében 5 banki napon belül történõ átutalást határozott meg. Ennek alapján a Döntõbizottság álláspontja szerint az ajánlati felhívás 9. pontjában meghatározott 5 banki napon belüli átutalás feltételének megfelel az ABLAKCENTRUM Kft. ajánlatában szereplõ 5 banki napon belüli átutalás és e szempontból jogszerûen járt el ajánlatkérõ, amikor a nyertes ajánlattevõ ajánlatában található két egymással nem összhangban lévõ elem közül a számára kedvezõtlenebbet - mint lehetõ legrosszabb esetet - vette tekintetbe, azonban ez a kedvezõtlen elem is kielégíti az ajánlati felhívás feltételeit.<br>
A Döntõbizottság ezt követõen az önkormányzat által folyósított, illetve biztosított támogatás rész folyósítását vizsgálta meg. Ennek keretében megállapította, hogy az önkormányzati támogatás mint a teljes beruházás 1/3-ának kifizetése, illetve átutalása a nyertes ajánlattevõ ajánlatának 20. oldalán található nyilatkozat szerint 30 banki napon belül történik. Ez a 30 banki napon belül történõ átutalás kielégíti az ajánlati felhívás 9. pontjában meghatározott 5 banki napon belül történõ átutalást, illetve annál az ajánlatkérõ számára kedvezõbb, de semmiképpen nem ellentétes az ajánlatkérõ által meghatározottakkal.<br>
Az önrésszel kapcsolatban, melyet az ajánlatkérõnek kell fedezni, illetve átutalásokkal kiegyenlíteni, a nyertes ajánlattevõ ajánlatának 88. és 99. oldalán egyaránt olyan nyilatkozat található, mely szerint a saját rész, illetve önerõt képviselõ 1/3-ot ajánlatkérõ 5 év alatt, havi részletfizetéssel jogosult kifizetni, illetve teljesíteni. Ezen túlmenõen ezt az összeget a nyertes ajánlattevõ ajánlatának 20. oldalán található szövegrész szerint a számlaösszeg 2/3 részének átutalása a beérkezéstõl számított 30 banki napon belül, az 1/3 rész átutalása az állami támogatás önkormányzat részére történõ átutalását követõen esedékes. A Döntõbizottság megállapította, hogy a 3/3-ból 1/3 állami támogatásra vonatkozóan külön rendelkezik a nyertes ajánlattevõ, a maradék 2/3 résszel kapcsolatban, mely önerõbõl, illetve önkormányzati támogatásból tevõdik össze, az önkormányzati támogatással kapcsolatban egyértelmû 30 napos fizetési feltételt határozott meg, ennek következtében a maradék 1/3 összeg csak az önerõ lehet. Ennek alapján az 1/3 önrésznek az önkormányzat számlájára történõ beérkezését követõ 30 nap az az idõpont, melyen belül a nyertes ajánlattevõ számára ezt az összeget ajánlatkérõnek át kell utalnia, méghozzá olyan módon, hogy erre az ajánlatkérõnek 5 éves havi részletfizetési lehetõsége van.<br>
A fentiek alapján a Döntõbizottság megállapította, hogy a támogatási konstrukcióból eredõen az 1/3-1/3-os megoszlás ismert, illetve nyomon követhetõ. Továbbá ezekkel kapcsolatban a nyertes ajánlattevõ ajánlata kielégíti az ajánlati felhívás 9. pontjában meghatározott feltételt, illetve ezzel kapcsolatban olyan többletet tartalmaz, mely ajánlatkérõ számára kedvezõbbé teszi az ellenszolgáltatás teljesítését, ennek alapján a nyertes ajánlattevõ ajánlata összhangban van az ajánlati felhívással, illetve annak elõírásaival, ezért a jogorvoslati kérelem e része megalapozatlan.<br>
Garanciavállalás:<br>
A nyertes ajánlattevõ ajánlatának 22. oldalán a 24. pontban az alábbi szöveg található:<br>
"24. A Kömmerling termékekre 15 év profil- és üvegminõség-garanciát vállal vállalkozó. A garancia elsõ 12 hónapja jótállás."<br>
A nyertes ajánlattevõ ajánlatának 9. oldalán az alábbi szövegrész is található: "Az ABLAKCENTRUM Kft. a Kömmerling ablakokra 15 év profil- és üvegminõség-garanciát vállal."<br>
A dokumentáció szerzõdéstervezetében a garanciára vonatkozóan a 21. pont elõírta, hogy beépített nyílászárókra 10 év profil- és üvegminõség-garanciát, vasalatra 1 év garanciát kell vállalni. Továbbá a garancia elsõ 12 hónapja jótállás. Ezzel kapcsolatban a nyertes ajánlattevõ ajánlatában 15 év profil- és üvegminõség-garanciát vállalt, és a vasalatra nem jelölt meg garanciavállalást. Az egyes épületszerkezetek és azok létrehozásánál felhasználásra kerülõ termékek kötelezõ alkalmassági idejérõl szóló 11/1985. (VI. 22.) ÉVM-IpM-KM-MÉM-BKM együttes rendelet 3. §-a szerint az épületszerkezeteket és termékeket, valamint azok kötelezõ alkalmassági idejét mint 3 évet meghaladó szavatossági igény érvényesítését jogvesztõ határidõt (Ptk. 308. §) a rendelet melléklete tartalmazza. E rendelet melléklete szerint a kötelezõ alkalmassági idõ 5 év:<br>
- a 4. nyílászáró szerkezetek,<br>
- 4.1. fa-, fém-, mûanyag és kombinált anyagú nyílászáró szerkezetek,<br>
- 4.2. nyílászáró szerkezetek szerelvényei (zárak, vasalások, veretek),<br>
- 4.3. üveg- és hõszigetelõ szerkezetek tekintetében.<br>
Az a tény a Döntõbizottság álláspontja szerint, hogy a nyertes a nyílászáró szerkezet vasalására nem nyilatkozott, az azt jelenti, hogy a rendelet által elõírt kötelezõ alkalmassági idõn túl vasalásra nem, csupán a profilra és az üvegre vállalt a rendeletnél és az ajánlatkérõ elõírásánál is hosszabb szavatossági idõt az általa megajánlott termékek tekintetében. Tekintettel arra, hogy ez a megajánlás ennek alapján teljes körû, illetve az ajánlati felhívás és dokumentáció feltételeinek megfelelõ, ezért a jogorvoslati kérelem e része is megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az összegzés az eljárásról címû irat 2. a) pontjában az ABLAKCENTRUM Kft. ajánlatának - bírálati részszempontok szerinti - tartalmi elemei között az alábbiakat is feltüntette:<br>
- "alkalmassági idõn túli garanciavállalás (év): + 10 év (15 év),<br>
- az elõírtnál kedvezõbb fizetési határidõ vállalása (nap): az 1/3 rész önrész megelõlegezése 5 év alatti havi részletfizetéssel, 2/3 rész 5 napon belül".<br>
A Döntõbizottság megállapította, hogy az összegzés 2. a) pontjában mind az alkalmassági idõn túli garanciavállalás, mind az elõírtnál kedvezõbb fizetési határidõ bírálati részszempontokhoz tartozó tartalmi elemek feltüntetése pontatlan a nyertes ajánlat tekintetében. A garancia esetében hiányzik az arra való utalás, hogy a többlet vállalási idõ csak az üvegre és a profilra vonatkozik míg a vasalatra nem. A fizetési határidõnél a 2/3 rész 5 napon belül szövegrész nem egyezik meg az ajánlat tartalmi elemével, hiszen abban 30 napos fizetési határidõ szerepel.<br>
Ajánlatkérõ azon nyilatkozatát, hogy adminisztrációs hiba miatt elírás történt, az egyetlen érvényes és alkalmas ajánlat tartalmi elemeinek feltüntetésénél, ez azonban jogsérelemmel nem járt, a Döntõbizottság elfogadta, tekintettel arra, hogy kérelmezõt a szerzõdés teljesítésére alkalmatlannak minõsítették, és nem volt a nyertes ajánlat mellett másik, azzal összehasonlítható érvényes és alkalmas ajánlat. A Döntõbizottság álláspontja szerint az alkalmatlanná nyilvánított ajánlattevõk ajánlatait, azok tartalmi elemeit nem kell összehasonlítani az alkalmassá nyilvánított ajánlattevõk által benyújtott érvényes ajánlatok tartalmi elemeivel. Ennek alapján jelen esetben a nem kellõ pontossággal feltüntetett adatok jogsérelemmel nem jártak, ezért a jogorvoslati kérelem e része is megalapozatlan.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis az alaptalan jogorvoslati kérelmet a Kbt. 88. § (1) bekezdés a) pontja szerint elutasította és ennek megfelelõen rendelkezett a Kbt. 88. § (1) bekezdés h) pontján a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 11.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>