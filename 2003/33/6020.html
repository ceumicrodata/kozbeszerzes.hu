<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6020)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.287/9/2003.<br>
<br>
Tárgy: a Közbeszerzési Döntõbizottsági elnöke által hivatalból kezdeményezett jogorvoslati eljárás az Országos Vízügyi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Országos Vízügyi Fõigazgatóság (1012 Budapest, Márvány u. 1/C., a továbbiakban: ajánlatkérõ) "Felsõ-tisza vidéki árvízvédelmi rendszer fejlesztése II. ütem, 2003. évi gyorsítási feladatainak teljes körû lebonyolítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ 2003. május 28-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés a), b) és c) pontja alapján a rendelkezõ részben megjelölt beszerzés tárgyában.<br>
Ajánlatkérõ az eljárásfajta választását azzal indokolta, hogy az 1998., 2000., majd 2001. évi rendkívüli árvizek által okozott, a korábbiakban nem tapasztalt káros árvízi jelenségek okán a kormány az árvízvédelmi rendszerek fejlesztésének gyorsított ütemû megvalósítását határozta el.<br>
A Felsõ-Tisza környezetében a legsürgõsebb feladat a Tisza és mellékfolyóinak Vásárosnamény és Tiszabecs közötti szakaszán az árvízvédelmi mûvek teljes kiépítése.<br>
A kormányhatározat értelmében a gyorsítási feladatokra kormány-elõterjesztés készült, mely a munkálatokra 3 milliárd Ft összeget irányzott elõ.<br>
A beruházási feladat végrehajtása komplex lebonyolítói tevékenységet kíván.<br>
A komplex feladatok ellátására való alkalmasságon túl elengedhetetlen követelmény volt a térségben addig elvégzett, illetõleg folyamatban lévõ fejlesztések teljes körû ismerete, mivel a gyorsítás keretében elrendelt feladatok azokra épültek.<br>
Ajánlatkérõ a gyorsítási feladatok lebonyolítását illetõen a Felsõ-Tisza-vidéki árvízvédelmi rendszer fejlesztésének lebonyolítását végzõ OVIBER Kft.-t kérte fel ajánlattételre.<br>
A beszerzés tárgyára vonatkozó szerzõdést ajánlatkérõ és az OVIBER Kft. 2001. augusztus 7-én megkötötte, azonban annak teljesítési határidejét 2002. év folyamán 2003. év végére kellett módosítaniuk, mivel a pénzügyi fedezet eredetileg kilátásba helyezett ütemezése részben nem valósult meg, illetve a lebonyolítói szerzõdést a kivitelezõi szerzõdések határidejéhez kellett igazítani.<br>
A továbbra is fennálló potenciális veszélyhelyzet megszüntetése érdekében a gyorsítási program megvalósításának haladéktalan befejezése szükséges, melyet a szolnoki kihelyezett kormányülés jóváhagyott.<br>
Az említett többletkeretbõl megvalósuló munkálatok lebonyolítása minden fázisában szervesen kapcsolódik az alap-közbeszerzési eljárás révén az OVIBER Kft. által végzett tevékenységhez, azokat sem mûszakilag, sem gazdaságilag nem lehet elválasztani az eredeti szerzõdés alapján ellátott feladatoktól, az eredeti beszerzési igényt elõidézõ cél csak így valósulhat meg.<br>
A szóban forgó teljes körû lebonyolítói munka speciális jellegén túlmenõen a gyorsítási program során eddig végrehajtott feladatok ismeretének feltétlen szükségessége is indokolja, hogy a többletkeretbõl megvalósuló munkák lebonyolítója ugyanazon személy legyen.<br>
Ajánlatkérõ ajánlati felhívást is mellékelt, melynek 12. pontjában rendelkezett az ajánlat elbírálásáról. Ajánlatkérõ megadta az értékelési részszempontokat, súlyszámokat, illetõleg az értékelés során adható pontszám alsó és felsõ határát, azonban a felhívás számítási módszert nem tartalmazott.<br>
A Döntõbizottság elnöke 2003. június 11-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontjában foglalt feltételek fennállása egyértelmûen nem állapítható meg, továbbá az ajánlati felhívás 12. pontja nem felel meg a Kbt. 34. § (3) bekezdésében foglaltaknak.<br>
Ennek alapján indítványozta az eljárás jogalapjának, illetve az ajánlati felhívás jogszerûségének a vizsgálatát.<br>
A Döntõbizottság a jogorvoslati eljárást megindította, hivatalból 2003. július 8-án 13 órára, az ügyben tárgyalást is kitûzött.<br>
Ajánlatkérõ 2003. július 7-én a Döntõbizottságnak bejelentette, hogy ajánlati felhívását visszavonta, melyrõl tájékoztatta a felkért ajánlattevõt is. Ennek alapján kérte az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást - ha a megindításra vagy folytatásra okot adó körülmény már nem áll fenn - megszünteti.<br>
Figyelemmel arra, hogy a jogorvoslati eljárással támadott közbeszerzési eljárás ajánlatkérõ azon döntésével, hogy a közbeszerzési eljárás lefolytatásának szándékától elállt, így közbeszerzési eljárás nincs folyamatban, a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. július 8.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>