<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6156)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.273/8/2003.<br>
<br>
Tárgy: a Bella-Hungária Kft. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bella-Hungária Kft. (3394 Egerszalók, Külsõ sor út 2., képviseli: dr. Kaposvári Attila ügyvéd, 3530 Miskolc, Rákóczi u. 7., a továbbiakban: kérelmezõ) kérelmét, melyet a Semmelweis Egyetem (1085 Budapest, Üllõi út 26., nevében eljár: a Hospitrade Kereskedelmi és Szolgáltató Kft. (1118 Budapest, Otthon u. 42., képviseli: dr. Hargitai László ügyvéd, 1114 Budapest, Bartók Béla út 15/B., a továbbiakban: ajánlatkérõ) "az egyetem kötszerigényének biztosítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. április 2-i számában 2263/2003 szám alatt jelentette meg ajánlati felhívását nyílt eljárásra a rendelkezõ részben meghatározott tárgyban.<br>
A felhívás 3. a) pontjában I-V. közötti termékkörökre és ezen belül különbözõ kötszercsoportokban határozta a beszerzés tárgyát és mennyiségét.<br>
A 3. d) pont szerint a részajánlattétel megengedett volt az I-V. terjedõ termékkörökre, és azokon belül a megjelölt kötszercsoportokra külön-külön azzal, hogy az adott kötszercsoportokon belül csak a teljes mennyiségre lehetett ajánlatot tenni. A felhívás 14. pontja szerint a többváltozatú ajánlat megengedett volt, de az egyes változatoknak jól elkülöníthetõeknek kellett lenniük egymástól.<br>
A felhívás 4. pontja szerint a teljesítés határideje, vagy a szerzõdés idõtartama a szerzõdés aláírásától 2004. december 31-ig folyamatos.<br>
Az ajánlati felhívás 15. b) pontja szerint a szerzõdéskötés idõpontja az eredményhirdetés napját követõ elsõ naptól számított 15. napot követõ elsõ munkanap, azaz 2003. június 18. volt.<br>
Az 5. c) pont szerint az ajánlat beadásának feltétele a dokumentáció megvásárlása volt.<br>
A felhívás 9. pontja a pénzügyi ellenszolgáltatás teljesítésének feltételeire, illetve a vonatkozó elõírásokra hivatkozva elõírta, hogy a teljesítési idõszakra fixen megadott árakat a számla kézhezvételétõl követõ 30 napon belül egyenlíti ki az ajánlatkérõ, de ennél kedvezõbb fizetési feltételeket is elfogad.<br>
Az ajánlatkérõ a hiánypótlást a felhívás 16. pont (egyéb információk) utolsó bekezdésében kizárta.<br>
Az ajánlatkérõ dokumentációt is bocsátott az ajánlattevõk rendelkezésére, mely tartalmazta az ajánlati felhívást, az ajánlat érdemi részei elkészítésének szabályait, az ajánlatok bontásának és ismertetésének szabályait, az ajánlatok elbírálására vonatkozó szabályokat, illetve egyéb szabályokat, valamint mellékleteket, nyilatkozatokat és a szállítási szerzõdést. A II. fejezet 12.3 pontja szerint a felolvasólap és az ajánlat részletes tartalma nem térhet el. Az esetleges eltérés az érvénytelenség jogkövetkezményét vonja maga után. A 16.1 pont szerint az ajánlatkérõ az árakat forintban köteles megadni, külön feltüntetve az áfa összegét, mely árakat a szerzõdéses idõszak alatt fixen kell tartani.<br>
Az ajánlattételi határidõig, 2003. május 13-ig a termékkört különféle mértékig lefedve a 3 Med Kft., a NAGÉV Kft., az Interimport Kft., az Amid-Mátra Kft., a Hartmann Rico Kft. és a Belersdorf Kft., valamint a kérelmezõ nyújtott be ajánlatot. Az ajánlatok bontásakor az ajánlatkérõ képviselõje megállapította, hogy a kérelmezõ ajánlata ellentétes az ajánlati felhívás 4. és 9. pontjaival, mivel ajánlatában az ajánlati ár érvényességét a következõképpen határozta meg: a tender idõtartama alatt, a szerzõdés aláírásától számított 1 évig. Mivel a teljesítési idõszak nem egy év, hanem 18 hónap, ezért a kérelmezõ pályázata érvénytelen.<br>
Az eredményhirdetés 2003. június 6-án volt, ahol a különbözõ termékkörök vonatkozásában az Amido Mátra Kft., az Interimport Kft., a NAGÉV Kft., a Hartmann Rico Kft., a 3 MED Kft. nyertességét hirdette ki az ajánlatkérõ, míg az Amido Mátra Kft., az Interimport Kft., a NAGÉV Kft., a Hartmann Rico Kft. egyes tételekre tett ajánlatát érvénytelennek nyilvánította.<br>
A kérelmezõ 2003. május 28-án feladott és 29-én érkeztetett jogorvoslati kérelmében kérte a jogsértés megállapítását, az ajánlata érvénytelenítésével kapcsolatos ajánlatkérõi döntés megsemmisítését, illetve az ajánlatkérõt kötelezni pályázatuk törvényes elbírálására, valamint ideiglenes intézkedés keretében az eljárás felfüggesztését.<br>
A dokumentáció 12.3 pontja szerint a felolvasólap és az ajánlat részletes tartalmának esetleges eltérése vonhatja maga után az érvénytelenség jogkövetkezményét, azonban azok között eltérés nincs.<br>
Nem helytálló, hogy az ajánlat nem felel meg az ajánlati felhívás 9. pontjának, mivel az árajánlat a kiírásnak megfelelõen került meghatározásra, az ajánlati táblázat nem része az ajánlat részletes tartalmának, mivel az külön tételben szerepel a kiírásban. Adminisztrációs elírás történt az ártartás idõpontjának meghatározásakor, ami számítási hibának tekintendõ, melynek javítására az ajánlatkérõnek módot kellett volna biztosítani. Álláspontja szerint ajánlata 5. oldalán az ártartás érvényességére vonatkozó vállalását a 6. oldalon tett - a szerzõdés idõtartamára vonatkozó - nyilatkozatával összefüggésben kell vizsgálni. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerinti nyilatkozata az ajánlati felhívás és a dokumentáció, valamint a szerzõdés feltételeinek elfogadására és az ártartás idõtartamára is vonatkozott.<br>
Az ajánlatkérõ észrevételében elõadta, hogy nem számítási hibának minõsül, hogy a kérelmezõ az ajánlati ár érvényességét 1 évben jelölte meg. Az egy évre vonatkozó meghatározás nem számítást tartalmazó feltétel, hanem egy konkréten meghatározott idõtartam. Az ajánlatban szereplõ 1 évre vonatkozó vállalás viszont eltér az ajánlati felhívás 9. pontjától és az általa az érvénytelenséget elsõdlegesen megalapozó, a dokumentáció 16.1. pontjától, mely szerint a teljesítési idõszak alatt az árakat fixen kell tartani.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerinti számítási hiba kijavítására vonatkozó szabály nem vonatkozik arra az esetre, amikor az ajánlattevõ az ajánlati felhívás és a dokumentáció elõírásától kifejezetten eltérõ nyilatkozatot tesz.<br>
A Beiersdorf Kft. észrevételében elõadta, hogy a kérelmezõ ajánlatában a dokumentáció 6. számú melléklete szerinti elfogadó nyilatkozat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján korrigálja a téves ártartás idõszak megjelölést.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság a felek nyilatkozatai, a közbeszerzési és a jogorvoslati eljárás iratai alapján megállapította, hogy a jogorvoslati kérelem nem megalapozott.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerint, ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság megállapította, hogy a kérelmezõ ajánlatának ajánlati táblázatában meghatározott az ártartás érvényességére vonatkozó nyilatkozata nem felel meg a dokumentáció 16.1. pontjában foglalt elõírásnak. A kérelmezõ ajánlata 5. oldalán tett nyilatkozata az ártartásra egyrészt a tender idõtartamára vonatkozóan nem felel meg az elõírásnak, mivel a közbeszerzési eljárás (tender) a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdését figyelembe véve az legkésõbb az eljárás eredményérõl szóló tájékoztatóval, illetve a szerzõdéskötéssel lezárul. A szerzõdés aláírásától számított 1 éves idõtartamra vonatkozó vállalás pedig az ajánlati felhívás 4. pontjában meghatározott 2004. december 31-ig fennálló szerzõdéses idõszaknál rövidebb idõtartamot jelent.<br>
A Döntõbizottság nem fogadta el a kérelmezõ hivatkozását, hogy a dokumentáció II. fejezet 12.3. pontja alapján csak a felolvasólap és az ajánlat részletes tartalmának eltérése vonja maga után az érvénytelenség jogkövetkezményét. Az ajánlatkérõnek ezen elõírása nem jelent korlátozást arra nézve, hogy az ajánlati felhívás és a dokumentáció más elõírásainak nem megfelelõ tartalmú ajánlatát az ajánlatkérõ érvénytelenné nyilváníthassa a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján. A Kbt. 43. § (7) bekezdése szerinti számítási hibával kapcsolatos rendelkezés a jelen esetben nem irányadó, mivel az nem az ajánlati felhívás és a dokumentáció elõírásaival ellentétes elírások korrekciójára, hanem a helyesen megadott számértékek összesítésére vonatkozó hiba kijavítására vonatkozik.<br>
A Döntõbizottság nem osztotta a kérelmezõ álláspontját, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése körében tett nyilatkozata pótolta volna a dokumentáció 16.1. pont szerinti nyilatkozatot. A Kbt. 43. § (1) bekezdése szerinti általános nyilatkozat az ajánlati felhívás, a dokumentáció és a szerzõdés feltételei, valamint a kért ellenszolgáltatás vonatkozásában nem pótolja a dokumentáció konkrét elõírásának való megfelelõséget. A dokumentáció részét képezõ szállítási szerzõdés pedig nem tartalmaz rendelkezést az ártartásra vonatkozóan, tehát a szerzõdési feltételek elfogadására vonatkozó elfogadó nyilatkozat alapján sem állapítható meg a szerzõdés idõtartamára vonatkozó ártartásra vonatkozó kérelmezõi nyilatkozat.<br>
A kérelmezõ hivatkozása a tekintetben sem megalapozott, hogy az ártartásra vonatkozó nyilatkozatát a szerzõdés 6. oldalán megtett, a szerzõdéses idõtartamra vonatkozó nyilatkozattal együtt kell értelmezni. E két nyilatkozat teljesen elkülönül egymástól az ajánlati felhívás szerkezetében is, tehát a teljesítés idõtartamára vonatkozó kérelmezõi nyilatkozat nem vonatkoztatható az ártartás idõtartamára.<br>
Az ajánlatkérõ tehát megalapozottan nyilvánította a kérelmezõ ajánlatát érvénytelennek és zárta ki az eljárás további szakaszából.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a megalapozatlan kérelmet, a Kbt. 88. § (1) bekezdés a) pontja szerint elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2003. június 23.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>