<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6062)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.291/11/2003.<br>
<br>
Tárgy: a MAQUET GmbH jogorvoslati kérelme a Fejér Megyei Szent György Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MAQUET GmbH (76437 Rastatt, Kehler Strasse 31., képviseli: dr. Fábry György ügyvéd, 1036 Budapest, Kolosy tér 5-6.) kérelmezõnek a Fejér Megyei Szent György Kórház (8001 Székesfehérvár, Seregélyesi út 3., képviseli: Bliber Kft., 1054 Budapest, Báthori u. 5., a továbbiakban: ajánlatkérõ) "a Fejér Megyei Szent György Kórház részére medikai, technológia gép-mûszer egységek beszerzése, beépítése" tárgyú közbeszerzési eljárása ellen benyújtott jogorvoslati kérelmét elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. május 7-i, 19. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Az ajánlati felhívás 3. c) és 3. a) pontjában részajánlat tételét lehetõvé tette az alábbiak szerint:<br>
- mûtõasztal	4 db<br>
- reanimációs és mûtéti elõkészítõ kocsi	3 db<br>
- szülõágyak állítható magassággal	6 db<br>
- középteljesítményû altatógépek	2 db<br>
- mûtõlámpák	11 db<br>
- kardiotokográf prenatális vizsgálathoz	2 db<br>
- ágytálmosó	9 db<br>
- mosogatógép-berendezés	1 db<br>
Ajánlatkérõ a többváltozatú ajánlattétel, továbbá a hiánypótlás lehetõségét kizárta.<br>
Ajánlatkérõ dokumentációt is összeállított, ez tartalmazta a beszerzés tárgyát képezõ gép-mûszer egységek részletes specifikációját.<br>
Ajánlatkérõ helyszíni konzultációt tartott, továbbá a feltett kérdésekre írásban is válaszolt, valamint 2003. június 11-én további dokumentáció pontosításról, kiegészítésrõl adott tájékoztatást. Az ajánlattételi határidõ 2003. június 17-e volt.<br>
Kérelmezõ 2003. június 12-én nyújtotta be jogorvoslati kérelmét. Álláspontja szerint ajánlatkérõ a beszerezni kívánt gép-mûszer mûszaki paramétereit az ajánlati dokumentációban, valamint az ajánlattevõk által feltett kérdésekre adott válaszaiban eltérõ módon határozta meg, ezzel megsértette a mûszaki dokumentáció összeállítására vonatkozó szabályokat, a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését, a 38. § (2), (3), (4) bekezdését, valamint a 40. § (5) bekezdését, a 48. § (1) bekezdését és az ajánlattevõk esélyegyenlõségét.<br>
Konkrétan kifogásolta a T-01 számú pozíció alatt "hasi sebészeti és nõgyógyászati beavatkozásokhoz megfelelõ mûtõasztal", a T-13 pozíció számú "szülõágy állítható magassággal rozsdamentes vázszerkezettel, trendelenburg helyzetbe dönthetõ, mechanikus beállítással, tartozékokkal", T-13 pozíció számú reanimációs és mûtéti elõkészítõ kocsi, fékezhetõ, antisztatikus kerekekkel, mellékelt tartozékokkal", a T-31 pozíció számú "négy + kétégõs mûtõlámpa" tételek vonatkozásában, hogy a dokumentáció elõírása és a kérdésekre adott ajánlatkérõi válaszok egymással ellentétesek.<br>
Kérte jogsértés megállapítását és ideiglenes intézkedésként a közbeszerzési eljárás felfüggesztését.<br>
A Döntõbizottság a jogorvoslati eljárást 2003. június 12-én megindította. 2003. június 16-án határozatot hozott ideiglenes intézkedésrõl, a közbeszerzési eljárást a támadott részek vonatkozásában felfüggesztette.<br>
Az ajánlatkérõ ugyanezen a napon, 2003. június 16-án benyújtotta mind a Döntõbizottságnak, mind a Közbeszerzési Értesítõ Szerkesztõségének az arra vonatkozó okiratát, hogy ajánlati felhívását visszavonta.<br>
A Döntõbizottság ennek alapján megállapította, hogy ajánlatkérõ részérõl közbeszerzési eljárás nincs folyamatban a beszerzés tárgyára vonatkozóan.<br>
Egyéb érdekeltként a Realinfo Kft. írásbeli észrevételében egyetértett a jogorvoslati kérelemben foglaltakkal. Ugyanakkor megkérdõjelezte a kérelmezõ ügyfélképességét arra hivatkozással, hogy nem vásárolta meg az ajánlati dokumentációt.<br>
A kérelmezõ a 2003. június 27-én benyújtott írásbeli nyilatkozatában közölte, hogy jogorvoslati kérelmét módosítja. Az ajánlatkérõ ajánlati felhívását visszavonta, ezáltal jogorvoslati kérelme elérte a célját, okafogyottá vált, ezért a kérelmét úgy módosítja, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján kéri ajánlatkérõ kötelezését az igazgatási szolgáltatási díj és az eljárási költségek megtérítésére.<br>
Tárgyalási nyilatkozatában a kérelmezõ elõadta, hogy módosítása magában foglalja annak megállapítása iránti kérelmét is, hogy ajánlatkérõ visszavont ajánlati felhívása alapján folyamatban volt a közbeszerzési eljárás dokumentációja, illetve a kérdésekre adott válaszok jogsértõek voltak. E jogsértés megállapításától a kérelmezõ nem tud eltekinteni, mert ajánlatkérõ ezzel a magatartásával okot adott a jogorvoslati eljárásra és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján csakis a jogsértés okozóját lehet kötelezni a költségek viselésére.<br>
A kérelmezõ elõadta, hogy az ajánlati dokumentációt megvásárolta, erre tekintettel álláspontja szerint ügyfélképességgel rendelkezik.<br>
A Döntõbizottság a kérelmezõ nyilatkozata, a dokumentáció megvásárlásának ténye alapján megállapította, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján rendelkezik ügyfélképességgel, jogos érdekét a közbeszerzési eljárás érinti.<br>
A Döntõbizottság a kérelmezõ módosított, arra irányuló jogorvoslati kérelmét vizsgálta, hogy a korábban folyamatban volt közbeszerzési eljárás vonatkozásában jogsértés megállapítható-e.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése biztosítja ajánlatkérõ számára azt a jogot, hogy felhívását az ajánlattételi határidõ lejártáig visszavonhatja. Az ajánlati felhívás visszavonása alapján a közbeszerzési eljárás megszüntetésre kerül, nincs folyamatban.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében határozta meg a jogalkotó taxatíve milyen tárgyú jogorvoslati kérelmek elbírálására jogosult a Döntõbizottság.<br>
A Kbt. szabályozása a 25. § értelmében kógens. A Kbt. 76. § (1) bekezdésének hatáskört megállapító rendelkezései nem tesznek lehetõvé a Döntõbizottság számára olyan tárgyban határozathozatalt, amelyben arról dönthetne a Döntõbizottság érdemben, hogy jogsértõ-e - jogsértõ volt-e - az ajánlatkérõ korábbi, már visszavont, így nem érvényes és nem hatályos közbeszerzési eljárásában kibocsátott dokumentációja. Így a Kbt. felhatalmazásának hiányában a Döntõbizottság nem jogosult a módosított jogorvoslati kérelem elbírálására.<br>
A Kbt.-nek az igazgatási szolgáltatási díj viselésérõl szóló rendelkezései szûk körûek. A Kbt. 88. § (1) bekezdés h) pontja az alábbiakat mondja ki: a Döntõbizottság "a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére".<br>
A Kbt. fenti rendelkezése alapján a Döntõbizottság a jogsértõt, illetve az alaptalan kérelmet elõterjesztõt kötelezheti díj, illetve költségek viselésére.<br>
Jelen esetben a Döntõbizottság hatáskör hiánya miatt a korábbi eljárás jogsértõ jellegét már nem vizsgálhatja, és egyben azt sem állapíthatja meg, hogy az elõterjesztett kérelem alaptalan volt-e. Így a Kbt. kógens rendelkezése alapján nem állnak fenn a feltételei annak, hogy a Döntõbizottság az ajánlatkérõt kötelezze az igazgatási szolgáltatási díj viselésére. Más jogszabályok rendelkezései pedig a Kbt. kógens szabályozása, illetve az igazgatási szolgáltatási díj speciális jellege alapján nem alkalmazhatóak.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése biztosítja ajánlatkérõ számára a jogot az ajánlati felhívás visszavonására és ezzel a közbeszerzési eljárás megszüntetésére az ajánlattételi határidõ leteltéig, azonban nem állapít meg külön szabályozást ezzel kapcsolatban az igazgatási szolgáltatási díj viselésére.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján utasította el a kérelmezõ jogorvoslati kérelmét, és miután nem áll fenn a másik fél díj, illetve költségviselésére kötelezésének lehetõsége, erre tekintettel akként döntött a Döntõbizottság, hogy a felek viselik az eljárással felmerült költségeiket.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. július 9.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>