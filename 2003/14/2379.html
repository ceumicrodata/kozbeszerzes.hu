<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2379)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.38/10/2003.<br>
<br>
Tárgy: a Hoffmann Építõipari Rt. jogorvoslati kérelme Nagykapornak Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hoffmann Építõipari Rt. (8900 Zalaegerszeg, Köztársaság u. 1/A, képviseli: dr. Szakonyi Szabolcs ügyvéd, 8900 Zalaegerszeg, Rákóczi F. u. 42. I/2., a továbbiakban: kérelmezõ) jogorvoslati kérelmét, amelyet a Nagykapornak Község Önkormányzata (8935 Nagykapornak, Fõ u. 17., képviseli: dr. Csiszár Gyula ügyvéd, 8900 Zalaegerszeg, Balatoni u. 8., a továbbiakban: ajánlatkérõ) "Nagykapornak és térsége szennyvízelvezetése és Pacsa községi szennyvíztisztító telep bõvítése" tárgyú közbeszerzési eljárása ellen nyújtott be, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállását állapította meg:<br>
Ajánlatkérõ 2002. szeptember 11-én indította meg a nyílt elõminõsítéses közbeszerzési eljárását a rendelkezõ részben meghatározott tárgyban, a részvételi felhívás a Közbeszerzési Értesítõ 2002. évi 37. számában jelent meg. A részvételi jelentkezési határidõre, 2002. október 7-re 13 jelentkezõ nyújtotta be a részvételre jelentkezését.<br>
Ajánlatkérõ 2002. október 22-én hirdette ki a részvételi szakaszt lezáró döntését, 10 jelentkezõt minõsített alkalmasnak, és õket 2002. október 28-án hívta fel ajánlattételre, ajánlatkérõ ajánlati dokumentációt is összeállított.<br>
Ajánlatkérõ felhívásában, illetve dokumentációja 10. oldalán közölte, hogy az ajánlatokat az összességében legelõnyösebb ajánlat szempontja alapján bírálja el és az alábbi részszempontokat, súlyszámokat, értékelési ponthatárokat és értékelési módszert határozta meg.<br>
részszempontok	súlyszám<br>
<br>
1. Jólteljesítés biztosítékai:<br>
- jótállás jogszabályban elõírtakon túli megajánlása	5<br>
- szavatosság jogszabályban elõírtakon túli megajánlása	5<br>
<br>
2. Szerzõdéses feltételek megajánlása:	<br>
- benyújtandó számlák száma	9<br>
- részszámlákból visszatartás mértéke	9<br>
- fizetési határidõk	10<br>
- kötbér mértéke	5<br>
<br>
3. Ajánlati ár:	5<br>
<br>
4. A beruházás céljának megvalósulását szabályozó további biztosíték adása:	9<br>
Az ajánlatok elbírálása során az egyes részszempontok értékelésére adható pontszám alsó határa 1., felsõ határa 10.<br>
Részszempontonként a legkedvezõbb ajánlat 10 pont, a legkedvezõtlenebb 1 pont, a közbensõ ajánlatok pontszámai arányosságon alapuló pontok.<br>
Ajánlatkérõ dokumentációja 11-13. oldalán állapította meg az egyes értékelési részszempontok tartalmát.<br>
Közölte, hogy: "ajánlattevõk jogosultak olyan a beszerzés tárgyával szorosan összefüggõ túlvállalásokat tenni, melyek a beruházás megvalósítását megkönnyítik, segítik, annak használhatóságát fokozzák, vagy amelyek egyéb módon elõnyösek az ajánlatkérõnek. Ezeket ajánlatkérõ az elõre meghirdetett értékelési rendszer szempontjain belül elõnyben részesíti."<br>
Felhívta az ajánlatkérõ az ajánlattevõk figyelmét arra, hogy: "nem lehet olyan jellegû túlvállalásokat tenni, hogy az ajánlattevõ közremûködik a pénzügyi teljesítés finanszírozásában, pl. hitel vagy kölcsön útján." Közölte továbbá, hogy: "ajánlatkérõ nem értékelhetõ ajánlatnak tekint minden olyan ajánlatot, ahol az ajánlattevõ bármilyen feltételhez, bárkinek a döntéséhez kötött ajánlati részt tartalmazó ajánlatot tesz."<br>
Ajánlatkérõ a "jólteljesítés biztosítékai" részszempont vonatkozásában kötelezõen elõírta a jótállás és szavatosság jogszabályban rögzített minimumának vállalását. Közölte továbbá, hogy elõny ezek túlvállalása azzal, hogy a "jótállási idõ tekintetében a 100%-ot meghaladó mértékû, a szavatossági idõ tekintetében az 50%-ot meghaladó mértékû túlvállalást nem értékeli". Kérte, hogy az ajánlattevõk százalékos arányban is tüntessék fel az egyes túlvállalások mértékét.<br>
Ajánlatkérõ a dokumentációban kikötötte, hogy a számlák értékébõl minimálisan 5%-ot visszatart, amely összegre az ajánlattevõk a kivitelezési munkák befejezését követõen, a sikeres mûszaki átadás-átvételi eljárás után jogosultak.<br>
Ajánlatkérõ 2002. november 20-án helyszíni konzultációt tartott, amelyen válaszolt az ajánlattevõk kérdéseire.<br>
Az ajánlattételi határidõre, 2002. december 11-re ajánlatot nyújtott be: Erro '96 Kft., Kaiser Kft., Szabadics Kft., Alterra Kft., Délviép Kft. Hydrokomp Kft. Arinext Kft. és a kérelmezõ.<br>
A kérelmezõ ajánlata 29. oldalán közölte, hogy az általa már rendelkezésre bocsátott 5 M Ft értékû ajánlati biztosíték a szerzõdés mellékkötelezettségévé válik.<br>
A kérelmezõ ajánlata 49. oldalán "A jólteljesítés biztosítékai és a szerzõdési feltételek megajánlása" címszó alatt az alábbi túlvállalásra tett ajánlatot:<br>
"A jótállás esetében a jogszabály által elõírtakat 100%-kal túlvállaljuk, azaz a vállalt jótállási idõszak 2 év. A szavatosság esetében 50%-os túlvállalást ajánlunk meg, azaz építési munkára 15 év, gépi berendezésekre 7,5 év szavatosságot vállalunk."<br>
Ajánlata ugyanezen oldalán a kérelmezõ a részszámlákból 43,6% visszatartást ajánlott meg.<br>
"A beruházás céljának megvalósulását szabályozó további biztosítékok" részszempont körében az ajánlat 53. oldalán a kérelmezõ megismételte a részszámlákból történõ 43,6%-os visszatartásra vonatkozó vállalását, továbbá a végszámlából <br>
50%-os visszatartásra is ajánlatot tett. Közölte továbbá, hogy: "Mellékelünk egy, banktól származó, 500 000 000 Ft összegû hitelígérvényt, mely a beruházás pénzügyi jellegû biztosítékaként szolgál." Ezt a hitelígérvényt az ajánlat 57. oldala tartalmazza, melyben a kibocsátó bank szándéknyilatkozatot adott arra, hogy amennyiben az építési munkálatok kivitelezéséhez szükséges forrás nem áll rendelkezésre akkor - a bank által támasztott feltételek és kondíciók mellett - hitel formájában azt a kérelmezõ rendelkezésre bocsátja, ha a kérelmezõ pénzügyi és jogi helyzetében a bank megítélése alapján a jelenlegihez képest számottevõ romlás vagy változás nem következik be. Kikötötte továbbá a bank, hogy a hitel nyújtásának feltétele, hogy a kérelmezõ a hitelszerzõdésben elõírt feltételeket teljesítse, így különösen az általa elõírt biztosítékokra vonatkozó szerzõdéseket megkösse, illetve a szükséges nyilatkozatokat megtegye.<br>
A kérelmezõ ajánlata 10. oldalán a rendszer hosszú távú zavartalan mûködése érdekében vállalta, hogy a jótállás és a szavatosság körén kívül esõ "a rendeltetésszerû használat során szükségessé váló a létesítmény környezetvédelmi megfelelõségét fokozó, a biztonságos üzemeltetést biztosító, az elõírások és rendeletek betartását szolgáló javításokat és módosításokat elvégzi, illetve azok, valamint az esetlegesen felmerülõ környezetvédelmi bírság költségeit az önkormányzat helyett átvállalja 100 000 000 Ft értékhatárig."<br>
Az Arinext Kft. ajánlata 8. oldalán a jó teljesítés biztosítékaként az alábbi többletkötelezettségeket vállalta:<br>
- Jótállási idõ vonatkozásában a törvényben elõírtnál 100%-kal több idõt, 24 hónap jótállást,<br>
- Szavatossági idõ vonatkozásában a kötelezõen elõírtnál 50%-kal több idõt, tehát 15 év szavatosságot.<br>
Az Arinext Kft. 150 000 000 Ft összeghatárig - amelyet végszámlából való visszatartás formájában, illetve bankgarancia formájában kíván nyújtani - vállalta a beruházás eredményének biztosítását, a környezetvédelmi és egyéb bírságokra is kiterjedõen.<br>
Az Arinext Kft. ajánlata 10. oldalán a részszámlák 100%-os visszatartására - a sikeres mûszaki átadás-átvételi eljárás idõpontjáig -, míg a végszámla 50%-os mértékû visszatartására tett ajánlatot, a garanciális idõre, a 24 hónapos idõtartamra.<br>
Ajánlatkérõ 2003. január 15-én írásban kérdést tett fel az Arinext Kft.-nek arra, hogy miként kell értelmezni az ajánlati nyilatkozatában a végszámlára vállalt visszatartást.<br>
Az Arinext Kft. válaszában ajánlatkérõvel azt közölte, hogy e vállalásának célja további biztosíték nyújtása a beruházás megvalósításához, amelyet az utolsó részszempontnál kell figyelembe venni.<br>
Ajánlatkérõ 2003. január 20-án hirdette ki az eljárást lezáró döntését, az Erro '96 Kft. és a Délviép Kft. ajánlatát érvénytelenné minõsítette.<br>
Az eljárás nyertese az Arinext Kft. lett 525 ponttal, a kérelmezõ összpontszáma 456,39 volt.<br>
Ajánlatkérõ a kérelmezõ ajánlatának értékelése során a szavatosság alszempontnál a kérelmezõ által vállalt 15 év és 7,5 évhez képest, csak a 7,5 évet tüntette fel és erre az alszempontra 5 pontot, súlyozva 25 pontot állapított meg.<br>
Ajánlatkérõ a kérelmezõ által vállalt többletbiztosítékok közül az 500 000 000 Ft-os hitelígérvényt nem vette figyelembe, a 4. részszempontnál a beruházás céljának megvalósulását szabályozó további biztosítékok adásánál a 100 000 000 Ft-os vállalását és a végszámlából való visszatartásként 144 445 500 Ft-ot értékelte, és ezen részszempontra 7,47 pontot, súlyozva 67,23 pontot állapított meg részére.<br>
Ajánlatkérõ az Arinext Kft. vonatkozásában ezen 4. részszempontnál a 150 000 000 Ft-os vállalását és a végszámlából való visszatartásként 185 846 013 Ft-ot vett figyelembe, amelyre a maximális 10 pontot, súlyozva 90 pontot állapította meg.<br>
A kérelmezõ 2003. január 28-án nyújtotta be a jogorvoslati kérelmét, amelyben kérte ajánlatkérõ eljárást lezáró döntésének a megsemmisítését, és ideiglenes intézkedésként az eljárást lezáró szerzõdés megkötésének a megtiltását.<br>
A kérelmezõ jogorvoslati kérelmében elõadta, hogy a vonatkozó jogszabályi rendelkezéseknek és ajánlatkérõ maximumra vonatkozó korlátozó elõírásának megfelelõen tette meg a vállalását a jótállásra és a szavatosságra.<br>
A kérelmezõ a szavatosság alszempont vonatkozásában vitatta ajánlatkérõ értékelésének helyességét. Elõadta, hogy a Ptk. 308. § (1) bekezdése szerint a szavatossági jogok érvényesítésének jogvesztõ határideje fõszabályként 1 év, tartós használatra rendelt dolog esetében pedig 3 év, amely abban az esetben lehet hosszabb, ha a kötelezõ alkalmassági idõ a 3 éves idõtartamot meghaladja. Jelen esetben az irányadó 12/1998. (XII. 27.) ÉVM-IpM-KM-MÉM-KVM együttes rendelet szerint a kötelezõ alkalmassági idõ építési munkára 10 év, szenny- és csapadékvízcsatorna-hálózatok, valamint szivattyútelepek gépészeti berendezései vonatkozásában 5 év. Erre tekintettel - az 50%-os túlvállalási lehetõség mellett - a maximum szavatossági idõt vállalta, építési munkánál 15 évet, gépészeti berendezéseknél 7,5 évet. Az ajánlatkérõ ennek ellenére csak a 7,5 év vállalását vette figyelembe az ajánlatok értékelése során.<br>
A kérelmezõ a 4. részszempont, a beruházás céljának megvalósulását szabályozó további biztosíték adása értékelését is sérelmezte. E körben egyrészt azt, hogy ajánlatkérõ nem vette figyelembe az értékelés során az általa megajánlott 500 M Ft összegû hitelígérvényét. Kifogásolta továbbá, hogy a végszámlából való visszatartás mértékére tett ajánlatot is ennél a részszempontnál értékelte ajánlatkérõ, pedig azt a "visszatartás" szempontnál kellett volna, mert ebben az esetben nem kapott volna pluszpontot az az ajánlattevõ, akinek magasabb az ajánlati ára, és így az abból visszatartás összege is nagyobb.<br>
Ajánlatkérõ ezen eljárása nem felel meg a dokumentáció rendelkezéseinek, és sérti a verseny tisztaságát, az ajánlattevõk esélyegyenlõségének alapelvét.<br>
Ajánlatkérõ kérte a jogorvoslati kérelem elutasítását.<br>
Elõadta, hogy valóban a kérelmezõ a jogszabályi rendelkezéseknek és a túlvállalási lehetõségeknek megfelelõen tette meg ajánlatát a szavatossági alszempontra, azonban az ajánlatkérõ az értékelés során tévedésbõl csak a 7,5 évet tüntette fel, és azt pontozta. Közölte, hogy amennyiben figyelembe vesszük az építési munkáknál a 15 évre vonatkozó szavatossági vállalását, abban az esetben sem változna sem a nyertes személye, sem az értékelés során az ajánlattevõk sorrendje.<br>
Ajánlatkérõ álláspontja szerint jogszerûen nem vette figyelembe az utolsó részszempontnál a kérelmezõ ajánlatának 500 M Ft-os hitelígérvényre vonatkozó részét.<br>
Az ajánlattevõk alkalmasságának minõsítése már az elõminõsítési részben megtörtént, így ez figyelemmel a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésére is a részszempontok körében már nem értékelhetõ.<br>
Ajánlatkérõ dokumentációja 11. oldalán a 15. pontban elõírta, hogy nem értékelhetõnek tekint minden olyan ajánlatot, ahol az ajánlattevõ bármilyen feltételhez, bárkinek a döntéséhez kötött ajánlatot, vállalást tesz. A kérelmezõ által csatolt hitelígérvényt pedig a bank számos feltételhez kötötte.<br>
Ajánlatkérõ a szerzõdéses feltételek megajánlása részszempont keretében második alszempontként határozta meg a részszámlákból való visszatartás mértékét. Ezen alszempont keretében azonban csak a részszámlákból való visszatartás vehetõ figyelembe, a végszámlából való visszatartás ezen alszempontnál nem értékelhetõ, ezért vette azt ajánlatkérõ az utolsó részszempontnál, a további biztosítékoknál figyelembe.<br>
Egyéb érdekeltként az Arinext Kft. szintén kérte a jogorvoslati kérelem elutasítását.<br>
Álláspontjuk szerint az Arinext Kft. jogszerûen ajánlotta meg a 15 éves szavatosságot figyelemmel arra, hogy az építési munkák körében - ide tartozik jelen beruházás is - a jogszabálya kötelezõ alkalmassági idõt 10 évben állapítja meg, így az 50%-os túlvállalásnak a 15 év felel meg.<br>
Megítélésük szerint a kérelmezõ által csatolt hitelígérvény további biztosítékként nem vehetõ figyelembe az értékelés során, mivel ténylegesen nem szolgál ajánlatkérõ számára biztosítékul, nem nyújt kielégítési alapot számára.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem megalapozott.<br>
A kérelmezõ jogorvoslati kérelmében ajánlatkérõ értékelését kifogásolta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Döntõbizottság elvégezte a kérelmezõ ajánlatában a szavatosságra tett vállalás (építési munkák 15 év, gépészeti berendezések 7,5 év) mellett az értékelés ellenõrzését, és ennek alapján megállapította, hogy ezen adatok mellett sem változik ajánlatkérõ értékelése, sem a nyertes személye, sem az egyes ajánlattevõk sorrendje.<br>
Erre tekintettel a Döntõbizottság álláspontja szerint az ajánlatkérõ által feltüntetett téves adat nem okozta az értékelés eredményének sérelmét, így e körben a Döntõbizottság jogsértést nem állapított meg.<br>
A Döntõbizottság álláspontja szerint nem követetett el ajánlatkérõ jogsértést akkor, amikor a 4. részszempontnál a kérelmezõnél a további biztosítékok között nem vette figyelembe az 500 M Ft-os hitelígérvényt.<br>
A Kbt. fentiekben hivatkozott 55. § (6) bekezdése szerint a részszempont szerinti tartalmi elemeket kell értékelni. Erre tekintettel a Döntõbizottság azt vizsgálta, hogy a hitelígérvény a 4. részszempont vonatkozásában tartalmi elemnek minõsül-e.<br>
Ajánlatkérõ a dokumentációja fentiekben hivatkozott rendelkezésében - 11. oldal - elõírta, hogy a túlvállalás nem vonatkozhat pénzügyi teljesítés finanszírozásában való közremûködésre, e körben kifejezetten utalt a hitelre, kölcsönre.<br>
A kérelmezõ hitelígérvénye pedig kifejezetten erre vonatkozik. Ajánlatkérõ dokumentációjában tiltotta a feltételhez, más döntéséhez kötött ajánlattételt is. A becsatolt hitelígérvénybõl viszont egyértelmûen megállapítható, hogy az azt kibocsátó bank a hitel kiadását számos feltételhez kötötte.<br>
A Döntõbizottság álláspontja szerint a hitelígérvény önmagában sem alkalmas a 4. részszempontban támasztott cél eléréséhez, biztosítékot e formájában nem jelent.<br>
A Döntõbizottság álláspontja szerint nem alapos a kérelmezõ arra való hivatkozása, hogy a végszámlából való visszatartást nem a 4. részszempontnál kell értékelni, hanem a 2. részszempont részszámlákból visszatartás mértéke alszempontnál.<br>
A 2. részszempont a szerzõdéses feltételek és ennek alszempontját ajánlatkérõ akként határozta meg: "a részszámlákból visszatartás mértéke".<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján a részszempontnál, továbbá az alszempontnál az annak körébe tartozó ajánlati tartalmi elemek értékelhetõek. Így a részszámlákból visszatartás mértéke alszempontnál csak a részszámlák vehetõk figyelembe. A Kbt. 26. § (2) bekezdése alapján ajánlatkérõ az általa meghatározott feltételekhez, alszempontokhoz kötve van. Így a végszámlából való visszatartás mértéke mint tartalmi elem a 4. részszempontnál a további biztosíték adásánál vehetõ figyelembe.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés a) pontja alapján - a fenti indokokra tekintettel - utasította el a kérelmezõ jogorvoslati kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A Döntõbizottság a jogorvoslati eljárás során ideiglenes intézkedést nem alkalmazott tekintettel arra, hogy annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 27.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>