<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB Bíróság (2363)
</b></h2><FONT size=3><i><u></i></u><br>
Kf.III.38.159/2001/6.<br>
<br>
A Magyar Köztársaság Legfelsõbb Bírósága dr. Kovács Kázmér ügyvéd (1065 Budapest, Nagymezõ u. 28.) által képviselt Junior Vendéglátó Rt. (1095 Budapest, Mester u. 29-31.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt a Fõvárosi Bíróságon 3.K.34.919/2000. számon megindított perében ugyanezen bíróság 2001. szeptember 25-én kelt 3.K.34.919/2000/9. számú ítélete ellen a felperes részérõl 10. sorszámon benyújtott fellebbezés folytán a 2002. év december hó 3. napján megtartott nyilvános tárgyaláson meghozta a következõ<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 15 napon belül fizessen meg az alperesnek 10 000 (tízezer) Ft másodfokú eljárási perköltséget.<br>
Kötelezi a felperest, hogy fizessen meg a magyar államnak - az illetékhivatal külön felhívására - 13 500 (tizenháromezer-ötszáz) Ft fellebbezési eljárási illetéket.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A Fõvárosi Önkormányzat Váci Mihály Kollégium ajánlatkérõ megbízottja útján a Közbeszerzési Értesítõ 2000. év június 14-i 24. számában ajánlati felhívást tett közzé a Kollégium 14-20 éves korosztályú diákjainak közétkeztetésére. A pályázati felhívás szerint az ajánlattevõ az alvállalkozó pénzügyi alkalmasságát az ajánlati felhívásban meghatározott mutatószámok segítségével kívánta megállapítani. Az ajánlati felhívás mellett az ajánlatkérõ ajánlattételi dokumentációt is készített, amely az elõzõ három év mérlegbeszámolójának csatolása mellett a minõsítési formanyomtatványok körében a vállalkozás gazdasági adatainak megadását kérte 1997-1998-1999. évekre.<br>
A felperes jogorvoslati kérelmet nyújtott be az alpereshez az ajánlati felhívás ellen, arra hivatkozással, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (5) bekezdés és 44. § (1) bekezdés a)-c) pontjaiban foglaltakat az ajánlatkérõ megsértette, ezzel megsértve az esélyegyenlõséget is.<br>
Az alperes 2000. július 28-án kelt D.308/5/2000. számú határozatával elutasította a jogorvoslati kérelmet. Az alperesi álláspont szerint az ajánlatkérõ nem határozott meg a pénzügyi, gazdasági alkalmasság megítélése körében olyan módszert vagy olyan dokumentumot, amely a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdésben elõírtakon túlmutatott volna, nem sértette meg az esélyegyenlõséget sem, miután valamennyi ajánlattevõvel ugyanazt a követelményrendszert közölte.<br>
A felperes keresetet nyújtott be az elsõfokú bírósághoz, az alperesi határozat felülvizsgálata érdekében. Keresete nem vezetett eredményre, az elsõfokú bíróság a keresetet elutasította. Ítéletének indokolásában kifejtette, hogy a Kbt.-ben elõírtaknak megfelel az ajánlati felhívásban közölt követelményrendszer. A Kbt. 44. § (1) bekezdését az ajánlatkérõ nem sértette meg, ezért az alperesi határozat törvényes és megalapozott.<br>
A felperes fellebbezést nyújtott be az elsõfokú bíróság ítélete ellen. Álláspontja szerint a döntés ellentétes a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése, valamint a Kbt. 33. § (5) bekezdése rendelkezéseivel, amely szerint a Kbt. szabályaival összhangban írhatja elõ az ajánlatkérõ a pénzügyi, gazdasági és mûszaki alkalmasság vizsgálatát. Figyelmen kívül hagyta továbbá a kereseti kérelmet a felperes álláspontja szerint az elsõfokú bíróság. Az ítélet a tényekkel ellentétes megállapításokat tartalmaz. Ellentmondó az elsõfokú bíróság következtése az esélyegyenlõség sérelmére tett kereseti hivatkozás vonatkozásában is. Kérte ezért kereseti kérelmének megfelelõen az elsõfokú bíróság ítéletének megváltoztatását és az alperes perköltségben marasztalását.<br>
Az alperes ellenkérelmében az elsõfokú bíróság ítéletének helybenhagyását kérte. A fellebbezésben az alperesi álláspont szerint a felperes azokat az érveket ismételte meg, amelyeket már az alperes, illetõleg a bíróság eljárása során elõtárt, figyelmen kívül hagyta az alperesi határozatot és az elsõfokú bíróság döntését is. Az elsõfokú bíróság a tényállást teljeskörûen tisztázta, és helyesen állapította meg, hogy a fizetõképesség megállapítására vonatkozó adatokat az ajánlatkérõ jogszerûen kérhette az ajánlattevõktõl, továbbá azt is, hogy az ajánlatkérõ kívánalma nem járt az esélyegyenlõség alapelvének megsértésével.<br>
A fellebbezés nem alapos.<br>
A fellebbezési eljárás során a Legfelsõbb Bíróság megállapította, hogy az elsõfokú bíróság megfelelõen feltárta a tényállást, és abból mindenben megfelelõ jogi következtetést vont le, ítélete törvényes és megalapozott.<br>
Az alperes helyesen hivatkozott a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdésére, amely szerint az ajánlatkérõ az ajánlati felhívásban kizárólag a Kbt.-ben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja szerint az ajánlattevõnek, illetõleg alvállalkozójának a szerzõdés teljesítéséhez szükséges pénzügyi és gazdasági alkalmassága igazolható az ajánlatkérõ által elõírt tartalmú, egyéb - fizetõképességének a megállapítására alkalmas - nyilatkozattal vagy dokumentummal.<br>
E rendelkezések betartásával írta elõ az ajánlatkérõ a jelen per tárgyát képezõ közbeszerzési eljárásban az elkészített dokumentációban a gazdasági, pénzügyi alkalmasság igazolásának módját. Ezzel az ajánlatkérõ nem sértette meg a Kbt. elõírásait, az ezt megállapító alperesi határozat pedig törvényes és megalapozott. A Legfelsõbb Bíróság rámutat arra, hogy az esélyegyenlõség elvét nem sérti az a körülmény, hogy az egyes ajánlattevõk számára a pénzügyi alkalmasság igazolása - eltérõ méretük, felkészültségük, adminisztrációjuk stb. következtében - nem egyforma megterhelést jelent.<br>
Fent kifejtettek szerint a Legfelsõbb Bíróság az elsõfokú bíróság ítéletét a Pp. 253. § (2) bekezdésének megfelelõen helybenhagyta.<br>
A felperest pervesztessége folytán a Legfelsõbb Bíróság a Pp. 78. § (1) bekezdése alapján a másodfokú eljárási perköltség megfizetésére kötelezte.<br>
A felperes illetékfizetési kötelezettsége az illetékekrõl szóló 1990. évi XCIII. törvény 46. § (1) bekezdésén alapszik.<br>
<br>
Budapest, 2002. december 3.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>