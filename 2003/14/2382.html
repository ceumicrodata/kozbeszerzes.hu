<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2382)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.66/8/2003.<br>
<br>
Tárgy: a MASZER Magyar Épületszerelõ Rt. jogorvoslati kérelme az Egészségügyi, Szociális és Családügyi Minisztérium Reménysugár Habilitációs Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MASZER Magyar Épületszerelõ Rt. (1097 Budapest, Koppány u. 13-15., a továbbiakban: kérelmezõ) által az Egészségügyi, Szociális és Családügyi Minisztérium Reménysugár Habilitációs Intézet (1223 Budapest, Kápolna u. 3., képviseli: dr. Szirtes Edit ügyvéd, 1221 Budapest, Kossuth Lajos u. 70., a továbbiakban: ajánlatkérõ) "Egészségügyi, Szociális és Családügyi Minisztérium Reménysugár Habilitációs Intézet bõvítési és rekonstrukciós munkái I. ütem" tárgyú közbeszerzési eljárása ellen benyújtott kérelme alapján indított jogorvoslati eljárást megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs, a határozat felülvizsgálatát a bíróságtól sem lehet kérni.<br>
<br>
INDOKOLÁS<br>
<br>
A rendelkezésre álló iratok, a felek írásban és a tárgyaláson tett nyilatkozatai alapján a Döntõbizottság a következõ tényállást állapította meg.<br>
Az ajánlatkérõ nyílt elõminõsítési eljárást indított az Egészségügyi, Szociális és Családügyi Minisztérium Reménysugár Habilitációs Intézet bõvítési és rekonstrukciós munkái I. üteme tárgyában. A részvételi felhívás 2002. december 18-án, a Közbeszerzési Értesítõ 51. számában jelent meg.<br>
A részvételi jelentkezési határidõben, 2003. január 13-ig jelentkezést nyújtott be kérelmezõn kívül az ARCHITEKTON Rt., KÉSZ Kft., STRABAG Építõ Kft. HÉROSZ Építõipari Rt., POLARIS Építõipari Rt., KIPSZER Fõvállalkozási és Tervezõ Rt., KÖZÉPÜLETÉPÍTÕ Rt., PROGRESS-B '90 Építõipari és Fõvállalkozó Rt. és a HUNÉP Universal Építõipari Rt.<br>
A részvételi szakasz eredményét 2003. január 28-án hirdette ki az ajánlatkérõ. Nyolc jelentkezõt alkalmatlannak, illetve a jelentkezését érvénytelennek, az ARCHITEKTON Rt-t és a KÉSZ Kft.-t alkalmasnak, jelentkezésüket érvényesnek minõsítette.<br>
A HUNÉP Universal Építõipari Rt. 2003. február 7-én jogorvoslati kérelmet nyújtott be a Döntõbizottsághoz, mivel álláspontja szerint a részvételi jelentkezése érvénytelenségére vonatkozó ajánlatkérõi döntés jogsértõ.<br>
A kérelmezõ 2003. február 11-én nyújtott be jogorvoslati kérelmet a Döntõbizottsághoz, mivel álláspontja szerint a részvételi jelentkezése érvénytelenségére és a szerzõdés teljesítésére való alkalmatlanságára vonatkozó ajánlatkérõi döntés jogsértõ.<br>
A Döntõbizottság a HUNÉP Universal Építõipari Rt. kérelme alapján D.58/2003. számon és a kérelmezõ kérelme alapján D.66/2003. számon indult ügyeket D.66/2003. számon egyesítette 2003. február 17-én.<br>
A kérelmezõ 2003. február 25-én a jogorvoslati eljárás során tartott tárgyaláson bejelentette, hogy a jogorvoslati kérelmét visszavonja.<br>
A Döntõbizottság 2003. február 25-én a D.66/2003. számon egyesített ügyeket elkülönítette, a HUNÉP Universal Építõipari Rt. kérelme alapján D.58/2003. számon indult ügyet D.58/2003. számon, a kérelmezõ kérelme alapján D.66/2003. számon indult ügyet D.66/2003. számon folytatja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a fentiekre tekintettel a kérelmezõ kérelmére indult eljárást megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2003. február 25.<br>
<br>
Dr. Bankó Ágnes s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>