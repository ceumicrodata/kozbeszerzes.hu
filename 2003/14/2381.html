<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2381)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.46/14/2003.<br>
<br>
Tárgy: a Fehér Ablak Kft. jogorvoslati kérelme Székesfehérvár Megyei Jogú Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Fehér Ablak Kft. (8000 Székesfehérvár, Budai u. 61-63., képviseli: dr. Szabó Kálmán ügyvéd, 8000 Székesfehérvár, Dr. Koch L. u. 16., a továbbiakban: kérelmezõ) jogorvoslati kérelmét, melyet Székesfehérvár Megyei Jogú Város Önkormányzata (8000 Székesfehérvár, Városház tér 1., a továbbiakban: ajánlatkérõ) "Székesfehérvár Megyei Jogú Város 17 épületén energiatakarékos homlokzatfelújítás és nyílászáró cseréje" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ nyílt közbeszerzési eljárást indított 17 épületén energiatakarékos homlokzat felújítás és nyílászáró cseréje tárgyában. Az ajánlati felhívás 2002. december 18-án, a Közbeszerzési Értesítõ 51. számában jelent meg.<br>
Az ajánlati felhívás 6. a) pontja szerint az ajánlattételi határidõ, amely azonos az ajánlatok felbontásának idõpontjával: "a hirdetmény megjelenésének napját követõ elsõ naptól számított 41. napon 9 óra. Ha ez nem munkanap, az ezt követõ elsõ munkanap 9 óra."<br>
Az ajánlatkérõ 2003. január 6-án konzultációt tartott, amelyen a kérelmezõ is jelen volt.<br>
Az ajánlattevõk kérdéseket is intéztek az ajánlatkérõhöz. Kérelmezõ is tett fel írásban kérdéseket, azonban ezeket az ajánlatkérõ - tekintettel arra, hogy a Kbt.-ben biztosított határidõn túl érkeztek - nem válaszolta meg.<br>
Az ajánlatok bontására 2003. január 28-án 9 órakor került sor, amely idõpontig a következõ kilenc ajánlattevõ nyújtotta be ajánlatát: Spidi-Bau Kft., Á & M Alpintechnika, Pados Kft., ALBA FRAME Ablakgyártó Kft., Lindner Budapest Kft., NK Ablakrendszer Kft., SZIGMA-SZIG Kft., EU-COMFORT Kft. és az ALKO-FAL Kft.<br>
Kérelmezõ 2003. január 29-én 8 óra 40 perckor nyújtotta be az ajánlatát. Ezt az ajánlatkérõ átvette és az átvételi elismervényen rögzítette, hogy az ajánlatot késve adták be. Az ajánlatkérõ az ajánlatot felbontatlanul õrizte.<br>
A kérelmezõ 2003. január 30-án jogorvoslati kérelmet terjesztett elõ a Döntõbizottsághoz, amelyben kérte a jogsértés megállapítását, a döntés megsemmisítését, az ajánlatkérõ kötelezését arra, hogy az õ ajánlatát is vonja be az eljárásba, ideiglenes intézkedésként a szerzõdés megkötésének megtiltását indítványozta. Kérelme indokául elõadta, hogy az ajánlatkérõnek az ajánlattételi határidõre vonatkozó elõírása jogsértõ, mivel a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdése szerinti kezdõ idõponthoz képest eltérõ megfogalmazással élt. Az ajánlati felhívás szerint a hirdetmény megjelenését követõ elsõ naptól számít a határidõ, a Kbt. szerint pedig a határidõ a hirdetmény megjelenését követõ napon kezdõdik. Álláspontja szerint az ajánlatkérõ a határidõ kiszámításakor tévedett. A határidõ számításánál a hirdetmény tartalmát kell irányadónak tekinteni. Az ajánlatkérõi határidõ-számítás azonban ellentétes a hirdetmény tartalmával, annak hétköznapi értelmével, amit a Polgári perrendtartásról szóló 1952. évi III. törvény (a továbbiakban: Pp.) 103. §-ában foglalt rendelkezés tartalmaz. Álláspontja szerint - miután az ajánlatkérõi elõírás eltér a Kbt. elõírásától - a Kbt. rendelkezései a határidõ számításával kapcsolatban nem alkalmazhatók. Analógiaként alkalmazandó a széles rétegek elõtt ismert hivatkozott Pp. rendelkezés, amely szerint a kezdõ nap a határidõbe nem számít bele, ennek megfelelõen a hirdetmény alapján a megjelenést követõ nap, 2002. december 19. - mint kezdõ nap - nem számítható be a 41 napos határidõbe, a határidõ számítást 2002. december 20-i idõponttal kell kezdeni. Elõadta, hogy szóban is azt a tájékoztatást kapták az ajánlatkérõtõl a 2003. január 6-án tartott konzultáción, hogy az ajánlattételi határidõ 2003. január 29.<br>
Hivatkozott az általa kért, az MTA Nyelvtudományi Intézete által kiadott állásfoglalásra is, amely szerint az ajánlattételi határidõ megfogalmazása körülményeskedõ, emiatt megtörténhet, hogy félre is érthetõ. Szerencsésebb lett volna "a hirdetmény megjelenését követõ naptól számított", illetve "a hirdetmény megjelenése utáni naptól számított" megfogalmazás.<br>
Ajánlatkérõ az észrevételében kérte az alaptalan kérelem elutasítását. Elõadta, hogy megítélése szerint az ajánlati felhívás 6. a) pontja összhangban van a törvényi rendelkezésekkel, és mind a Pp., mind a Kbt. vonatkozó elõírásai szerint az ajánlattételi határidõ 2003. január 28-a volt, mivel a megjelenés napja, 2002. december 18. a határidõbe nem számít bele. Vitatta, hogy szóban téves tájékoztatást adott volna az ajánlattételi határidõrõl, sõt a kérelmezõtõl késve érkezett kérdés átvételekor is a január 28-i idõponttól számolták ki a kérdés elõterjesztésére biztosított határidõt, annak lejártát.<br>
Az egyéb érdekeltek részérõl az NK Ablakrendszer Kft. észrevételében elõadta, hogy az ajánlattételi határidõ megfogalmazása egyértelmû volt és pontos, hiszen a hirdetmény megjelenését követõ elsõ nap december 19., ettõl a kezdõ naptól kellett a 41. napot kiszámolni, ami január 28. volt. Észrevételében az EU COMFORT Kft., a SZIGMA-SZIG Kft. és az ALKO FAL Kft. is közölte, hogy az ajánlati felhívás alapján az ajánlattételi határidõ számítására vonatkozó elõírás és a bontás idõpontja egyértelmû volt.<br>
A Döntõbizottság megállapította, hogy a kérelem alaptalan.<br>
A Döntõbizottságnak elsõdlegesen azt kellett vizsgálnia, hogy az ajánlati felhívásnak az ajánlattételi határidõ számítására vonatkozó elõírása jogsértõ-e.<br>
<a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdése szerint a hirdetményben megjelölt határidõk a Közbeszerzési Értesítõ megjelenését követõ napon kezdõdnek, és legkorábban az e törvényben megjelölt legrövidebb idõtartamot követõ elsõ munkanapon járnak le.<br>
Az ajánlatkérõ az ajánlattételi határidõt a hirdetmény megjelenésének napját követõ elsõ naptól számított 41. napon 9 órában határozta meg.<br>
A kérelmezõ álláspontja szerint ez az elõírás eltér a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdésében foglaltaktól, ezért jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. a 29. </a>§ (6) bekezdése - a 25. §-ban foglaltakra tekintettel - kógens rendelkezést tartalmaz a hirdetményi határidõk számításával kapcsolatban. Ez azt is jelenti, hogy a határidõket akkor is ezen elõírásnak megfelelõen kell számítani, ha az ajánlatkérõ erre vonatkozóan elõírást nem tesz az ajánlati felhívásban.<br>
Az ajánlatkérõ az ajánlati felhívás 6. a) pontjában azon túl, hogy megadta az ajánlattételi határidõt, annak teljesen egyértelmûvé tétele érdekében a határidõ számításának módját is közölte az ajánlattevõk számára: a 41 napot a megjelenés napját követõ elsõ naptól kell számítani. A Döntõbizottság álláspontja szerint ez az elõírás a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdésében foglaltakkal teljes összhangban van, nem tér el attól. A "megjelenést követõ nap" és a "megjelenést követõ elsõ nap" kifejezés azonos értelmû. Ez utóbbi meghatározás - bár lehet, hogy a hétköznapi szóhasználathoz közelebb álló "megjelenést követõ nap" vagy a "megjelenés utáni nap" kifejezésekhez képest körülményeskedõ, - de pontosan kifejezi a határidõ számítás kezdõ idõpontját, a megjelenés napját követõ elsõ (és nem például a hatodik) napban. Az elõírások értelme mindkét esetben az, hogy a megjelenés napja nem számít bele a határidõbe, tehát nem a megjelenés napjától, hanem az utána következõ naptól kell kezdeni a határidõ számítását.<br>
A megjelenés napja 2002. december 18., szerda volt, a megjelenést követõ nap 2002. december 19., csütörtök, a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(6) bekezdése alapján tehát ettõl a naptól kell kezdeni a határidõ számítását.<br>
Az ajánlati felhívásban meghatározott "megjelenést követõ elsõ" napon is csak a 2002. december 19-i csütörtöki napot lehet és kell érteni, így az ajánlatkérõ felhívása alapján is e naptól kell kezdeni a határidõ számítását.<br>
A Döntõbizottság álláspontja szerint a fentiek alapján az ajánlatkérõ az ajánlati felhívásban a határidõ számításának kezdõ napját tartalmában a Kbt. elõírásaival azonosan rögzítette, még akkor is, ha nem szó szerint azonosan fogalmazott, így nem követett el jogsértést.<br>
Abban is állást kellett foglalnia a Döntõbizottságnak, hogy az ajánlattételi határidõ lejárta, illetve az ajánlatok bontása idõpontjának megállapítása jogszerû volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdése szerint az ajánlatokat tartalmazó zárt iratokat az ajánlattételi határidõ lejárta idõpontjában kell felbontani.<br>
Az ajánlatkérõ az ajánlattételi határidõt a hirdetmény megjelentésének napját követõ elsõ naptól számított 41. napon 9 órában határozta meg. Az ajánlati felhívás 2002. december 18-án jelent meg a Közbeszerzési Értesítõben. A megjelenést követõ elsõ nap 2002. december 19., a határidõ számításának elsõ napja. Erre figyelemmel az ajánlattételi határidõ 2003. január 28-án 9 órakor járt le.<br>
Nem fogadta el a Döntõbizottság a kérelmezõ álláspontját, miszerint az ajánlattételi határidõbe - mint a kezdõ nap - nem számít bele 2002. december 19. sem a Pp. hivatkozott rendelkezésére tekintettel.<br>
A fentiekben kifejtettek szerint az ajánlattételi határidõ elõírása megfelelt a Kbt. rendelkezéseinek és konkrétan rögzítette a határidõ számításának kezdõ napját a hirdetmény megjelenését követõ elsõ napban, így az ajánlattételi határidõ számítását az ajánlati felhívás 6. a) pontjában foglaltak szerint, a Kbt. rendelkezésének megfelelõen kellett elvégezni, és az így kiszámított idõpontban kellett az ajánlatokat felbontani. A Kbt. nem tartalmaz ettõl eltérõ rendelkezést, amely alapján a Pp. határidõ számításra vonatkozó elõírásait a közbeszerzési eljárásokban alkalmazni kellene. Erre tekintettel az sem bír jelentõséggel, hogy a határidõ számítása a Pp. elõírásainak megfelelt-e.<br>
Hivatkozott arra is a kérelmezõ, hogy a konzultáción szóban olyan tájékoztatást kapott, miszerint 2003. január 29. az ajánlattételi határidõ.<br>
Az ajánlatkérõ álláspontja szerint a konzultáción nem hangzott el a 2003. január 29-i bontási idõpont, a konzultációról készült emlékeztetõ sem tartalmaz tájékoztatást a bontás idõpontjáról, ezzel kapcsolatban kérdés nem merült fel. A konzultáción több ajánlattevõ részt vett, de a kérelmezõn kívül valamennyi ajánlattevõ a 2003. január 28-i határidõre benyújtotta az ajánlatát, és többen részt is vettek 2003. január 28-án 9 órakor az ajánlatok bontásán. Túl azon, hogy mindezek alapján a téves tájékoztatás bizonyítást sem nyert, relevanciával sem bír, hiszen nyilatkozata szerint a kérelmezõ a felhívás alapján saját maga számolta ki a 2003. január 29-i határidõt, ezt támasztja alá a jogorvoslati kérelme is, ami éppen arra vonatkozik, hogy álláspontja szerint az ajánlattételi határidõ nem január 28., hanem január 29. volt.<br>
A Döntõbizottság a fentiek alapján megállapította, hogy az ajánlatkérõ az ajánlati felhívásban meghatározott ajánlattételi határidõ lejártának idõpontjában bontotta fel az ajánlatokat, így nem sértette meg a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdésében foglaltakat, ezért a kérelmet a Döntõbizottság e vonatkozásban is elutasította.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 27.<br>
<br>
Dr. Bankó Ágnes s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>