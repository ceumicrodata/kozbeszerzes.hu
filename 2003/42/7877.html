<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7877)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.393/10/2003.<br>
<br>
Tárgy: az ESRI Mo. Kft. jogorvoslati kérelme a HM Térképészeti Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ESRI Magyarország Informatikai Mûszaki Fejlesztõ és Kereskedelmi Kft. (1066 Budapest, Teréz krt. 46., a továbbiakban: kérelmezõ) jogorvoslati kérelmét - melyet Mezeiné dr. Nyitrai Beáta ügyvéd által képviselt Honvédelmi Minisztérium Térképészeti Kht. (1276 Budapest 22. Pf. 85, a továbbiakban: ajánlatkérõ) állami topográfiai térképek elõállítására kartográfiai szoftverrendszer telepítése munkahelyre tárgyú közbeszerzési eljárása ellen indított - a Döntõbizottság elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. június 4-én megjelent számában a rendelkezõ részben megjelölt beszerzés tárgyában.<br>
Az ajánlatok elbírálására a legalacsonyabb összegû ellenszolgáltatás elbírálási szempontot választotta.<br>
Ajánlatkérõ "Mûszaki specifikációt" készített, melyben meghatározta a szállítandó rendszerre vonatkozó minimális követelményeit.<br>
Az ajánlattételi szakaszban az ajánlattevõk kérdéseket intéztek ajánlatkérõ felé, e kérdések és az ajánlatkérõ válaszai a következõk voltak:<br>
<br>
1. Kérdés: Elegendõ-e a mûszaki specifikációnak való megfelelõséget nyilatkozattal igazolni?<br>
Válasz: "A mûszaki specifikációnak való megfelelõséget nem elegendõ nyilatkozattal igazolni. A megfelelõséget a specifikációban szereplõ minden pontra és alpontra vonatkozóan, a vonatkozó funkció és folyamat részletes leírásával, dokumentálásával kell igazolni."<br>
<br>
2. Kérdés (kérelmezõ tette fel): "A 1.2. szerint "azonnali konverzió elõtti ellenõrzést" kell biztosítani különbözõ ipari formátumban lévõ adatállományokra. Ez azt jelenti, hogy a szoftver az összes megadott formátumot natív formátumban kellene hogy ellenõrizze. Ez a mai technológiai lehetõségek között nem valósul meg a piaci termékekben. Kérjük ezt a követelményt pontosítani vagy kihagyni."<br>
Válasz: "A tervezett rendszernek rendkívül lényeges eleme az adatok konverzió nélküli, natív formátumban történõ ellenõrzése. A követelményt törölni nem áll módunkban, a natív formában történõ ellenõrzést a rendszernek biztosítania kell."<br>
Az ajánlattételi határidõre, július 15-re a kérelmezõ és a graphIT Kft. nyújtott be ajánlatot.<br>
Ajánlatkérõ a július 25-én tartott eredményhirdetésen a graphIT Kft. ajánlatát hirdette ki nyertesnek.<br>
A kérelmezõ ajánlatát érvénytelennek nyilvánította, döntését a következõkkel indokolta:<br>
<br>
1. A "hibakeresés az elõírt formátumok közül kizárólag az RDBMS-ben tárolt adatokra valósul meg, a specifikációban elõírt többi formátumra nem. Az ajánlott rendszer nem teljesíti a Mûszaki specifikáció 1.2. pontjában elõírtakat."<br>
<br>
2. A "verziókezelés nem RDBMS-eszközökkel történik. Az ajánlott rendszer nem teljesíti a Mûszaki specifikáció 2.1. pontjában elõírtakat.<br>
<br>
3. Az ajánlattevõ figyelmen kívül hagyta a konzultációs kérdéseire adott válaszokat, miszerint a 5.2. pontban a vonalszimbólum vastagságáról, míg az 5.8. pontban a szimbólum valós helyhez képest történõ eltolásáról van szó. "A Mûszaki specifikáció 5.2. pontjára kielégítõ választ nem adott. Az ajánlott rendszer nem teljesíti a Mûszaki specifikáció 5.2. pontjában elõírtakat."<br>
Kérelmezõ július 30-án jogorvoslati kérelmet terjesztett elõ, melyben kérte a jogsértés megállapítását és az eljárást lezáró döntés megsemmisítését. Elsõdlegesen ajánlata érvénytelenné nyilvánítását sérelmezte, vitatta annak mindhárom indokát.<br>
A specifikáció 1.2. pontjára vonatkozó érvénytelenségi indokra elõadta, hogy ajánlatkérõ a megállapítását az ajánlata 12. oldalán lévõ bevezetõ részébõl vonta le következtetését. A következtetés téves, mert az ajánlata 23-26. oldala foglalkozik a topográfiai ellenõrzésekkel, a 27-29. oldal pedig azzal, hogy mely adatformátumokban végezhetõ az ellenõrzés. Ezen oldalak tartalmából megállapítható, hogy az általa ajánlott rendszer az ajánlatkérõ által meghatározott valamennyi formátumban képes a hibakeresésre.<br>
A specifikáció 2.1. pontjával kapcsolatos érvénytelenségi ok cáfolataként hivatkozott arra, hogy az ajánlata 49. oldalán lévõ szövegbõl - ajánlatkérõ következtetésével ellentétben - az állapítható meg, hogy a verziókezelés RDBMS-eszközökkel történik.<br>
A jogorvoslati eljárásban augusztus 21-én tartott tárgyaláson ajánlatkérõ visszavonta a Mûszaki specifikáció 5.2. pontjával kapcsolatos érvénytelenségi indokot, kérelmezõ erre tekintettel kérelme ezen részétõl elállt.<br>
Kérelmezõ másodsorban vitatta a nyertes ajánlat érvényességét. Elõadta, hogy a nyertes által csatolt felhasználói kézikönyv - annak kis terjedelménél fogva - nem lehet teljes körû.<br>
A Döntõbizottság a D.393/3/2003. számú határozatával ideiglenes intézkedésként megtiltotta a szerzõdés megkötését.<br>
Ajánlatkérõ kérte a jogorvoslati kérelem elutasítását.<br>
Elõadta, hogy kérelmezõ csak két adatformátumban való lekérdezés lehetõségét adta meg ajánlatában, holott a specifikáció 1.2. pontja szerint több, szám szerint hét adatformátumban való lekérdezés (hibafelderítés) lehetõségét kell biztosítani a rendszernek.<br>
A kérelmezõ ajánlata 49. oldalán lévõ leírásban nem szerepel, hogy a verziókezelés RDBMS-eszközökkel történik. Az "ArcMap kezelõi felület a verzió mentésekor csupán nyugtázó üzenetet ad" szövegezésbõl az következik, hogy kérelmezõ a folyamatba beiktatott egy másik - nem RDBMS - kezelõfelületet.<br>
A nyertes felhasználói kézikönyvével kapcsolatos kifogásra elõadta, hogy annak tartalmát az ajánlott rendszer használatához elegendõnek tartja.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján a következõket állapította meg:<br>
A kérelmezõ által vitatott elsõ érvénytelenítési indok volt, hogy az elõírt formátumok közül a hibakeresés kérelmezõ ajánlata szerint csak az RDBMS-ben tárolt adatokra valósul meg.<br>
Az érvénytelenítési indok nem helyálló.<br>
A specifikáció 1.2. pontja szerint a rendszernek támogatnia kell az azonnali (konverzió elõtti) ellenõrzést, ami minimálisan a<br>
- túllógások és rövidebb vonalak,<br>
- hibás csomópontok,<br>
- egymást keresztezõ elemek eltörésének hiánya,<br>
- nem jól illeszkedõ egymást fedõ elemek,<br>
- közel egybeesõ elemek.<br>
Hibák felderítését jelenti az specifikáció 1.1. pontjában megjelölt<br>
- Arc View shape,<br>
- ArcInfo coverage,<br>
- MicroStation DGN,<br>
- AutoCAD DXF és DWG,<br>
- MapInfo-táblák,<br>
- MGE-adatstruktúrák,<br>
- Oracle, Oracle Spatial (mind a relációs, mind az objektum kapcsolt adatsrtuktúrák)<br>
adatformátumokban.<br>
A másik érvénytelenítési indok szerint a kérelmezõ által ajánlatott rendszerben a verziókezelés nem RDBMS-eszközökkel történik. Állítása szerint a kérelmezõ ajánlata 49. oldalán 2.1. pont alatt található szöveg csak a vonatkozó ajánlati rész címének és nem vállalásnak tekinthetõ.<br>
Kérelmezõ arra hivatkozott, hogy ajánlata 49. oldalán lévõ vastagon szedett szövegbõl - miszerint az "adatok verziókezelése (adatok története) és az elõforduló összeférhetetlenségek feloldása (Long Term Transactions többfelhasználós környezetben) az RDBMS-szinten, RDBMS-eszközök felhasználásával az RDBMS-adatstruktúrában" történik - megállapítható, hogy kérelmezõ vállalta ezen kiírási feltételnek való megfelelést.<br>
A Döntõbizottság álláspontja szerint a kérelmezõ ajánlata 49. oldala 2.1. pontja alatt lévõ kijelentõ mondat nyilatkozatnak, azaz vállalásnak minõsül annak ellenére, hogy az megegyezik a specifikáció 2.1. pontjának szövegével.<br>
Kérelmezõ azonban csak azáltal adott volna lehetõséget ajánlatkérõ számára arra, hogy a meggyõzõdjön a nyilatkozatban foglaltak valóságtartalmáról (és így ne csak a fejezet "címének tekintse azt), ha a nyilatkozatot követõ (vékonyan szedett) szövegben ismerteti a megoldás folyamatát, azt, hogy hogyan épülnek fel egymásra az egyes szoftverszegmensek és azok milyen funkciót teljesítenek.<br>
A kérelmezõ ajánlata mindezt nem tartalmazza. A nyilatkozatot követõ mondatok csak a mûveletek eredményét ismertetetik, mint pl.: "hatékony felhasználói felületet biztosít a feladatok hatékony elvégzése érdekében", az "összeférhetetlenségek feloldása, ha az hierarchiával vagy szabályrendszerrel egyértelmûen kezelhetõ, megfelelõ adatstruktúra kialakítása esetén nagyrészt automatikus".<br>
Kérelmezõ, vélhetõen a szerzõi jogvédett szoftver termékei mûködési elvének ismertetése elmulasztása által nem hozta ajánlatkérõt abba a helyzetbe, hogy a specifikáció szerinti követelmény megismétlését a kérelmezõ vállalási nyilatkozatának tudja tekinteni.<br>
A Döntõbizottság megállapította, hogy ajánlatkérõ a kérelmezõ ajánlatából nem állapíthatta meg, hogy kérelmezõ vállalja a specifikáció 2.1. pontjában meghatározott követelmény teljesítését, így ezen okból ajánlatkérõ helytállóan nyilvánította érvénytelennek a kérelmezõ ajánlatát.<br>
Mivel az ajánlat érvénytelenségét egyetlen indok is megalapítja, a Döntõbizottság a jogorvoslati kérelmet a kérelmezõ ajánlata érvénytelenítését kifogásoló részében elutasította.<br>
Kérelmezõ vitatta a nyertes ajánlat érvényességét felhasználói kézikönyvben foglaltak elégtelenségére hivatkozva. Az augusztus 22-én kelt beadványában foglaltak szerint a felhasználói kézikönyv csak akkor megfelelõ, ha tartalmazza a telepítési útmutatót, útbaigazítást arra nézve, hogy konverzió nélküli közvetlen adatellenõrzés során milyen elõzetes paramétersor-megadással választják ki az ellenõrzésbe bevonni kívánt térképi elemeket, részletes leírást tartalmaz az adatkészletek verziókövetésérõl, útmutatást ad a többfelhasználós munka során a verziók között felmerülõ esetleges ellentmondások feloldásának módjáról.<br>
Ajánlatkérõ elõírta a magyar nyelvû felhasználói kézikönyv csatolását, azt viszont nem határozta meg, hogy a kézikönyvnek mit kell tartalmaznia. Ily módon a kérelmezõ augusztus 22-i beadványában foglalt megfelelõségi feltételek nem kérhetõk számon a nyertes felhasználói kézikönyvével szemben.<br>
Ajánlatkérõ saját kockázata a kézikönyv tartalma meghatározásának mellõzése, mint ahogy az is, hogy esetlegesen olyan kézikönyvet fogad el, amelyik alapján majd nem tudja használni a megvásárolt rendszert.<br>
A Döntõbizottság nem határozhatja meg ajánlatkérõ helyett, hogy milyen tartalmú kézikönyvet fogadjon el, ha ajánlatkérõ nem adta meg azokat a minimális kritériumokat, amelyeknek meg kell felelni a kézikönyvnek. A Döntõbizottság csak a kiírási feltételek keretén belül végezheti el az ajánlat érvényességi vizsgálatát.<br>
Mivel ajánlatkérõ nem határozta meg a kézikönyvvel szemben támasztott követelményeit, a Döntõbizottság nem találhatott olyan hiányosságot, ami megalapozná a kérelmezõ által hivatkozott oknál fogva a nyertes ajánlat érvénytelenségét. Ezért a Döntõbizottság a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 28.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy László s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>