<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7828)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.408/10/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Tóth és Társa Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) általa Tóth és Társa Kft. (7478 Bárdudvarnok, Bánya 25., a továbbiakban: ajánlatkérõ) "Horváth Malom technikai korszerûsítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A közbeszerzés tárgyát képezõ Horváth Malom felújítása az 1990-es évek elején történt, mely felújítást használt eszközökbõl valósította meg a korábbi tulajdonos. E felújítást követõen ez a malom sem környezetvédelmi, sem egyéb egészségügyi elvárásoknak nem felelt meg.<br>
Ajánlatkérõ e malmot a közelmúltban megvásárolta és a malom állapotára is tekintettel 2001-ben megkezdte a malom rekonstrukcióját saját erõ felhasználásával. E felújítás a tervek elkészítésével, az infrasturktúra javításával, a technológiai állapot felmérésével folyamatosan történt.<br>
Ajánlatkérõ 2002. augusztus 5-én élve a lehetõséggel, pályázatot nyújtott be a Kadarkút, Körmendi út 68. szám alatti malom felújítására tekintettel arra, hogy az évekkel ezelõtt sikeresen mûködõ malom teljes technológiájának a korszerûsítését kívánták végrehajtani. A pályázatban a fejlesztés céljaként megjelölték, hogy a bio alapanyagokból készülõ malomipari termékek gyártása és csomagolása lenne a fõ cél a beruházás megvalósításával. Ennek keretében a tönköly, a durum, a rozs, a teljes kiõrlésre alkalmas búza, a lenmag, a hajdina és a napraforgó adná az alapanyagok nagy részét a normál és bio alapanyagú malomipari termékeknek egyaránt. A malom teljes felújításával és technológiai korszerûsítésével a vállalkozás a HACCP-rendszernek az Európai Unió minõségi követelményeinek is mindenben meg fog felelni. A pályázat benyújtását követõen a Somogy Megyei Területfejlesztési Tanács 2002. szeptember elején értesítette ajánlatkérõt a pályázata befogadásáról.<br>
Ajánlatkérõ a rekonstrukció megkezdését követõen a rendelkezésükre álló korábbi felújítási tervek alapján vette fel a kapcsolatot a tervezõvel és készítették el az újabb felújításhoz szükséges terveket és felméréseket, amiket a tervezõ javaslata alapján a MAG Kft., aki - a malom méreteire és technológiai felszereltségére és tervezett felújítására tekintettel - Magyarországon egyedüli olyan malomipari berendezést készítõ cégnek minõsül, aki e gépek szállítását teljesíteni tudja.<br>
A pályázat benyújtásáig ajánlatkérõ - többek között - már elvégezte a teljes körû rekonstrukció keretében a gépek betonalapjának kialakítását, kivitelezését is.<br>
A támogatást nyújtó Megyei Területfejlesztési Tanács 2002 októberében értesítette ajánlatkérõt arról, hogy a pályázatban igényelt összegnél kisebb összegû támogatás nyújtására van lehetõség, amihez ajánlatkérõnek lehetõsége van a csökkentett mûszaki tartalomra vonatkozó változásokat a támogatást nyújtóhoz becsatolni.<br>
A 2002 októberében becsatolt módosítást követõen a támogatást nyújtó 2003. július 7-én értesítette ajánlatkérõt a támogatás elnyerésérõl, melyben egyben értesítette arról is, hogy a tervezett beruházás teljesítési határideje 2003. szeptember 30.<br>
Ajánlatkérõ 2003. július 7-én kézhez véve a támogatás elnyerésérõl szóló értesítést, 2003. július 23-án írásban megkereste a Döntõbizottság elnökét, kérve tõle azt, hogy meghívásos pályáztatás keretében folytathassanak le egy közbeszerzési eljárást. E levélben ajánlatkérõ az engedély iránti kérelmét azzal indokolta, hogy a 2002. szeptember 6-i döntésével a Somogy Megyei Területfejlesztési Tanács úgy határozott, hogy a Kadarkúton megvalósuló "Horváth Malom technológiai korszerûsítése" tárgyú beruházást, melynek összértéke 44 784 000 Ft, 28 M Ft értékben támogatja. Azt is közölték ajánlatkérõvel, hogy erre tekintettel a vállalkozásnak közbeszerzési eljárást kell lefolytatnia.<br>
Ajánlatkérõ azt is nyilatkozta, hogy a vállalkozás eddigi fejlesztését és berendezései szállítását a MAG Kft. (1047 Budapest, Baross u. 99.) végezte, és e cég az, aki speciálisan a cége profiljának megfelelõ malomipari gépek és berendezések forgalmazásával, telepítésével foglalkozik.<br>
E kérelem érkezése napján a Döntõbizottság elnöke levélben tájékoztatta az ajánlatkérõ ügyvezetõjét, hogy a Döntõbizottság elnöke hatáskör hiányában nem jogosult az eljárás engedélyezésére és tájékoztatta a törvényben elõírt kötelezettségekrõl is, nevezetesen arról, hogy ajánlatkérõnek a közbeszerzési eljárás tényleges megkezdésekor kell a Döntõbizottság elnöke részére megküldeni a hirdetmény közzététele nélküli eljárás alkalmazását megalapozó körülményekrõl szóló tájékoztatót.<br>
E levél kézhezvételét követõen ajánlatkérõ 2003. július 29-én értesítette a Döntõbizottság elnökét arról, hogy hirdetmény közzététele nélküli közbeszerzési eljárást kíván lefolytatnia közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján tekintettel arra, hogy ajánlatkérõ a pályázatának befogadását követõen megkezdte a beruházást és a fejlesztéshez szükséges mûszaki specifikációnak egyedül eleget tenni tudó egy személytõl, nevezetesen a Malomipari Gyártó Kft.-tõl (MAG Kft.) beszerzett ajánlat alapján kívánja a közbeszerzési eljárást lefolytatni. Azt is közölte, hogy az árajánlat beszerzésekor még nem tartozott a Kbt. hatálya alá. Ajánlatkérõ azt is közölte, hogy a részére megküldött támogatás elnyerésérõl szóló értesítésben a szerzõdés teljesítésének határidejeként 2003. szeptember 30-a lett megjelölve, és hogy a fejlesztéshez felhasználni kívánt gépek, berendezések, az egyedi igényeknek megfelelõ elkészítésére és leszállítására integráltan a gépek beszerzésével és beüzemelésével együtt - a fejleszteni kívánt technológiára vetítve - csak a MAG Kft. képes. Azt is nyilatkozta a beadványában, hogy a társaságuknál a korábban megkezdõdött malom-korszerûsítés munkálatait a MAG Kft. mérte fel, tervezte és kezdte el. A kft. által már korábban beépített gépek és a hozzájuk kapcsolódó mûszaki megoldások technológiája miatt egyedül a MAG Kft. képes a felújítási folyamat befejezésére. Véleménye szerint a Kbt. 70. § (1) bekezdés b) pontjában rögzített feltételek azért is fennállnak, mivel már egy megkezdett beruházásról van szó, más ajánlattevõ már a beruházást teljesíteni nem tudja, hiszen ez esetben a garanciális szavatossági jogok érvényesítése ajánlattevõ számára ellehetetlenülne.<br>
Ajánlatkérõ a tájékoztatóhoz mellékelt egy iratot "tárgyalásos eljárás" címmel, melyben megismételte - többek között - az eljárás alkalmazása feltételeinek az indokolását, a szerzõdés tárgyát, megjelölte az ajánlattételre felkért MAG Kft.-t, a beszerzés tárgyát és mennyiségét, a teljesítés helyét és határidejét is.<br>
E mellékletként becsatolt irat tartalma alapján nem volt egyértelmûen az ajánlati felhívásnak tekinthetõ.<br>
A Döntõbizottság elnöke 2003. augusztus 7-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ezért ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ írásos észrevételében és a kérelemre megtartott tárgyaláson kérte a jogorvoslati eljárás méltányos befejezését és elõadta azt az álláspontját, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének a b) pontján túlmenõen ugyanezen szakasz (1) bekezdésének c) pontja szerinti jogalap is megáll, nevezetesen a sürgõsségi eljárás hirdetmény közzététele nélkül. Kérelme indoklásául ismételten elõterjesztette azt is, hogy a korábban megkezdett malomfelújítás során már a MAG Kft.-t bevonták, és tõle szerezték be a felújításhoz szükséges berendezések specifikációját is. Azt is nyilatkozta a tárgyaláson, hogy más céget is megkerestek a felújítás kapcsán, de ez a cég, miután a helyszínt megtekintette, úgy nyilatkozott, hogy ezt a felújítást nem tudja megcsinálni, arra nem vállalkozik. E megkeresett cég elsõsorban inkább szárítógépeket és egyéb technológiai eszközöket készít és nem kimondottan malomipari gépekre specializálódott, ezért nem vállalta a tárgyi malom felújítását. Azt is nyilatkozta ajánlatkérõ, hogy a MAG Kft.-t azért kérték fel ajánlattételre, mert az a technológus, aki a terveket készítette a malom rekonstrukciójához és aki kb. 10 évvel ezelõtt felújította a malmot, az is javasolta részükre a MAG Kft. megkeresését ajánlattételre. A tárgyaláson is megerõsítette ajánlatkérõ azt az álláspontját, hogy a Kbt. 70. § (1) bekezdés c) pontja szerinti sürgõsségi feltételek is fennállnak a közbeszerzési eljárás hirdetmény közzététele nélküli lefolytatásához, különös tekintettel a 2003. szeptember 30-i teljesítési határidõre. Kérdésre azt is nyilatkozta, hogy e körülmények is indokolták azt, hogy ezen eljárási fajtának megfelelõen egyes iratokat csak az eredményes közbeszerzési eljárás lefolytatását követõen, a szerzõdéskötésig kívánja beszerezni a MAG Kft.-tõl. Közölte azt is, hogy a jogorvoslati eljárás megindításáról szóló értesítés kézhezvételét követõen a tárgyalásokat a MAG Kft.-vel ideiglenesen felfüggesztették tekintettel arra, hogy meg kívánják várni a jogorvoslati eljárás eredményét, mert nem kívánnak jogsértõ módon elj<br>
árni az ügyben. Elõadta azt is, hogy a jogorvoslati eljárásra tekintettel megrendelést, illetve szerzõdést még nem írtak alá a MAG Kft.-vel, így a teljesítés egyelõre meg sem kezdõdött a gépek leszállítása vonatkozásában.<br>
Az ügyben érdekelt MAG Kft. írásban és a tárgyaláson úgy nyilatkozott, hogy az 1990-es évek elején történt felújítást már használt eszközökkel valósították meg a Horváth Malomnál. Azt is elõadta, hogy miután ajánlatkérõ megkereste õket még a pályázat elnyerése elõtt a malom felújítása tárgyában, akkor a helyszíni vizsgálatokat követõen olyan álláspontot alakítottak ki - tekintettel a malom méreteire és felszereltségére -, hogy azt egy bio malomként célszerû üzemeltetni a jövõben.<br>
Ekkor kezdték felmérni az ezzel kapcsolatos teendõket és a tárgyalások során az ajánlatkérõ részére - mint a Magyarországon egyedüli malomipari berendezést készítõ cég - a referenciákat is bemutatták írásban. Kérdésre azt is nyilatkozta, hogy ismeretei szerint Magyarországon más olyan cég, aki ezen malom felújításához szükséges berendezéseket képes szállítani, nincs. Ismeretei szerint ilyen berendezéseket egy svájci cég tud még készíteni, aki viszont nagyon magas áron vállal ilyen felújítást és szállít ahhoz berendezéseket.<br>
A Döntõbizottság a közbeszerzési eljárásban keletkezett iratok, ajánlatkérõ és az egyéb érdekelt érdemi észrevételei és a tárgyaláson tett nyilatkozatok alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) és c) pontjára alapította, melyek szerint: az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
b) a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni;<br>
c) az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára vonatkozó körülményeket vizsgálva a Döntõbizottság elfogadta az ajánlatkérõnek és az ügyben érdekelt MAG Kft.-nek azon nyilatkozatát, hogy a tervezett malomrekonstrukcióhoz szükséges - már meglévõ beruházásokra is tekintettel - technikai berendezéseket, gépeket egyedül a mûszaki sajátosságokra tekintettel a MAG Kft. tudja teljesíteni. E véleménye kialakításánál a Döntõbizottság azt is figyelembe vette, hogy a korábbi rekonstrukciót végzõ malomipari technikus és tervezõ is a MAG Kft.-t, mint az egyedül a jelen beruházást teljesíteni képes céget jelölte meg ajánlatkérõ számára, valamint azt, hogy ajánlatkérõ a fentiek ellenére is megkísérelt magyarországi cégeket megkeresni az esetleges beruházás végrehajtására, de a megkeresett cég a helyszínt megtekintve, azt nem vállalta.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjában írt rendkívüli sürgõsség is megállapítható a közbeszerzési eljárás során, különös tekintettel arra, hogy a támogatásról szóló értesítést ajánlatkérõ 2003. július 7-én kapta kézhez, és ebben a támogatást nyújtó szervezet a teljesítés határidejeként 2003. szeptember 30-át jelölte meg. Erre tekintettel a Döntõbizottság álláspontja szerint nem ajánlatkérõn múlt a rendkívüli sürgõsséget indokoló körülmények létrejötte és az is megállapítható, hogy a törvényben elõírt határidõk alapján a nyílt eljárás lefolytatására elegendõ idõ nem állt volna rendelkezésre ajánlatkérõ számára.<br>
A rendkívüli sürgõsségre alapozott hirdetmény közzététele nélküli eljárás jogalapjának meglétére tekintettel a Döntõbizottság azt is megállapította, hogy az ajánlatkérõ által a Döntõbizottság elnöke részére megküldött tájékoztató mellékleteként szereplõ irat nem tekinthetõ ajánlati felhívásnak, így annak tartalma sem kifogásolható, különös tekintettel a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) és (3) bekezdéseire, melyek úgy rendelkeznek, hogy:<br>
(1) A hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
(3) A 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni. Ebben az esetben a köztartozások hiányáról [46. § (1) bekezdésének b) pontja, (3) bekezdése] az ajánlattevõnek nyilatkoznia kell, és az ezekkel kapcsolatos igazolásokat legkésõbb a szerzõdéskötést követõ tizenöt napon belül kell csatolni. Az eljárás megkezdésérõl telefaxon tájékoztatni kell a Bizottságot, megjelölve a 71. § (4) bekezdésében és az (1)-(2) bekezdésben foglalt adatokat.<br>
E szabályokra tekintettel a Döntõbizottság megállapította, hogy ajánlatkérõ nem követett el jogsértést akkor, amikor elfogadta a kiválasztott ajánlattevõ szóbeli nyilatkozatát és azt közölte, hogy az ezzel kapcsolatos igazolásokat legkésõbb a szerzõdést követõen, a törvényben elõírt módon fogja azt ajánlattevõ becsatolni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. szeptember 12.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>