<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7832)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.415/11/2003.<br>
<br>
Tárgy: az Elamen Rt. és a Junior Rt. jogorvoslati kérelme Budapest XIX. Kerület Kispest Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Zsoldos Mariann ügyvéd által képviselt Elamen Kereskedelmi és Vendéglátó Rt. (1095 Budapest, Soroksári út 98., a továbbiakban: kérelmezõ I.) és a Junior Vendéglátó Rt. (1095 Budapest, Mester u. 29-31., a továbbiakban: kérelmezõ II.) jogorvoslati kérelmének - melyet dr. Kiss Anna jogtanácsos aljegyzõ által képviselt Budapest XIX. Kerület Kispest Önkormányzata az ajánlatkérõ fenntartásában mûködõ óvodák, általános iskolák és gimnázium közétkeztetési feladatainak ellátása tárgya közbeszerzési eljárása ellen indított - részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését. A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 sz. számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ I. és kérelmezõ II. részére a 150 000 Ft-150 000 Ft igazgatási szolgáltatási díjat.<br>
Ezt meghaladóan a jogorvoslati kérelmeket elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. április 30-án megjelent számában a rendelkezõ részben megjelölt beszerzés céljából, felhívását június 4-én módosította.<br>
A felhívás 3. a) pontja meghatározta az oktatási intézménytípusokra a napszakonkénti ételadagok napi mennyiségét. A 3. b) pont intézményenként megadta a teljesítés helyeit I.a), I.b), II.a) és II.b) területi megosztás szerint. A felhívás módosítása a II.a) területnél felsorolt négy általános iskolát további egy intézménnyel kiegészítette.<br>
A felhívás 16. pontja 11. bekezdésében ajánlatkérõ elõírta, hogy az "ajánlattevõnek a beszerzés tárgyához kötõdõ, az ajánlati dokumentációban részletezett tartalmú felelõsségbiztosítással kell rendelkeznie a szerzõdéskötés idõpontjában."<br>
A dokumentáció 3.8. pontja a felelõsségbiztosítással kapcsolatban a következõket tartalmazta:<br>
"Ajánlattevõnek - legkésõbb a szerzõdéskötés idõpontjáig - rendelkeznie kell a közbeszerzés tárgyához kötõdõ - az alábbiakban részletezett - felelõsségbiztosításokkal és - amennyiben ezekkel rendelkezik - ajánlatához csatolni kell a következõ biztosítások kötvényeinek másolatát:<br>
a) általános felelõsségbiztosítás, amelynek limithatára minimum 30 M Ft/év, és minimum 5 M Ft/káresemény,<br>
b) szállítmány-felelõsségbiztosítás,<br>
c) ha ajánlattevõ az a) és b) pontokban írott biztosításokkal nem rendelkezik, úgy - külön íven írott - szándéknyilatkozatban vállalnia kell - ajánlata elfogadása esetén - legkésõbb a szerzõdéskötés idõpontjáig az a) és b) pontoknak megfelelõ tartalmú biztosítások (általános és szállítmány-felelõsségbiztosítás) megkötését."<br>
Az ajánlati dokumentáció III. fejezetében "Az ajánlathoz kapcsolódó egyéb feltételek" cím alatt a 3.3. pontban ajánlatkérõ közölte:<br>
"Az adagszámok megrendelése egész hétre történik. A tárgyhétre vonatkozó adagszám, a tárgyhetet megelõzõ 10 nappal elõbb kerül megküldésre. Ajánlattevõ pótrendelést, vagy lerendelést köteles elfogadni, amennyiben az az étkezési napot megelõzõ napon 15.00 óráig ajánlatkérõ nevében a Gazdasági Ellátó Szervezet részérõl közlésre kerül. Az étkezési lemondás telefonon, telefaxon, e-mailen történhet."<br>
Az összességében legelõnyösebb ajánlat elbírálási szempont egyik bírálati részszempontja a "szolgáltatás helyére juttatásának ideje (órák számában megadva) volt." A dokumentációban megadott minta szerinti elsõ nyilatkozatban az ajánlattevõnek nyilatkoznia kellett a szolgáltatás helyére juttatásának idejére órák számában megadva.<br>
Az ajánlattételi határidõre, július 15-re a kérelmezõ I., a kérelmezõ II., a Sodexho Mo. Kft. az I.a), I.b), II.a) és II.b) részterületekre, a Pensio 17 Kft. a II.a) és II.b) részterületekre nyújtott be ajánlatot.<br>
Ajánlatkérõ az ajánlattevõk számára július 17-én hiánypótlást tett lehetõvé, így kérelmezõ I. számára a szolgáltatás megrendelésnek és lemondásnak az ajánlati dokumentáció 3.3. pontjában elõírtaknak megfelelõen történõ pontosítására, a kérelmezõ II. számára a dokumentáció 3.8. pontja értelmében a felelõsségbiztosítása biztosítási kötvénye másolatának csatolására. Ajánlattevõk a hiánypótlást teljesítették.<br>
Ajánlatkérõ az augusztus 13-án tartott eredményhirdetésen a II.a) és II.b) részterületre a Pensio 17 Kft.-t hirdette ki nyertesnek. A kérelmezõk, valamint a Sodexho Mo. Kft. ajánlatát érvénytelennek nyilvánította, az I.a) és I.b) részterületek tekintetében az eljárás eredménytelenségét mondta ki.<br>
Az eredményhirdetésen a kérelmezõ II. által feltett kérdésre az érvénytelenné nyilvánítást azzal indokolta, hogy kérelmezõ I. nem tett eleget a dokumentáció 3.3. pontjában, kérelmezõ II. pedig a dokumentáció 3.8. pontjában foglalt követelményeknek. Ajánlatkérõ írásban az augusztus 15-én kelt levelében tájékoztatta kérelmezõket a részletes indokokról, miszerint:<br>
- kérelmezõ I. nem nyilatkozott az adagszámok megrendelését, illetõleg a pót- és lerendelést illetõen,<br>
- kérelmezõ II. az ajánlat adatai szerint rendelkezik ugyan általános felelõsségbiztosítással, de a kötvénye másolatát nem csatolta.<br>
Ajánlatkérõ az augusztus 13-i keltezésû összegzést és az eredményhirdetés emlékeztetõjét és jelenléti ívét augusztus 19-én kelt levelével ajánlatkérõknek megküldte.<br>
Kérelmezõ I. augusztus 15-én terjesztette elõ jogorvoslati kérelmét, melyet a jogorvoslati eljárásban szeptember 9-én tartott tárgyaláson pontosított.<br>
Sérelmezte, hogy ajánlatkérõ nem nyilvánította érvénytelennek a Pensio 17 Kft. ajánlatát, ugyanis a felhívás 13. b) pontja szerint a szolgáltatás helyére juttatásának idejét órák számában kellett megadni, ezzel szemben a Pensio 17 Kft. ezt az adatot "0 óra", illetõleg "6,87 percben" adta meg.<br>
Sérelmezte továbbá, hogy ajánlatkérõ az eredményhirdetés idõpontjára nem készítette el az összegzést és nem ismertette annak kötelezõ tartalmi elemeit.<br>
Kérelmezõ II. augusztus 28-án nyújtott be jogorvoslati kérelmet.<br>
Sérelmezte ajánlata érvénytelenné nyilvánítását.<br>
Elõadta, hogy csatolta az érvényes felelõsségbiztosítás fedezetlevelét, amelybõl megállapítható a szerzõdés megléte, valamint megállapítható a dokumentáció 3.8. pontjában elõírt követelménynek való megfelelése, miszerint a biztosítás limitára min. 30 millió Ft/év és min. 5 millió Ft/káresemény. A hiánypótlás keretében csatolta az 1996-ban megkötött biztosítás kötvényét.<br>
Sérelmezte továbbá, hogy ajánlata érvénytelensége indokaként az eredményhirdetésen nem az hangzott el, mint ami szerepel a részére megküldött összegzésben. A tárgyaláson közölte, hogy ajánlatkérõnek az eredményhirdetésen elhangzott azon kijelentésébõl, hogy el fogja készíteni az összegzést, az következik, hogy az nem is készült el az eredményhirdetés idõpontjára.<br>
A jogorvoslati eljárásban tartott tárgyaláson kifogásolta, hogy ajánlatkérõ a nyertessel nem kötötte meg a szerzõdést a felhívás szerinti idõpontban. Álláspontja szerint a szerzõdés megkötésére így jogilag már nincs lehetõség.<br>
Ajánlatkérõ kérte a jogorvoslati kérelmek elutasítását.<br>
Kérelmezõ I. kérelmére elõadta, hogy a Pensio 17 Kft. ajánlatának 65. oldalán a II.a) és II.b) területi részek intézményeire részenként megadta a szállítási idõt, ami egy esetben sem éri el az egyórás idõtartamot, mivel részben helyben lévõ konyháról történik a szállítás, másrészben pedig attól 5-14 perc szállítási idõt igénybe vevõ helyre. Az órák számát ezért helyesen adta meg "0"-ként. A 6,87 perc olyan oszlopban szerepel az ajánlatban, amelyre vonatkozóan nem kért adatszolgáltatást, ezt az adatot nem is vette figyelembe.<br>
Az eredményhirdetéssel kapcsolatos kérelemre közölte, hogy az összegzés adatait ismertette, a kéziratban elkészült összegzés legépelésére a döntés és az eredményhirdetés közötti rövid idõtartam miatt nem került sor. Az összegzést határidõben megküldte az ajánlattevõknek.<br>
Kérelmezõ 11. kérelme álláspontja szerint alaptalan. Kétségtelen, hogy kérelmezõ II. a hiánypótlásra becsatolta a biztosítási kötvényt, de mivel a kötvény nem tartozik a hiánypótolható adatok körébe, a döntésnél ezt nem vehette figyelembe.<br>
Az eredményhirdetéssel kapcsolatos kérelmi elemre vonatkozó észrevétele lényegében azonos a kérelmezõ I.-nél ismertetettel.<br>
Elõadta, hogy a közbeszerzési szerzõdést a Döntõbizottság határozatát követõen, az abban foglaltak függvényében fogja megkötni, addig mindkét eddigi (kérelmezõk) beszállítójával megállapodott a további teljesítésrõl.<br>
A Döntõbizottság a felek írásbeli és a tárgyaláson szóban elõadatott észrevételei, valamint a közbeszerzési eljárásban keletkezett dokumentumok tartalma alapján a következõket állapította meg:<br>
Kérelmezõ I. sérelmezte, hogy ajánlatkérõ nem nyilvánította érvénytelennek a Pensio 17 Kft. ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az ezen feltételeknek nem megfelelõ ajánlat érvénytelen.<br>
A Döntõbizottság megvizsgálta, hogy a Pensio 17 Kft. a szolgáltatás helyére juttatása idejét a kiírásnak megfelelõen adta-e meg ajánlatában.<br>
A dokumentáció szerint erre egy "Ajánlattevõi nyilatkozat"-ban kellett nyilatkozni. A dokumentáció szerinti nyilatkozat egybe van foglalva más kérdésekre (pl. ellenszolgáltatás összege, teljesítési határidõ) való nyilatkozattétellel, a "Szolgáltatás helyére juttatásának ideje:" rovatnál csak az (órák számában megadva) szöveg és egy kipontozott rész szerepel.<br>
Ebbõl következik, hogy formai követelmény nem volt meghatározva a helyszínre juttatás idejére vonatkozó nyilatkozattételhez.<br>
A Pensio 17 Kft. ajánlata 65. oldalán adta meg a szóban forgó nyilatkozatot, ami tartalmazza az ellátó fõzõkonyha nevét, címét, az ellátandó intézmény nevét, címét, a helyszínre szállítás idejét órában és percek számában.<br>
Mivel az ellátó fõzõkonyha és az ellátandó intézmény közötti távolság miatt a szállítási idõ sehol nem éri el az 1 órát, a helyszínre szállítás ideje órában való meghatározásánál "0" óra adatok vannak feltüntetve. Ott, ahol a fõzõkonyha az ellátandó intézményben van, a percek száma is "0"-ként van megadva, ahol pedig a fõzõkonyha és az intézmény helye eltérõ helyen van, a tényleges szállítási idõ szerepel percben megadva.<br>
A Döntõbizottság megállapította, hogy a Pensio 17 Kft. ajánlata a szolgáltatás helyszínre szállítása idejének megadása tekintetében megfelel a kiírásban meghatározott követelménynek, ezért a jogorvoslati kérelmet elutasította.<br>
Kérelmezõ I. sérelmezte, hogy az eredményhirdetés idõpontjára ajánlatkérõ nem készítette el az összegzést, ezáltal annak kötelezõ tartalmát teljeskörûen nem is ismertette. Kérelmezõ II. e körben azt kifogásolta, hogy ajánlata érvénytelensége indokaként nem az hangzott el, ami az összegzésben szerepel.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlattevõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az 5. sz. melléklet 3. pontja szerint az összegzésnek tartalmaznia kell az érvénytelenségi indokokat.<br>
A Döntõbizottság megvizsgálta az eredményhirdetés körülményeit.<br>
A tárgyaláson tanúként meghallgatta az ajánlatok értékelését végzõ bizottság jelen lévõ tagját, aki elõadta, hogy ajánlatkérõ jogtanácsosa a kérelmezõ II. eljárási kifogására az eredményhirdetés helyszínére vitte a kézzel írott összegzést, melynek adatait ismertetve közölte, hogy a kérelmezõ I. ajánlata a dokumentáció 3.3. pontjában, a kérelmezõ II. ajánlata a dokumentáció 3.8. pontjában foglaltaknak való nem megfelelés miatt lett érvénytelen, ezzel kapcsolatban mást nem közölt ajánlatkérõ képviselõje.<br>
A Döntõbizottság felhívására ajánlatkérõ haladéktalanul becsatolta a kézírásban készült összegzést, melyben szerepelnek a tanú által vallott indokok.<br>
Kétségtelen tehát, hogy az összegzés kézírásban elkészült az eredményhirdetés idõpontjára és mivel a Kbt. nem írja elõ, hogy azt legépelt formában kell elkészíteni, a Döntõbizottság álláspontja szerint ajánlatkérõ nem követett el jogsértést azáltal, hogy összegzés csak kézzel írt formában készült el az eredményhirdetés idõpontjára.<br>
A Döntõbizottság összevetette az ajánlatkérõ által kézzel írt összegzést a tanú által elõadottan ténylegesen közölt érvénytelenségi indokokkal és megállapította, hogy ajánlatkérõ nem tett eleget annak a kötelezettségének, hogy az összegzés tartalmát ismertetni kell.<br>
A tanú úgy vallott, hogy csak a dokumentáció 3.3. és 3.8. pontjára történt hivatkozás. Ezzel szemben az összegzés kézzel (és géppel) írt szövegében az is szerepel, hogy miért nem felelnek meg az ajánlatok a dokumentáció ezen pontjainak. Ezt ajánlatkérõ az eredményhirdetésen nem ismertette.<br>
Az 5. sz. melléklet 2. a) pontja szerint az összességében legelõnyösebb ajánlat elbírálási szempont választása esetén tartalmaznia kell a bírálati részszempontok szerinti ajánlati elemeket is.<br>
A Döntõbizottság megvizsgálta az összegzés tartalmát és megállapította, hogy annak sem kézzel, sem géppel írt szövege nem tartalmazza a nyertes ajánlatnak a bírálati részszempontok szerinti ajánlati elemeit. A meghallgatott tanú is úgy nyilatkozott, hogy ezen adatokat ajánlatkérõ nem ismertette az eredményhirdetésekor.<br>
A Döntõbizottság megállapította, hogy ajánlatkérõ azáltal, hogy az érvénytelen ajánlatokra vonatkozó indokokat az eredményhirdetésen nem az összegzésben foglaltaknak megfelelõen ismertette, valamint azáltal, hogy az összegzés nem tartalmazta a nyertes ajánlatnak a bírálati részszempontok szerinti tartalmi elemeit, megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
Kérelmezõ II. sérelmezte ajánlata érvénytelenné nyilvánítását, álláspontja szerint az általa csatolt fedezetlevélbõl megállapítható volt, hogy a felelõsségbiztosítást illetõen ajánlata megfelel a kiírásnak.<br>
A dokumentáció 2.8. pontja elõírta, hogy amennyiben rendelkezik az ajánlattevõ felelõsségbiztosítással, úgy ajánlatához csatolnia kell a biztosítási kötvény másolatát.<br>
Kérelmezõ II. ajánlata 21. oldalán fellelhetõ a Generali-Providencia Biztosító Rt. fedezetlevele, amelynek tárgya: igazolás biztosítási fedezet meglétérõl.<br>
A levélben a biztosító igazolja, hogy biztosítási fedezetet nyújt a határozatlan idejû 761150611010780 kötvényszámú szerzõdés alapján. A felelõsségbiztosítás tevékenységi, munkáltatói és termékfelelõsségre terjed ki, mindhárom esetre a kártérítési limitek 10 M Ft/kár és 100 M Ft/év. A biztosítási fedezet kezdete: 1996. június 8., a biztosítás fordulónapja: 2003. június 8.<br>
Tény, hogy kérelmezõ II. a fedezetlevéllel igazolta, hogy a felelõsségbiztosítást illetõen megfelel a kiírás követelményeinek.<br>
Ajánlatkérõ azonban ténylegesen a kötvény csatolását írta elõ. Ezért formailag az ajánlat nem felel meg a kiírásnak.<br>
Kérelmezõ I. a hiánypótlási felhívásra becsatolta a biztosítási kötvényt. Ebben a felelõsségbiztosításra nézve 10 M Ft szerepel, káreseményre vonatkozóan pedig nincs adat. A kötvény szerint a biztosítási idõszak 1996. június 8.-1997. június 8.<br>
Ajánlatkérõ tehát az egyébként nem jogszerûen eszközölt hiánypótlási felhívásra csatolt kötvénybõl nem gyõzõdhetett meg arról, hogy kérelmezõ I. ajánlata megfelel a kiírásnak.<br>
A Döntõbizottság megállapította, hogy ajánlatkérõ nem járt el jogsértõen azáltal, hogy a kérelmezõ II. ajánlatát a biztosítási kötvény csatolásának hiánya miatt érvénytelenné nyilvánította, ezért a jogorvoslati kérelmet elutasította.<br>
Kérelmezõ II. kifogásolta, hogy ajánlatkérõ a nyertessel nem kötötte meg a szerzõdést a felhívás szerinti idõpontban, álláspontja szerint azt e mulasztásra tekintettel már nem is kötheti meg.<br>
Ajánlatkérõ a szerzõdést a jogorvoslati kérelmekre tekintettel nem kötötte meg, a közbeszerzési eljárásban és a jogorvoslati eljárásban arra vonatkozó adat nem merült fel, hogy ez ellen a nyertes kifogást emelt volna. A szerzõdéskötés tehát az ajánlatkérõ és a nyertes megegyezése mellett felfüggesztésre került.<br>
Kérelmezõ II.-t ezáltal jogsérelem nem érte, sõt anyagi elõnye származott a szerzõdéskötés elhalasztásából, mert mint korábbi szolgáltató, tovább végezheti ajánlatkérõ részére a tevékenységet.<br>
A Döntõbizottság ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a pontja szerint rendelkezett.<br>
A Döntõbizottság 1 millió Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén kötelezõ a bírság kiszabása.<br>
A bírság mértéke a 88. § (4) bekezdése alapján min. 1. millió forint.<br>
A Döntõbizottság a min. bírságot arányban állónak tartotta a jogsértés súlyával.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. szeptember 17.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>