<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7827)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.413/17/2003.<br>
<br>
Tárgy: a KÉSZ Kft. jogorvoslati kérelme Celldömölk Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KÉSZ Közép-európai Építõ és Szerelõ Kft. (6721 Szeged, Szilágyi u. 2., képviseli: dr. Balázs Péter ügyvéd, 6721 Szeged, Szilágyi u. 2., a továbbiakban: kérelmezõ) kérelmének, melyet Celldömölk Város Önkormányzata (9500 Celldömölk, Szabadság tér 1., a továbbiakban: ajánlatkérõ) "Celldömölk Vulkán fürdõ építése" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) és 59. § (1) bekezdéseit, ezért a Döntõbizottság az ajánlatkérõ eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
Kötelezi továbbá, hogy a határozat kézhezvételétõl számított 15 napon belül fizessen meg kérelmezõnek 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2003. március 5-én részvételi felhívást tett közzé a Közbeszerzési Értesítõ 10. számában elõminõsítési eljárás megindítására (1178/2003) a rendelkezõ részben írt tárgyban.<br>
Az elõminõsítési eljárás részvételi szakaszának lezárását követõen ajánlatkérõ 2003. május 22-én ajánlati felhívást küldött a Középületépítõ Rt., a Strabag Rt., az Alterra Kft., a Hoffmann Rt., a HÉROSZ Rt., a MÁVÉPCELL Kft., valamint kérelmezõ részére.<br>
Ezen ajánlati felhívás f) pontjában meghatározta, hogy az összességében legelõnyösebb ajánlat szempontja alapján fog bírálni az alábbi részszempontok szerint:<br>
részszempontok	súlyszámok<br>
- ajánlati ár (Ft)	70<br>
- az ajánlattevõ által elvártnál kedvezõbb teljesítési határidõ (üzembe helyezésre)	10<br>
- helyi vállalkozó részvétele a kivitelezési munkában (a teljes vállalási ár arányában)	10<br>
- az ajánlatkérõ által meghatározottnál magasabb késedelmi kötbér (max. 1 000 000 Ft/nap)	5<br>
- az ajánlatkérõ által meghatározottnál kedvezõbb fizetési határidõ (max. 90 nap)	5<br>
Értékelési pontszám részszempontonként 1-10.<br>
A számítás módszereként meghatározta, hogy a legkedvezõbb ajánlat 10 pontot kap, az azt követõ ajánlatok pontszámai arányosítással kerülnek meghatározásra.<br>
Ajánlatkérõ 300 000 Ft + áfa ellenében dokumentációt is bocsátott az ajánlattételre felhívott ajánlattevõk rendelkezésére, mely az értékelés szempontjából a 3. részszempont tekintetében tartalmazott a felhíváshoz képest többletinformációt.<br>
A dokumentáció mûszaki tartalmában "A" és "B" változatban készült, és mindkét változatra ajánlatot kellett tenni. Az ezektõl eltérõ további változat benyújtására ajánlatkérõ nem adott lehetõséget.<br>
Helyszíni konzultációra 2003. június 11-én került sor.<br>
Ajánlattételi szakban jelentõs mennyiségû kérdést intéztek ajánlatkérõhöz, melyet ajánlatkérõ a Kbt. elõírásai szerint megválaszolt. A második részszempont értékelésével kapcsolatban kérdés nem merült fel.<br>
A 2003. július 17-re módosított ajánlattételi határidõre ajánlatot nyújtott be a KÖZÉPÜLET ÉPÍTÕ Rt., a Strabag Rt., a HÉROSZ Rt., a MÁVÉPCELL Kft., valamint kérelmezõ.<br>
A bontási eljárásról készült jegyzõkönyv tanúsága szerint ennek során valamennyi ajánlat esetén mindkét változat összes részszempont szerinti ajánlati elemét ismertették.<br>
Ajánlatkérõ értékelését követõen a képviselõ-testület eljárást lezáró döntését 2003. augusztus 7-én hirdették ki. E szerint valamennyi ajánlat érvényes. Az "A" változatok ajánlati ára meghaladta az ajánlatkérõ rendelkezésére álló fedezet mértékét, ezért a "B" változatot fogadták el. Az eljárás nyertese a MÁVÉPCELL Kft. ajánlata 974,42 ponttal, az ezt követõ legkedvezõbb ajánlat a kérelmezõé 972,55 ponttal.<br>
Kérelmezõ az eredményhirdetésen nem vett részt.<br>
Ajánlatkérõ az Összegzés címû iratot elkészítette, és azt az eredményhirdetési jegyzõkönyvvel együtt 2003. augusztus 14-én (5. munkanap) ajánlattevõk részére faxon továbbította.<br>
Kérelmezõ 2003. augusztus 13-án nyújtott be jogorvoslati kérelmet a Döntõbizottsághoz, mely kérelmet 2003. augusztus 18-án kiegészített, becsatolva ekkor a részére is megküldött az "Összegzés az eljárásról", "Tájékoztató az eljárás eredményérõl", valamint "A közbeszerzési eljárás eredményhirdetésének jegyzõkönyve" címû iratokat is.<br>
Kérelmezõ az eredeti kérelmében kérte az ajánlatkérõ eljárást lezáró döntésének megsemmisítését, a jogsértés megállapítását, ideiglenes intézkedéssel a szerzõdés megkötésének megtiltását, valamint ajánlatkérõ költségekben marasztalását.<br>
Kérte továbbá az ügyben tárgyalás tartását is.<br>
Kérelmét azzal indokolta, hogy álláspontja szerint ajánlatkérõ az értékelés során eltért a felhívásában meghatározottaktól, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, melynek következtében sérült a Kbt. 59. § (1) bekezdése is. A kérelmét kiegészítõ beadványban elõadta azt is, hogy a részére utólag megküldött iratok megerõsítették azon álláspontját, hogy ajánlatkérõ jogsértõen értékelte az ajánlatokat és sorolta a kérelmezõt a MÁVÉPCELL Kft. mögé.<br>
A részére megküldött, az "Összegzés az eljárásról" elnevezésû iratból megállapítható, hogy a teljesítési határidõ értékelésénél az ajánlatkérõ nem az ajánlatokban szereplõ tényleges teljesítési határidõket, hanem ehelyett az "átfutási idõket" vizsgálta és értékelte.<br>
Álláspontja szerint az ajánlatkérõ által követett módszer torz eredményt hozott és alkalmas volt arra, hogy a kérelmezõ és a MÁVÉPCELL Kft. ajánlata közötti különbséget, mely majd 1 hónapos különbségben testesül meg, a teljesítési véghatáridõ tekintetében elmossa, és a valójában 76 pontnyi eltérést alig 7 pontos eltéréssé korrigálja, ezzel lehetõséget biztosított a MÁVÉPCELL Kft. ajánlatának nyertes ajánlatkénti kiválasztására. Ezen iratokból nyilvánvalóvá vált kérelmezõ számára az is, hogy ajánlatkérõ a teljesítési határidõ részszempont vizsgálatával valójában nem a teljesítési határidõt, hanem egy új értékelési szempontot, az "átfutási idõt" vizsgálta és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, ugyanis ajánlatkérõ az eljárása során az ajánlati felhívás és a dokumentáció alapján köteles eljárni. Az abban foglaltaktól eltérõ új értékelési szempontokat nem határozhat meg és új értékelési szempont vizsgálatára nem térhet át.<br>
Fentiekbõl fakadóan nyilvánvaló az is, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésben foglaltakat is, mivel az eljárás alkalmatlan volt arra, hogy az ajánlatkérõ kiválassza az összességében legkedvezõbb ajánlatot tevõ pályázót, így ennek eredményeképpen nem ez az ajánlattevõ került kihirdetésre nyertes ajánlattevõként.<br>
A Döntõbizottság a 2003. augusztus 13-án kelt D.413/3/2003. számú határozatával ideiglenes intézkedés alkalmazása keretében a szerzõdés megkötését megtiltotta.<br>
Ajánlatkérõ írásos észrevételében - amit a tárgyaláson változatlanul fenntartott - úgy nyilatkozott, hogy az önkormányzat képviselõ-testülete a teljesítési határidõk értékelési szempontjainak meghatározásakor tévedett, amikor az átfutási határidõk összehasonlítására szolgáló képlet alapján végezte el a pontozást. Észrevételében kérte azt is, hogy a Döntõbizottság biztosítson lehetõséget a döntést megalapozó tényezõk ismételt mérlegelésére és új döntés meghozatalára.<br>
Az ajánlatkérõ megbízottjaként a közbeszerzési eljárás bonyolítójaként közremûködõ FÕBER Rt. írásos észrevételében elõadta, hogy a megbízási szerzõdésüknek megfelelõen elkészítették az ajánlatok értékelését, melynek alapján a KÉSZ Kft. ajánlatának nyertességét javasolták. Ajánlatkérõ ezt az értékelést nem fogadta el, és a MÁVÉPCELL Kft. ajánlatát hirdették ki az összességében legkedvezõbbnek, míg a KÉSZ Kft. ajánlatát az ezt követõ második legjobbnak.<br>
Elõadta azt is, hogy tudomásul véve az ajánlatkérõ - mint megbízó - döntését az eredményhirdetésen a döntésnek megfelelõ eredményt hirdették ki.<br>
Az ügyben érdekelt felek a jogorvoslati eljárás során érdemi észrevételt a Döntõbizottsághoz nem terjesztettek elõ.<br>
A Döntõbizottság a rendelkezésre álló iratok, dokumentumok, a felek írásban és a tárgyaláson szóban elõterjesztett nyilatkozatai alapján megállapította, hogy a jogorvoslati kérelem megalapozott az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Döntõbizottság a jogorvoslati eljárás során kérelmezõ által sem vitatottan, sõt elismerten megállapította, hogy az ajánlati felhívás szerint a második részszempont az "ajánlattevõ által elvártnál kedvezõbb teljesítési határidõ" (üzembe helyezésre), míg ezzel szemben a felek részére megküldött "Összegzés" szerint a második értékelési részszempont az "átfutási idõ" volt, és ezen utóbbi részszempont szerint végezte ajánlatkérõ e kérdéskörben az értékelést.<br>
A Döntõbizottság álláspontja szerint az ajánlati felhívás második részszempontjának megfogalmazása egyértelmû és az csak a teljesítési határidõ értékelésére ad lehetõséget ajánlatkérõ számára.<br>
Az is megállapítást nyert és azt maga ajánlatkérõ is elismerte, hogy ezen részszempont esetében nem a felhívása szerint értékelt akkor, amikor az "átfutási idõt" értékelte és pontozta.<br>
A jogorvoslati eljárás során a Döntõbizottság kétséget kizáróan megállapította, hogy a fenti eltérésbõl fakadóan az ajánlatkérõ értékelése nem felelt meg az ajánlati felhívásában írtaknak és ezáltal ajánlatkérõ a második részszempont helytelen értékelése következtében olyan eredményre jutott, hogy a kérelmezõ összes pontszáma 972,5, míg a legtöbb pontszámot a MÁVÉPCELL Kft. érte el ezen számítás szerint a 974,42 pontot, és ezzel ajánlatkérõ a MÁVÉPCELL Kft.-t hirdette ki az eljárás nyertesének.<br>
A Döntõbizottság megállapította azt is, hogy a második részszempont felhívás szerinti értékelése azt eredményezi, hogy a nyertesnek kihirdetett MÁVÉPCELL Kft. összes pontszáma 68,33 ponttal csökken. Ebbõl fakadóan az ajánlatkérõ törvénysértõ értékelése miatt nem az ajánlati felhívás szerinti összességében legkedvezõbb ajánlatot hirdette ki az eljárás nyerteseként.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése úgy rendelkezik, hogy a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
E kógens szabályra tekintettel megállapítható, hogy ajánlatkérõ e rendelkezés alapján az ajánlati felhívásában meghatározottakhoz kötve van, attól semmilyen indokkal nem térhet el önkényesen, az ott meghatározottakat az értékelés során nem változtathatja meg.<br>
A Döntõbizottság nem fogadta el az ajánlatkérõnek azt a tárgyaláson elõterjesztett érvelését, hogy a teljesítési határidõ helyett az átfutási idõ figyelembevételével akarta biztosítani az esélyegyenlõséget az ajánlattevõknek, mivel a szerzõdéskötési idõpont az ajánlattételi határidõ módosítása miatt a felhívásban közzétett idõponthoz képest változott, és ezért ajánlattevõk nem azonos kezdési idõpontra tettek ajánlatot.<br>
E kérdéskör vizsgálatánál a Döntõbizottság megállapította azt is, hogy a 2003. július 11-én tartott helyszíni bejáráson az ajánlattevõk képviselõi jelen voltak. Az ajánlattételi határidõ módosítása az ajánlattevõk kérésére történt és ajánlatkérõ azzal a feltétellel egyezett bele a módosításba, hogy a végleges teljesítési határidõ nem módosulhat, valamint, hogy a szerzõdéskötés határideje az ajánlattételi határidõ módosításának megfelelõen változik.<br>
Ebbõl megállapítható, hogy ajánlattevõk tisztában voltak azzal, hogy a kivitelezés eredetileg tervezett átfutási ideje rövidebb lesz és ennek tudatában egyenlõ eséllyel tettek ajánlatot a teljesítési határidõre.<br>
Az is megállapítható ezen túlmenõen, hogy ajánlatkérõ a felhívásában azt határozta meg, hogy az elvártnál kedvezõbb teljesítési határidõt értékelni fogja.<br>
Fent leírtak alapján a Döntõbizottság kétséget kizáróan megállapította, hogy ajánlatkérõ az értékelése során eltért az általa elõírtaktól és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
E rendelkezést összevetve a korábban írtakkal a Döntõbizottság megállapította, hogy a jogsértõ értékelést követõen kialakult pontszámok alapján ajánlatkérõ nem az összességében a legelõnyösebb ajánlattevõt hirdette ki az eljárás nyertesének, ezáltal sérült a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése is, ezért az idõben hozott ideiglenes intézkedésre tekintettel a Döntõbizottság a jogsértés megállapítása mellett az ajánlatkérõ eljárást lezáró döntését is megsemmisítette biztosítva ezzel a reparálhatóságot.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontjai szerinti jogkövetkezményeket alkalmazta ajánlatkérõvel szemben, tekintettel a Kbt. 88. § (4), (5), valamint (7) bekezdéseire is.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének f) pontja szerint ajánlatkérõvel szemben a Döntõbizottság köteles bírságot kiszabni, amennyiben jogsértést állapít meg. Ugyanezen § (5) bekezdése határozza meg, hogy a Döntõbizottságnak a bírság összegének megállapításánál miket kell figyelembe vennie. Erre tekintettel a bírság mértékének megállapítása körében a mérlegelés során a Döntõbizottság figyelemmel volt arra, hogy az alkalmazott ideiglenes intézkedés következtében a szerzõdéskötés megakadályozható volt és az eljárást lezáró ajánlatkérõi döntés megsemmisítése után az elkövetett jogsértés reparálható.<br>
Különös súllyal vette figyelembe a Döntõbizottság azt, hogy ajánlatkérõ a jogorvoslati eljárás során felismerve a második részszempontnál alkalmazott jogsértõ értékelését, azt a Döntõbizottság elõtt feltárta és maga sem vitatta annak tényét.<br>
Fenti körülményekre tekintettel a Döntõbizottság a bírság mértékének megállapításakor elegendõnek tartotta a törvényben meghatározott minimumösszeg alkalmazását ajánlatkérõvel szemben.<br>
A jogorvoslati eljárás során felmerült költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett, mely szerint a jogsértõt kötelezi az eljárási díj viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. szeptember 10.<br>
<br>
Dr. Bíró László s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>