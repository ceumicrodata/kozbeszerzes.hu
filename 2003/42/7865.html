<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7865)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.398/14/2003.<br>
<br>
Tárgy: a Medicor Kézmûszer Rt. és a Medi-Tervill Kft. jogorvoslati kérelme Mosonmagyaróvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Miskolci Judit ügyvéd (4042 Debrecen, Pallagi u. 13.) által képviselt Medicor Kézimûszer Rt., valamint az Endoszkóp Mûszer Debrecen Kft. (4032 Debrecen, Lóverseny u. 5., a továbbiakban: kérelmezõ I.) és dr. Ackermann Aladár ügyvéd (1081 Budapest, Népszínház u. 17.) által képviselt Medi-Tervill Kft. (4032 Debrecen, Füredi u. 98., a továbbiakban: kérelmezõ II.) jogorvoslati kérelmét - melyet dr. Farkas Gyöngyi ügyvéd (1067 Budapest, Csengery u. 53.) által képviselt Mosonmagyaróvár Város Önkormányzata (9200 Mosonmagyaróvár, Fõ u. 11., a továbbiakban: ajánlatkérõ) a 302 ágyas Karolina Kórház-Rendelõintézet rekonstrukció keretében orvosi gép-mûszerek szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. május 17-én megjelent számában a rendelkezõ részben megjelölt beszerzés tárgyában, felhívását május 21-én módosította. A közbeszerzési eljárás lebonyolítására a Syntron Kft. részére adott megbízást.<br>
A beszerzés tárgyát I-XII. termékcsoportra osztotta, termékcsoportonként lehetõvé tette részajánlat tételét.<br>
A felhívás 13. b) pontja szerint az ajánlatok elbírálására az összességében legelõnyösebb ajánlat elbírálási szempontot választotta, az egyik bírálati részszempont a "jótállás mértéke (12 hónap és 60 hónap között)" volt.<br>
A dokumentáció részét képezõ Útmutató 5.5.II.b) pontjában elõírta, hogy az ajánlattevõ részajánlatonként köteles megadni a jótállási idõt, jótállási feltételeket és hogy jótállási idõként csak egy érték adható meg.<br>
A dokumentáció 5.5./I./g) pontja szerint az ajánlattevõnek csatolni kell az ajánlott termék forgalomba hozatali engedélyét, az 5.5./I./h) pont szerint az ajánlott termék forgalmazási jogáról szóló gyártói igazolást.<br>
Az ajánlattételi határidõre, július 2-re a XII. termékcsoportra a kérelmezõ I., a NovoTrading Kft., a B.Braun Medical Mo. Kft., az V. termékcsoportra a kérelmezõ II., az ArtMed Kft., a Pikosystem Kft. és a Wolf Kft. nyújtott be ajánlatot.<br>
Ajánlatkérõ a július 29-én tartott eredményhirdetésen a XII. termékcsoportban a NovoTrading Kft., az V. termékcsoportban az ArtMed Kft. ajánlatát hirdette ki nyertesnek. Kérelmezõk ajánlatát érvénytelenné nyilvánította.<br>
Kérelmezõ I.-re vonatkozó döntését azzal indokolta, hogy ajánlata a jótállási idõre két értéket tartalmaz, illetõleg eltér a felhívás 13. b) pontjában meghatározott maximált értéktõl.<br>
Kérelmezõ II. ajánlatát azért nyilvánította érvénytelennek, mert az ajánlott vérnyomásmérõ, perifériás érdoppler, vérhûtõszekrény, ágytálmosó nem felel meg a dokumentációban elõírt mûszaki követelményeknek, a laringoszkóp, oto- és oftalmoszkóp, fülhõmérõ, ágymérleg, szívók, antdekubitor, vizsgálólámpa forgalomba hozatali engedélyét nem minõsítõ intézet, hanem a gyártó állította ki, valamint nem csatolta a forgalmazási meghatalmazásokat.<br>
Kérelmezõ I. augusztus 4-én elõterjesztett jogorvoslati kérelmében egyrészt sérelmezte ajánlata érvénytelenné nyilvánítását, másrészt azt, hogy a NovoTrading Kft. részére ajánlatkérõ hiánypótlási lehetõséget biztosított a referenciaismertetés egyes hiányainak pótlására.<br>
Elõadta, hogy az ajánlata szerinti 7 év (84 hónap) az ajánlatkérõ által megadott 5 évhez (60 hónaphoz) képest nem jelent túlzott vállalást.<br>
Kérelmezõ II. az augusztus 4-én elõterjesztett jogorvoslati kérelmében egyrészt ajánlata érvénytelenné nyilvánítását sérelmezte, másrészt pedig azt, hogy az ajánlatkérõ megbízottjának, a Synetron Kft.-nek az ügyvezetõje korábban az ArtMed Kft. ügyvezetõje volt, az ArtMed Kft. valamennyi ajánlata nyertes lett, nyilvánvalóan azért, mert helyzeti elõnnyel indult a versenyben. Álláspontja szerint sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerinti egyik alapelv a verseny tisztasága.<br>
Ajánlatkérõ kérte a jogorvoslati kérelmek elutasítását.<br>
Kérelmezõ I. ajánlata érvénytelenségét illetõen fenntartotta döntése indokát. Közölte, hogy a NovoTrading Kft. kérelmére a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében elõírt szabály betartásával tette lehetõvé a hiánypótlást, a referenciaismertetés a Kbt. 44. §-a körébe tartozik.<br>
Kérelmezõ II. ajánlata érvénytelenné nyilvánítása indokait fenntartotta.<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését nem sértette meg, ugyanis akivel szemben a Kbt. vonatkozó rendelkezése, a 31. § (2) bekezdése nem határoz meg összeférhetetlenségi okot, az részt vehet az eljárásban. Ha pedig a törvény az adott személyre megengedi az eljárásban való részvételt, azt nem tekinti a verseny tisztaságát sértõnek. A 24. § rendelkezései generálklauzulák, alkalmazásukra csak akkor kerülhet sor, ha az adott magatartást a Kbt. kifejezett rendelkezése nem szabályozza. Mivel az összeférhetetlenség eseteire a Kbt. tartalmaz kifejezett rendelkezést, megbízottja ügyvezetõjének az eljárásban való részvétele csak ezzel ütköztetve minõsíthetõ. Balassi János ügyvezetõi tisztsége az ArtMed Kft.-nél 2002. január 31-én megszûnt, írásban nyilatkozott, hogy személyét illetõen a Kbt. 31. §-ában foglalt kizáró okok nem állnak fenn. A Syntron Kft.-vel szemben sem állnak fenn összeférhetetlenségi okok, nem érdekelt gazdálkodószervezet, orvosi gép-mûszer kereskedelemmel nem foglalkozik, tevékenységi köre között ez nem is szerepel.<br>
A Syntron Kft. ügyvezetõje észrevételében közölte, hogy az ArtMed Kft.-ben lévõ üzletrészét 2002. január 31-én, az ügyvezetõi tisztsége megszûnésekor értékesítette.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az ezen feltételnek nem megfelelõ ajánlat érvénytelen.<br>
Ajánlatkérõ a dokumentáció 5.5.II. b) pontjában kikötötte, hogy a jótállási idõre csak egy érték adható.<br>
Kérelmezõ I. a XII. termékcsoportra tett ajánlatában a jótállási idõre két értéket adott meg; a Medicor-termékekre 7 évet, az endoszkóptermékekre 3 évet. A kérelmezõ ajánlata nem felel meg a dokumentáció 5.5.II. b) pont elõírásának, így az érvénytelen.<br>
Ajánlatkérõ érvénytelenségi indokként jelölte meg azt is, hogy a felhívás szerint csak 12 hónaptól 60 hónap idõtartam közötti jótállási idõt lehetett megajánlani, így a kérelmezõ I.-nek a Medicor-termékekre tett 7 éves (84 hónapos) jótállási idõre tett ajánlata érvénytelen.<br>
Ajánlatkérõ álláspontja nem helytálló. A felhívás 13. b) pontja a bírálati részszempontokat tartalmazza. Az e pontban leírtak kifejezetten az ajánlatok értékelési szempontjára, módjára vonatkoznak. A 13. b) pont értelmezésébõl az következik, hogy ajánlatkérõ csak a 12 hónap és 60 hónap közé esõ jótállási idõ kereten belül fog értékelni, a 60 hónap feletti jótállásvállalás pontszáma a 60 hónapos jótállás pontszámával azonos lesz, a 12 hónap alatti vállalás pedig - a 0-100-ig terjedõ pontszámtartományra tekintettel - "0" pontot kap és nem az elõnyösség tekintetében elõtte lévõ ajánlat ajánlati eleméhez képest arányos pontszámot. Ahhoz, hogy a jótállási idõtartományon kívüli ajánlat érvénytelennek minõsüljön, ajánlatkérõnek a kiírásban kifejezetten meg kellett volna tiltania az ilyen ajánlati adat szerepeltetését, mint ahogy tette ezt a többféle jótállási idõ vállalása tekintetében. A bírálati részszempont meghatározás adatai közlõ és nem tiltó vagy engedõ jellegûek.<br>
Mindamellett az ajánlatkérõ által közölt másik érvénytelenségi indok - kétfajta jótállási idõ - helytálló, ez önmagában megalapítja a kérelmezõ I. ajánlata érvénytelenségét.<br>
A Döntõbizottság megállapította, hogy ajánlatkérõ jogszerûen nyilvánította a kérelmezõ I. ajánlatát érvénytelennek, ezért a jogorvoslati kérelmet ebben a részében elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése elõírja: "Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és a 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén."<br>
Ajánlatkérõ a NovoTrading Kft. részére azért biztosított hiánypótlási lehetõséget, mert a Kft. által csatolt referenciajegyzék adathiányos volt, a 177. oldalon lévõ referenciák egy részében és a 178. oldalon felsorolt referenciák esetében nem jelölte meg az ellenszolgáltatás összegét.<br>
A referenciajegyzék, mint a mûszaki alkalmasság igazolására szolgáló dokumentum a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdésében hivatkozott 44. § körébe tartozik, így erre nézve hiánypótlás biztosítására a Kbt. lehetõséget ad.<br>
A Döntõbizottság megállapította, hogy ajánlatkérõ jogszerûen biztosította a NovoTrading Kft. részére a hiánypótlási lehetõséget, ezért a jogorvoslati kérelmet ebben a részében is elutasította.<br>
A kérelmezõ II. által az V. termékcsoporton belül ajánlott egyes termékek - vérnyomásmérõ, perifériás érdoppler, vérhûtõszekrény, ágytálmosó - a jogorvoslati eljárásban tartott tárgyaláson kérelmezõ által is elismerten - nem felelnek meg a dokumentációban meghatározott követelményeknek.<br>
A kérelmezõ által hivatkozott érvek - tartalmi azonosság, az eltérés a mûködést nem befolyásolja, ajánlott kivitel modernebb - nem mentik fel a kérelmezõt az érvénytelenség jogkövetkezményei alól.<br>
A másik érvénytelenségi indok az volt, hogy a laringoszkóp, oto- és oftalmoszkóp, fülhõmérõ, ágymérleg, szívók, andidekubitor, vizsgálólámpa forgalomba hozatali engedélyei nem megfelelõek, mert azokat nem minõsítõ szervezet, hanem a gyártó cég állította ki.<br>
A felhívás 16. j) pontjában ajánlatkérõ forgalomba hozatali engedélyként a 47/1999. (X. 6.) EüM rendeletnek megfelelõen a 84/2001. (V. 30.) Korm. rendelettel kihirdetett nemzetközi egyezmény alkalmazásával a nem orvostechnikai eszközök esetében importtermékeknél CE-minõsítés, hazai gyártmányok esetében CE vagy illetékes minõsítõ szerv által kiadott dokumentumot kívánt meg.<br>
Ezen kitételek egyikének sem felel meg a magyarországi forgalmazó által kiállított "Megfelelõségi nyilatkozat".<br>
Kérelmezõ II. nem mellékelte ajánlatához a dokumentáció 5.5.I.h) pontja által elõírt forgalmazási meghatalmazásokat. A tárgyaláson arra hivatkozott, hogy tevékenységi körébe tartozik az orvostechnikai eszközök forgalmazása, ezért meghatalmazás nélkül is jogosult a forgalmazásukra.<br>
Ajánlatkérõ a dokumentációban minden egyes ajánlattevõre nézve kötelezõen elõírta a forgalmazási meghatalmazás csatolását, ezen elõírás betartása alól nem tett kivételt aszerint, hogy az ajánlattevõ tevékenységi köre kiterjed-e az adott tevékenység végzésére.<br>
A Döntõbizottság megállapította, hogy az ajánlatkérõ által közölt érvénytelenségi indokok helytállóak, ajánlatkérõ jogszerûen nyilvánította érvénytelennek a kérelmezõ II. ajánlatát, ezért a jogorvoslati kérelmet ebben a részében elutasította.<br>
Kérelmezõ II. a verseny tisztasága megsértését vélte megvalósulni azáltal, hogy az ArtMed Kft. korábbi ügyvezetõ igazgatójának, Balassi Jánosnak a személye azonos az ajánlatkérõ megbízottja ügyvezetõjének személyével, és ebbõl kifolyólag az ArtMed Kft. helyzeti elõnnyel indult a közbeszerzési eljárásban.<br>
Ajánlatkérõ szerint ez a fajta személyi összefüggés nem meríti ki a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében nevesített egyik összeférhetetlenségi okot sem, miután pedig az összeférhetetlenségi szabályokkal nem ütközik nevezett ügyvezetõnek a közbeszerzési eljárásban megbízottként való részvétele, a Kbt. 24. § (1) bekezdése szerinti generálklauzula nem alkalmazható.<br>
Ajánlatkérõ érvelése nem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a szerinti alapelvek megsértését a Döntõbizottság akkor állapíthatja meg, ha az adott magatartásra vonatkozóan a Kbt. kifejezett rendelkezést nem tartalmaz.<br>
Kérelmezõ II. azonban nem azt állította, hogy Balassi János ügyvezetõnek, illetõleg a Syntron Kft.-nek a közbeszerzési eljárásban való közremûködése összeférhetetlenségi okban szenved, hanem azt, hogy ezáltal a volt cége - ArtMed Kft. - helyzeti elõnyben volt az ajánlat benyújtásakor. A helyzeti elõny bizonyítékának tekintette azt a tényt, hogy az ArtMed Kft. mindegyik részajánlata nyertes lett.<br>
Kérelmezõ II. kérelme tartalmilag úgy tekinthetõ, hogy a közbeszerzési eljárást lebonyolító cég vezetõjének az egyik ajánlattevõvel szembeni elfogultságát sérelmezi.<br>
A verseny tisztaságának biztosításával valóban nem fér össze az, ha az ajánlatkérõ döntését elõkészítõ lebonyolító valamelyik ajánlattevõvel szemben elfogult. A Kbt. az elfogult személy közremûködésére vonatkozóan nem tartalmaz rendelkezést, ezért az elfogultság bizonyítottsága esetén helye lehet a verseny tisztasága megsértése megállapításának.<br>
Az elfogultság bizonyítékaként értékelhetõ, ha az ArtMed Kft. úgy lett az általa lett részajánlatokat illetõen az eljárás nyertese, hogy részajánlatai érvénytelenek, vagy nem az összességében legelõnyösebbek voltak.<br>
A Döntõbizottság az ArtMed Kft.-nek csak az V. termékcsoportra tett részajánlatát vizsgálta meg, mert kérelmezõ II. csak e termékcsoportot illetõen rendelkezik ügyfélképességgel.<br>
A Döntõbizottság megvizsgálta az ArtMed Kft. V. termékcsoportra tett ajánlatát és megállapította, hogy az megfelel a felhívásban és a dokumentációban meghatározott feltételeknek.<br>
Az V. termékcsoportra az ArtMed Kft., a Pikosystem Kft., a WOLF Kkt. és kérelmezõ II. nyújtott be ajánlatot. A kérelmezõ II. és a Wolf Kkt. ajánlata érvénytelen.<br>
Az ArtMed Kft. ajánlati ára 39 871 684 Ft, a Pikosystem Kft.-é 48 421 829 Ft. A rendelkezésre állási idõre mindkét ajánlattevõ 2 óra ajánlatot tett.<br>
Jótállás idõtartamaként az ArtMed Kft. 36 hónapot, a Pikosystem Kft. 24 hónapot vállalt.<br>
A késedelmi kötbérre mindkét ajánlattevõ azonos, 500 000 Ft/nap ajánlatot tett.<br>
Kétséget kizáróan megállapítható, hogy ajánlatkérõ az V. termékcsoportra az összességében legelõnyösebb ajánlatot hirdette ki nyertesnek.<br>
Ajánlatkérõ megbízottja elfogultságára nézve kérelmezõ bizonyítékot nem terjesztett elõ, az általa elõadott személyi összefüggés bizonyítékként nem értékelhetõ.<br>
A Döntõbizottság megállapítja, hogy a közbeszerzési eljárásban a verseny tisztaságának megsértése nem állapítható meg, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. szeptember 2.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>