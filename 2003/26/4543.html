<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4543)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.197/16/2003.<br>
<br>
Tárgy: a Beton-Épker Kft. jogorvoslati kérelme Villány Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Beton-Épker Kft. (7625 Pécs, Ágoston tér 2., a továbbiakban: kérelmezõ) által Villány Város Önkormányzata (7773 Villány, Baross G. u. 29., a továbbiakban: ajánlatkérõ) "Villány, Villánykövesd, Palkonya, Márok, Ivánbattyán, Kisjakabfalva települések szennyvízcsatorna-hálózatának építése és a villányi szennyvíztisztító telep bõvítése" tárgyú közbeszerzési eljárása ellen indított jogorvoslati eljárást megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs, annak bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ 2003. április 9-én részvételi felhívást tett közzé a Közbeszerzési Értesítõ 15. számában elõminõsítési eljárás megindítására (2253/2003.) a rendelkezõ részben írt tárgyban.<br>
A felhívás 9. pontja tartalmazta a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
A 10. pontban írta elõ ajánlatkérõ a részvételre jelentkezõk alkalmassága elbírásának szempontjait.<br>
Kérelmezõ 2003. április 22-én jogorvoslati kérelemmel fordult a Döntõbizottsághoz. Ebben kérte a jogsértés megállapítása mellett az ajánlatkérõ részvételi felhívásának megsemmisítését és ideiglenes intézkedés alkalmazását. Kérte továbbá az ügyben tárgyalás tartását is.<br>
Kérelmezõ álláspontja szerint az ajánlatkérõ részvételi felhívása jogsértõ, sérti az alapelvi rendelkezéseket, az esélyegyenlõséget. Olyan alkalmassági követelményeket tartalmaz a felhívás, amelyeket a beszerzés tárgya nem tesz indokolttá, a túlzó követelményekkel kirekeszti a versenybõl a teljesítésre alkalmas kisebb vállalkozásokat.<br>
A Döntõbizottság a kérelemnek megfelelõen 2003. május 14-én 13.00 órára tûzte ki a jogorvoslati ügy tárgyalását.<br>
Ajánlatkérõ (társult települések) írásban kérte a megalapozatlan jogorvoslati kérelem elutasítását tekintettel arra, hogy az alkalmasság vizsgálatára elõírt feltételek megfelelnek a jogszabályban foglaltaknak.<br>
Kérelmezõ 2003. május 13-án faxon, majd 2003. május 14-én postai úton is megküldött beadványában bejelentette a jogorvoslati kérelme visszavonását és egyben kérte a jogorvoslati eljárás megszüntetését is.<br>
A közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Bizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati eljárást megszüntette.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Bizottság határozata ellen nincs helye fellebbezésnek. Akinek jogát vagy jogos érdekét a Bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.<br>
<br>
Budapest, 2003. május 16.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>