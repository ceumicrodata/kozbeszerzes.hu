<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4635)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.182/14/2003.<br>
<br>
Tárgy: a Bonex Építõipari Kft. jogorvoslati kérelme a TIGÁZ Tiszántúli Gázszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága Bonex Építõipari Kft. (1134 Budapest, Szabolcs u. 29., képviseli dr. Mallár András ügyvéd, 1134 Budapest, Szabolcs u. 29., a továbbiakban: kérelmezõ) jogorvoslati kérelmét, melyet a TIGÁZ Tiszántúli Gázszolgáltató Rt. (4200 Hajdúszoboszló, Rákóczi út 184., a továbbiakban: ajánlatkérõ) "gázelosztó hálózati vezetékszakaszok rekonstrukciója az ajánlatkérõ szolgáltatási területén" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ 2003. január 29-én, a Közbeszerzési Értesítõ 5. számában ajánlati felhívást tett közzé nyílt közbeszerzési eljárás megindítására. A beszerzés tárgyát és mennyiségét a 3. a) pontban a következõk szerint határozta meg: Gázelosztó hálózati vezetékszakaszok rekonstrukciója az ajánlatkérõ szolgáltatási területén, 16 településen 79 munkára vonatkozóan. A munkálatokat az ajánlatkérõ 28 blokkba csoportosította, blokkonként határozta meg a beszerzés pontos tárgyát és mennyiségét a rendelkezésére álló adatok alapján. Ezek közül az 1. és a 4. blokkot érinti a jogorvoslati kérelem, amelyek tárgya a felhívás szerint a következõ volt:<br>
<br>
1. blokk (Debrecen) 1,2 km<br>
<br>
4. blokk (Debrecen) 1,2 km<br>
A részajánlat tétele kötelezõ volt külön-külön az egyes blokkokra, azokon belül feltüntetett munkákra viszont teljes körû ajánlatot kellett tenni.<br>
Az ajánlati felhívás 14. pontjában az ajánlatkérõ kötelezõvé tette többváltozatú ajánlat tételét. Elõírta, hogy minden egyes részajánlatot két változatban kell benyújtani:<br>
- teljes körû anyagbiztosítással,<br>
- és a polietilén csõanyag ajánlatkérõ által történõ biztosításával.<br>
Az ajánlatkérõ az ajánlati felhívás 11. a) pontja harmadik bekezdésében a mûszaki alkalmasság igazolására kérte az alábbiakat:<br>
- a teljesítésbe bevonni kívánt saját, valamint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozók szakembereinek bemutatása nevének, képzettségének és eltöltött szakmai gyakorlati éveinek felsorolásával, különös tekintettel a technológiai szerelés kivitelezés területére.<br>
Ezzel összefüggésben a következõ alkalmatlansági szempontot határozta meg az ajánlatkérõ 11. b) pont elsõ bekezdésében:<br>
- Az ajánlattevõ nem rendelkezik a gázvezetékek technológiai munkáinak elvégzéséhez szükséges saját szakemberekkel [a 15/1998. sz. IKIM közleményben elõírt PE-hegesztõ képzettségû szakembere és az 51/2000. (VIII. 9.) FVM-GM-KöViM együttes rendeletben meghatározott okirattal igazolt felelõs mûszaki vezetõje nincs].<br>
Az ajánlati felhívás 16.9. pontja a következõket tartalmazta:<br>
Az ajánlattevõ nyújtsa be a 15/1998. számú IKIM közleményben elõírt PE-hegesztõ képzettséget igazoló engedélyek másolatait és az 51/2000. (VIII. 9.) FVM-GM-KöViM együttes rendeletben meghatározott felelõs mûszaki vezetõje okiratának másolatát.<br>
Az ajánlatok elbírálására vonatkozó 13. pontban rögzítette az ajánlatkérõ, hogy az elbírálás az összességében legelõnyösebb ajánlat szempontja szerint történik, a részajánlattételi szempontoknak megfelelõen, részajánlatonként, azaz a beszerzés tárgyaként feltüntetett egyes blokkokra vonatkozóan külön-külön.<br>
A részszempontokat, azok súlyszámait az alábbiak szerint határozta meg az ajánlatkérõ:<br>
- ajánlati ár	85<br>
- rövidebb teljesítési idõintervallum	15<br>
Az értékelés során adható pontszám: 1-10.<br>
A részszempontokon belül az értékelési pontszám arányosítással kerül meghatározásra úgy, hogy csak egész pont adható. A legkedvezõbb ajánlat kapja a maximális 10 pontot, a legkedvezõtlenebb az 1 pontot.<br>
Az ajánlatkérõ dokumentációt is készített. Ebben részletesen meghatározta a mûszaki követelményeit és a szerzõdéses feltételeket.<br>
Hivatkozva az ajánlati felhívás 16. pontjára, valamint a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára rögzítette az ajánlatkérõ a dokumentáció 9. oldalán, hogy érvénytelen az ajánlat, ha nem felel meg az alábbiaknak:<br>
Az ajánlati dokumentációban külön megjelölt acélvezetéképítést is tartalmazó blokkok esetén, ha<br>
- az ajánlattevõ vagy a technológiai szerelésre igénybe venni kívánt alvállalkozója a 3/1998. (XII. 31.) IKIM rendelet szerinti hegesztési alkalmassági igazolása hatósági bizonyítványt nem nyújtja be,<br>
- az ajánlattevõ vagy a technológiai szerelésre igénybe venni kívánt alvállalkozója szakemberei nem rendelkeznek a 6/1996. (II. 21.) IKM rendeletben meghatározott minõsítéssel (a bizonyítványok másolatait csatolni kell).<br>
A dokumentáció 10. oldalán a csatolandó iratok között is hivatkozott e bizonyítványokra az ajánlatkérõ, amikor elõírta a 15/1998. sz. IKIM közleményben elõírt képzettség engedélyeinek másolata és az 51/2000. (VIII. 9.) FVM-GM-KöViM rendelet szerinti mûszaki vezetõi okirat másolata benyújtását, továbbá szükség szerint: a 3/1998. (XII. 31.) IKIM rendelet szerinti alkalmassági bizonyítvány másolata és a 6/1996. (II. 21.) IKM rendeletben meghatározott hegesztõi bizonyítványok másolata csatolását.<br>
A dokumentáció 13. oldalától kezdõdõen ismertette az ajánlatkérõ a munkák jegyzékét blokkokba sorolva, ezek között az 1. és a 4. blokk esetében a következõket:<br>
<br>
1. blokk:<br>
Debrecen, Nyugati ágú 6 baros gázelosztó vezeték rekonstrukció I. ütem (gázátadó állomástól a Vincellér u.-Derék u. keresztezésnél levõ tolózárig, csõbéleléssel)<br>
<br>
4. blokk:<br>
Debrecen, Nyugati ágú 6 baros gázelosztó vezeték rekonstrukció IV. ütem (Köntösgát sor-Balmazújvárosi u. keresztezéstõl a Füredi u.-Böszörményi u. keresztezésnél levõ végpontig, csõbéleléssel)<br>
A mûszaki tartalomra vonatkozott a blokkonként elkészített tervdokumentáció, amelyekben az ajánlatkérõ az 1. és a 4. blokk munkái között kifejezetten epoxigyantás szövettömlõs csõbélelést kért. A feladatok között a létesítési engedélyek beszerzését is elõírta.<br>
Az ajánlatkérõ konzultációt is tartott 2003. február 24-én, amelyen elõször az általános vállalkozási feltételekkel kapcsolatban adott tájékoztatást és válaszolta meg a kérdéseket, majd az üzemigazgatóságok adtak további tájékoztatást és válaszoltak a hozzájuk tartozó beruházásokkal kapcsolatban feltett kérdésekre. A Miskolci Üzemigazgatósághoz tartozó munkákkal kapcsolatos kérdések és válaszok között a konzultációs jegyzõkönyv 6. oldalán kerültek rögzítésre a következõk:<br>
"Kérdés: Az átadott mûszaki tartalomban a Sajó alatti 8 baros U-Lineres csõbélelés szerepel. Helyette alkalmazható-e a FÕNIX eljárás?<br>
Válasz: Arra a csõbélelési eljárásra lehet ajánlatot tenni, amelyik 8 bar üzemi nyomásra engedélyezett."<br>
Az ajánlatok bontására 2003. március 11-én került sor. Az 1. és 4. blokkra ajánlatot tett a kérelmezõn kívül a Szabó és Társa Kft. és az UMWELT-TECHNIK Kft.<br>
Ezt követõen az ajánlatkérõ hiánypótlásra biztosított lehetõséget, kérelmezõt a következõkre hívta fel:<br>
<br>
1. Hiányzik a 6/1996. (II. 21.) IKIM rendelet szerinti minõsítés.<br>
<br>
2. Hiányzik a 3/1998. (VIII. 9.) IKIM rendelet által elõírt alkalmassági bizonyítvány.<br>
<br>
3. Kérjük az 1. sz. mellékletben szereplõ ajánlati árak mértékegységét adja meg.<br>
A kérelmezõ az ajánlati ár pontosítására vonatkozó kérést teljesítette, míg a minõsítést és az alkalmassági bizonyítvány csatolását az alábbi magyarázatra tekintettel nem teljesítette:<br>
Az ajánlat Compact Pipe (KPE) csõbélelést tartalmaz, és ennek megfelelõen csak mûanyag-hegesztési munkákat vállaltak.<br>
Acélhegesztést a kivitelezési vállalásuk nem tartalmaz. A hiánypótlási felhívás 1. pontja mûanyaghegesztésre vonatkozó elõírásait a 15/1998. (IKK. 8.) IKIM közlemény tartalmazza. Pályázatukban ezeket mellékelték (saját szakemberek engedélyeinek, okiratainak másolata fejezetben).<br>
A hiánypótlási felhívás 2. pontjában a 3/1998. (VIII. 9.) IKIM rendelet által elõírt alkalmassági bizonyítvány, hasonlóan az elõzõ ponthoz, nem vonatkozik az általuk végzendõ munkákra, mivel az fémbõl készült csõvezetékekre, edényekre stb. vonatkozik.<br>
Az ajánlatokat az ajánlatkérõ értékelte, majd 2003. április 10-én került sor az eredményhirdetésre. Eszerint mindkét blokk vonatkozásában az UMWELT-TECHNIK Kft. lett a nyertes, a kérelmezõ ajánlatát az ajánlatkérõ érvénytelenné nyilvánította. Ennek indoka a következõ volt:<br>
"Ajánlata nem felelt meg az ajánlati felhívásban foglaltaknak, mivel<br>
- a 3/1998. (I. 12.) sz. IKIM rendelet szerinti és a 6/1996. (II. 21.) IKM rendeletben meghatározott bizonyítványok másolatait nem csatolta.<br>
- Nem a kiadott ajánlati dokumentáció mûszaki tartalmára adott ajánlatot."<br>
A kérelmezõ 2003. április 15-én jogorvoslati kérelmet terjesztett elõ a Döntõbizottsághoz, amelyben kérte az 1. és 4. blokkra vonatkozó döntés megsemmisítését, ideiglenes intézkedésként a szerzõdés megkötésének megtiltását. Az ajánlata érvénytelenné nyilvánítását sérelmezte, álláspontja szerint az ajánlatkérõ döntése jogsértõ.<br>
Kérelme indokául elõadta, hogy az ajánlatkérõ a felhívásban és a dokumentációban elõírta, hogy acélvezeték építését is tartalmazó blokk esetében - a mindenhol szükséges KPE-hegesztõi bizonyítványok mellett - az acélhegesztõi bizonyítványokat is csatolni kell a szakemberek vonatkozásában. Ugyanakkor az ajánlatkérõ a helyszíni egyeztetésen úgy nyilatkozott, hogy lehetõség van a dokumentációban meghatározott technológiától eltérõ, azzal egyenértékû technológia megajánlására is.<br>
A dokumentáció a KPE anyagú csövek mellett a csatlakozó II.-III. tömbben acélcsõ szakaszokat tartalmazott, azonban a kérelmezõ az acélcsõ szakaszokat is szabványos KPE-idomokkal oldotta meg. Ez a mûszaki megoldás teljes mértékben egyenértékû az ajánlatkérõ által kiírt epoxigyantás szövettömlõs csõbéléssel, sõt annál kedvezõbb is, továbbá illeszkedik a többi vezetékszakaszhoz is, alkalmazási engedéllyel rendelkezik. Álláspontja szerint ajánlata alternatív ajánlat, amelyet az ajánlatkérõ megengedett. Az általa megajánlott mûszaki megoldásban nincs szükség acélcsõ hegesztésére, sem a katódvédelem, sem az acélidomok alkalmazása nem igényli az acélhegesztést, ezért nem kellett acélhegesztõi bizonyítványt csatolnia a szakemberek vonatkozásában.<br>
Az ajánlatkérõ hiánypótlás keretében kérte tõle az acélhegesztõi bizonyítványra vonatkozó iratokat, a válaszában hivatkozott arra, hogy az általa megajánlott megoldás mellett acélhegesztésre nincs szükség, ezért nem csatolja a kért dokumentumokat.<br>
Az érvénytelenné nyilvánítás azért jogsértõ, mert az ajánlatkérõ olyan bizonyítványokat kér, amelyek az általuk végzett munkára nem vonatkoznak, továbbá egy olyan elõzetesen és általánosan megfogalmazott technológiai megnevezéshez ragaszkodik az ajánlatkérõ, ami megalapozatlanul zár ki más egyenértékû megoldásokat.<br>
Ha az ajánlata értékelésre került volna, a két blokkban õ lett volna a nyertes. Hivatkozott arra is a jogorvoslati eljárás során tartott tárgyaláson, hogy tudomása szerint az epoxigyantás csõbéleléses technológiára csak a nyertes ajánlattevõ rendelkezik bányaipari alkalmazási engedéllyel. Álláspontja szerint az általa ajánlott technológia és az ajánlatkérõ által kért technológia abból a szempontból is egyforma elbírálás alá esik, hogy létesítési engedély szükséges a kivitelezéshez. Erre utal a dokumentáció is, ahol a létesítési engedély beszerzését írta elõ az ajánlatkérõ.<br>
A béléscsõ falvastagságát az ajánlatkérõ nem írta elõ, csak az volt a feltétel, hogy a felújításnak a 6 bar üzemi nyomásra kell megfelelõnek lennie. Az ajánlatukban szereplõ KPE-csõ önmagában is alkalmas a kiírási feltételeknek, azaz a megkívánt nyomáskövetelménynek.<br>
A Döntõbizottság D.182/3/2003. számú határozatával 2003. április 17-én ideiglenes intézkedésként az eljárást lezáró szerzõdés megkötését megtiltotta.<br>
Ajánlatkérõ az észrevételében kérte az alaptalan kérelem elutasítását. Elõadta, hogy az ajánlati dokumentációban meghatározta a beszerzés tárgyának pontos mûszaki tartalmát. Eszerint az 1. és 4. blokkok rekonstrukcióját egy-egy szakaszon a DN 400 acél, 6 baros vezeték epoxingyantás szövettömlõs csõbéléses technológiával kellett megvalósítani. Arra is felhívták az ajánlattevõk figyelmét, hogy a felsorolt kritériumoknak meg nem felelõ ajánlatokat érvénytelenné nyilvánítják. Ugyancsak érvénytelenségi okként jelölték meg a dokumentációban az acélvezeték-építéssel elõírt blokk esetében, ha az ajánlattevõ vagy az alvállalkozója nem rendelkezik a 3/1998. (I. 12.) IKIM rendelet szerinti hegesztési alkalmassági bizonyítvánnyal, és ha nem rendelkezik a 6/1996. (II. 21.) IKM rendeletben meghatározott minõsítéssel.<br>
A kérelmezõ az ajánlatában a dokumentációtól eltérõen Compact Pipe (CP) csõbéléses eljárást javasolt. Az ajánlatkérõ az ún. epoxigyantás szövettömlõs csõbéleléssel kérte a feladat megoldását, amelyet a kérelmezõ által ajánlott megoldás nem helyettesíthet.<br>
Ez utóbbi alkalmazása esetén a hasznos átmérõ jelentõsen csökkent volna, ami a gázvezeték kapacitását is csökkentené, továbbá ez nem felújítási, hanem létesítési technológia, amelyet engedélyeztetni kellett volna. A katódvédelem és az acélidomok mindenképpen szükségessé teszik a kérelmezõ által vállalt technológia esetén is az acélhegesztést.<br>
A kérelmezõ ajánlata nem felelt meg a felhívás és a dokumentáció feltételeinek, ezért érvénytelen volt.<br>
Alternatív mûszaki megoldást tartalmazó ajánlat tételére nem volt lehetõség, erre a helyszíni egyeztetésen sem hangzott el utasítás. Az alternatív ajánlat tétele kizárólag a felhívásban meghatározott módon volt megengedett, sõt kötelezõ, anyagbiztosítással és anélkül is kérték az ajánlatok megadását. A konzultáción nem az 1. és 4. blokkba tartozó, hanem egy másik konkrét munkával kapcsolatban hangzott el más mûszaki megoldás lehetõsége.<br>
Kifogásolta az ajánlatkérõ az ideiglenes intézkedés alkalmazását, álláspontja szerint az nem tartalmazott megfelelõ indokolását.<br>
A szerzõdést nem kötötték meg.<br>
A jogorvoslati eljárás során tartott tárgyaláson elõadta, hogy nem történt diszkrimináció, nem egyetlen ajánlattevõre írták ki az eljárást. Más is jogosult az általuk elõírt technológiát alkalmazni.<br>
A Döntõbizottság megkereste a Magyar Bányászati Hivatal Bányamûszaki Fõosztályát annak közlése végett, hogy a nyertes ajánlattevõn kívül más rendelkezik-e az epoxigyantás szövettömlõs csõbéleléses eljárásra engedéllyel. A hatóság tájékoztatása szerint - amennyiben az eljárás nem áll külön jogszabály alapján védelem alatt (pl. szabadalom) - bármely vállalkozás vagy szervezet végezheti gázelosztó vezeték epoxigyantás szövettömlõs csõbéleléssel történõ rekonstrukciós munkáit.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy az ajánlatkérõ ajánlati felhívását, dokumentációját határidõben nem támadták, ezért az abban foglalt elõírásokra tekintettel kellett vizsgálnia kérelmezõ ajánlata érvénytelenségére vonatkozó ajánlatkérõi döntést.<br>
Az ajánlati felhívás és a dokumentáció biztosítja az ajánlatkérõ számára annak lehetõségét, hogy a beszerzés tárgyával kapcsolatos igényét részletesen meghatározza. Ennek a kötelezettségnek jelen esetben az ajánlatkérõ eleget tett, egyértelmûen meghatározta, hogy a gázvezeték felújítását (rekonstrukcióját) egy bizonyos mûszaki megoldással - epoxigyantás szövettömlõs csõbéleléssel - kellett biztosítani.<br>
A dokumentációban részletezett elvárásnak a kérelmezõ ajánlata nem felelt meg, mivel az - a kérelmezõ általa is elismerten - kizárólag a kiírástól eltérõ technológiai megoldásra, a CP-csõbéleléses eljárásra vonatkozott, amelynek anyaga PE 100, SDR 17,6 (6 bar) jelû KPE-vezeték.<br>
A kérelmezõ álláspontja szerint lehetõség volt a dokumentációban meghatározott mûszaki megoldástól eltérõ megoldással ajánlatot tenni, a kérelmezõ saját ajánlatát maga is "alternatív ajánlatnak" nevezte.<br>
A Döntõbizottság álláspontja szerint a többváltozatú ajánlattétel általában azt jelenti, hogy az ajánlattevõ jogosult a dokumentációnak teljesen megfelelõ alapajánlat mellett ajánlati változatot is benyújtani, amelyet az ajánlatkérõ - az alapajánlattól függetlenül - önálló ajánlatként elbírál, amennyiben az valóban érvényes, megfelel a felhívás feltételeinek.<br>
Jelen esetben az ajánlatkérõ az ajánlati felhívás 14. pontjában maga határozta meg, hogy mit tekint többváltozatú ajánlattételnek, attól eltérõ értelmezést a felhívás kizárt. A Miskolci Üzemigazgatósághoz tartozó munkálatok egyikével kapcsolatban a konzultáción elhangzott kijelentés sem adott lehetõséget az 1. és a 4. blokkban más szempontú alternatív ajánlat tételére.<br>
A kérelmezõ az elõbbieken túl azért sem hivatkozhat alappal arra, hogy az ajánlatát alternatív ajánlatként kellett volna elbírálni, mert egyáltalán nem tett a dokumentációnak megfelelõ alapajánlatot. Az általa benyújtott, egyetlen technológiai megoldást tartalmazó ajánlatot kell alapajánlatnak tekinteni, az pedig nem felelt meg az ajánlatkérõ elõírásainak, tehát érvénytelen volt.<br>
A kérelmezõ ajánlata érvénytelenné nyilvánítását alapvetõen a fenti körülmény alapozta meg, amely szoros összefüggésben van a kizárás másik konkrét indokával is, azaz a hegesztõi bizonyítvány hiányával.<br>
Az ajánlati felhívásnak megfelelõ technológia teljesítéséhez ugyanis szükséges az acélhegesztõi bizonyítvány (ezt senki sem vitatta), tehát az ajánlatkérõ, még mielõtt a kérelmezõ ajánlatát mûszaki tartalom szerint érdemben vizsgálta volna, joggal kereste abban érvényességi feltételként a hegesztõi bizonyítványt a dokumentáció 10. oldalán tett elõírása alapján.<br>
A fentiek alapján a Döntõbizottság álláspontja szerint az ajánlatkérõ jogszerûen járt el, amikor a kérelmezõ ajánlatát érvénytelennek nyilvánította, és azt nem vonta be az értékelésbe.<br>
A Döntõbizottság álláspontja szerint az ügy eldöntésében nem bír relevanciával az a kérdés, hogy az ajánlattevõnek kellett-e vállalnia a hatósági engedély beszerzését, arra szükség van-e az epoxigyantás szövettömlõs csõbéleléses eljárás esetén. A felhívás és a dokumentáció ezen elõírása lehet ugyan kérdéses, de jogorvoslati kérelemmel vitatható csak a jogvesztõ határidõkig volt. A dokumentáció ezen elõírását nem kifogásolták megfelelõ idõben az eljárás résztvevõi.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 22.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>