<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4631)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.226/3/2003.<br>
<br>
Tárgy: az Afamia Trade Kft. jogorvoslati kérelme a Debreceni Egyetem Orvos- és Egészségügyi Centrum és társai közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Afamia Trade Kft. (1119 Budapest, Vahot u. 1., a továbbiakban: kérelmezõ) jogorvoslati kérelmét, melyet a Debreceni Egyetem Orvos- és Egészségtudományi Centrum (4032 Debrecen, Nagyerdei krt. 98.), a Veszprém Megyei Önkormányzat Csolnoky Ferenc Kórház-Rendelõintézet (8200 Veszprém, Kórház u. 1.), a Fõvárosi Önkormányzat Uzsoki Utcai Kórháza (1145 Budapest, Uzsoki u. 29.), a Szabolcs-Szatmár-Bereg Megyei Önkormányzat Jósa András Kórháza (4400 Nyíregyháza, Szent István u. 68.) a Kaposi Mór Megyei Kórház (7400 Kaposvár, Tallián Gy. u. 20-32. képviseli: az Euromedic Trading Kft. 1051 Budapest, Vörösmarty tér 1., a továbbiakban: ajánlatkérõk) "a dokumentációban specifikált féleségû és mennyiségû varróanyagok, sebvarró tûk, bélvarró gépek összesen 22 218 doboz, 637 tételben" tárgyú közbeszerzési eljárása ellen nyújtott be - érdemi vizsgálat nélkül - hivatalból elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A kérelmezõ 2003. április 8-án kelt beadványában fordult a Gazdasági Versenyhivatalhoz a rendelkezõ részben meghatározott tárgyban, és kérte a hivatal állásfoglalását arról, hogy a felhívás sérti-e a szabad verseny elvét.<br>
A Gazdasági Versenyhivatal a B-237/2003. számú határozatában megállapította, hogy versenyfelügyeleti eljárást nem indít és a kérelmezõ beadványát - mint hatáskörrel, illetékességgel rendelkezõ szerv részére - a Döntõbizottságra átteszi.<br>
A kérelmezõ beadványa 2003. május 7-én érkezett meg a Döntõbizottságra.<br>
A Döntõbizottság a kérelmezõ beadványának vizsgálata alapján megállapította, hogy az nem tartalmazza a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (1) bekezdésében elõírt kötelezõ tartalmi elemek közül a c), d), f) és g) pontban foglaltakat, továbbá a kérelmezõ nem fizette meg 80. § (2) bekezdésében meghatározott 150 000 Ft igazgatási szolgáltatási díjat.<br>
Emiatt D.226/2/2003. szám alatt a Döntõbizottság - elutasítás terhe mellett - felhívta a kérelmezõt a hiányok pótlására, az igazgatási szolgáltatási díj megfizetésére és annak igazolására ötnapos hiánypótlási határidõ megállapítása mellett.<br>
A Döntõbizottság megállapította, hogy a kérelmezõ a hiányokat a meghatározott határidõben nem pótolta, és ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján - a Kbt. 80. § (4) bekezdésére figyelemmel - elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 20.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>