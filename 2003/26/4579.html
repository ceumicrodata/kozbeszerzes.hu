<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4579)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.222/8/2003.<br>
<br>
Tárgy: a Freiburg Építõipari Beruházó és Szolgáltató Kft. jogorvoslati kérelme a Baranya Megyei Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Freiburg Építõipari Beruházó és Szolgáltató Kft. (7624 Pécs, Budai Nagy Antal u. 1., képviseli: dr. Ásvány Zsolt ügyvéd, 7625 Pécs, Aradi vértanúk u. 8., a továbbiakban: kérelmezõ) jogorvoslati kérelmének, melyet a Baranya Megyei Önkormányzat (7621 Pécs, Széchenyi tér 9., képviseli: dr. Illés Judit jogtanácsos, 7621 Pécs, Széchenyi tér 9., a továbbiakban: ajánlatkérõ) "egy 950-1100 m2-es ingatlan bérbevétele" tárgyú közbeszerzési eljárása ellen nyújtott be helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és a 60. § (1) bekezdés b) pontját, ezért megsemmisíti ajánlatkérõnek az érvénytelenség körében hozott és eljárást lezáró döntését.<br>
A Döntõbizottság ajánlatkérõt 1 000 000 Ft (azaz egymillió forint) bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.<br>
Kötelezi a Döntõbizottság ajánlatkérõt, hogy a határozat kézbesítésétõl számított 15 napon belül fizesse meg a kérelmezõ részére a 150 000 Ft (azaz egyszázötvenezer forint) igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság az ügyben a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2003. április 3-án indította meg a rendelkezõ részben meghatározott tárgyban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontja alapján a hirdetmény közzététele nélküli tárgyalásos közbeszerzési eljárását.<br>
Ajánlattételre hívta fel a PVV Rt.-t, a Bega Team Kft.-t, a Nexum Tanácsadó Rt.-t és a kérelmezõt.<br>
Ajánlatkérõ felhívása 2. b) és 3. a) pontjaiban meghatározta, hogy a beszerzés tárgya és mennyisége egy olyan belvárosi ingatlan bérbevétele, amely megfelel az alábbi minimumfeltételeknek:<br>
- a városon belül centrálisan helyezkedik el, elsõdlegesen Pécs belvárosában,<br>
- 950 m2 alapterületû, megfelelõ tagoltsággal rendelkezik,<br>
- jó tömegközlekedési kapcsolatokkal rendelkezik 500 m-en belül,<br>
- a parkolási lehetõség az épülettõl 100 m-en belül legyen biztosított,<br>
- ügyfelek fogadására alkalmas földszinti, minimálisan 30 m2-es helyiséggel rendelkezik, irattározásra alkalmas helyisége van,<br>
- szociális blokkokkal rendelkezik, amelyek közül a földszinten mozgáskorlátozott ügyfelek részére kialakítottal is,<br>
- minimálisan 4 személygépkocsi elhelyezésére alkalmas garázzsal vagy zárt parkolóval rendelkezik,<br>
- az épület maximálisan 4 emeletes,<br>
- rendelkezik legalább iratszállításra alkalmas lifttel,<br>
- feleljen meg egy hivatal munkaszervezetének fogadására, biztosítsa egy ügyfélcentrikus hivatallal szemben támasztott követelményeknek,<br>
- biztosítsa, hogy a mozgáskorlátozottak akadály nélkül, személyesen intézhessék az ügyeket,<br>
- az ügyfélszolgálat kialakítása feleljen meg az ügyfelek személyiségi jogai védelmének,<br>
- legyen kiépített számítógép-, illetve telefonhálózat,<br>
- rendelkezzen korszerû biztonsági és védelmi, valamint klimatizálóberendezésekkel,<br>
- az átalakítási határidõre vonatkoztatva minimálisan <br>
50 000 Ft/nap késedelmi kötbér vállalása.<br>
Ajánlatkérõ elõírta, hogy a bérleti jogviszony kezdõ idõpontja 2003. november 1., azzal, hogy ezt megelõzõ idõpontban is lehetséges teljesítés.<br>
Ajánlatkérõ felhívása 9. pontjában határozta meg a pénzügyi, gazdasági és mûszaki alkalmassági követelményeket.<br>
A mûszaki technikai felszereltség igazolására kérte a felajánlott ingatlan bemutatását és nyilatkozatot arról, hogy az ajánlattevõ nyertessége esetén az ajánlatkérõ igényeinek megfelelõ határidõre és mûszaki tartalommal biztosítja az ingatlan bérbeadását.<br>
Ajánlatkérõ alkalmatlanná minõsítési szempontként határozta meg - többek között - azt, hogy alkalmatlanná minõsíti azt az ajánlattevõt, aki nem vállalja, hogy az ingatlant az ajánlatkérõ igényének megfelelõen a bérleti jogviszony kezdõ idõpontjáig átalakítja.<br>
Ajánlatkérõ rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, súlyszámokat, értékelési ponthatárokat és az értékelés módszerét.<br>
Ajánlatkérõ felhívása 13. pontja hatodik francia bekezdésében elõírta: "az ajánlattevõ ajánlatában jelölje meg a közbeszerzésnek azt a részét, amellyel összefüggésben harmadik személlyel szerzõdést fog kötni (A harmadik személy, szervezet meghatározása nélkül.) <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) a)".<br>
Ugyanezen pont 13. francia bekezdésben rendelkezett arról az ajánlatkérõ, hogy biztosítja a hiánypótlás lehetõségét, de csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ában meghatározott igazolások, nyilatkozatok vonatkozásában, ezt meghaladó hiány esetén azonban az ajánlat érvénytelennek minõsül.<br>
Ajánlatkérõ kérte, hogy az ajánlattevõk tegyenek opciós adásvételi ajánlatot is a felajánlott ingatlanra mai áron számítottan.<br>
Közölte ajánlatkérõ a maximális havi bérleti díj összegét is.<br>
Ajánlatkérõ dokumentációt is összeállított, ebben állapította meg az ajánlatok benyújtásával szemben támasztott tartalmi és formai követelményeit.<br>
A III. fejezetben határozta meg ajánlatkérõ az épület mûszaki tartalmára vonatkozó minimumkövetelményeit.<br>
A dokumentáció részét képezte a bérleti szerzõdés tervezete, mely két fõ részre tagozódott: I. a bérlemény kialakítása, II. az ingatlan bérlete.<br>
A bérlemény kialakítása részben a 2. pontban ajánlatkérõ elõírta: "Bérbeadó vállalja, hogy a jelen szerzõdés mellékletét képezõ mûszaki leírásnak megfelelõ átalakítási tervet készít, melyet jóváhagyás végett bérlõnek bemutat.<br>
Az átalakítási terv jóváhagyása után bérbeadó vállalja, hogy saját költségére és kockázatára a bérleményt ennek megfelelõen kialakítja. A bérlemény kialakításában bérlõ nem vesz részt, de jogosult ellenõrizni, hogy a megvalósítás során a mûszaki leírásban foglaltak megvalósulnak-e".<br>
Az ajánlattételi határidõre, 2003. április 11-re a felhívottak közül csak a kérelmezõ tett ajánlatot.<br>
A kérelmezõ ajánlata nem tartalmaz arra vonatkozó nyilatkozatot, hogy a közbeszerzés valamely részével összefüggésben harmadik személlyel szerzõdést köt.<br>
A kérelmezõ bérletre a tulajdonát képezõ, természetben Pécs, Mátyás király u. 3. szám alatti ingatlant ajánlotta fel.<br>
A kérelmezõ ajánlatában ismertette az ingatlan jelenlegi mûszaki, technikai felszereltségét, és vállalta, hogy az ingatlant az ajánlatkérõ elõírásainak megfelelõen az elõírt határidõre átalakítja.<br>
Az eljárás során az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a körébe tartozó hiányok pótlására hívta fel a kérelmezõt, melyet a kérelmezõ az elõírt határidõre teljesített. Ajánlatkérõ írásban módosította az elsõ tárgyalás idõpontját és azt 2003. április 24-én 8.00 órára tûzte ki.<br>
2003. április 24-én ajánlatkérõ bizottsági formában elvégezte a benyújtott ajánlat értékelését és megállapította, hogy a benyújtott ajánlat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a.) pontja szerinti nyilatkozat hiánya miatt érvénytelen. Erre tekintettel közbeszerzési eljárását a Kbt. 60. § (1) bekezdés b) pontja alapján eredménytelenné nyilvánította.<br>
A kitûzött tárgyalási idõpontban ajánlatkérõ a kérelmezõvel nem tárgyalt, szóban tájékoztatta arról, hogy ajánlatát érvénytelenné nyilvánították.<br>
Ajánlatkérõ 2003. április 28-án közölte írásban döntését a kérelmezõvel, amelyet 29-én vett át.<br>
Ajánlatkérõ az alábbiakkal indokolta döntését: "Az ajánlati felhívás 13. pontjának hatodik francia bekezdésében az ajánlatkérõ elõírta, hogy az ajánlattevõ ajánlatában jelölje meg a közbeszerzésnek azt a részét, amellyel összefüggésben harmadik személlyel szerzõdést fog kötni (a harmadik személy, szervezet meghatározása nélkül) a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontja alapján. Az ajánlattevõ sem külön nyilatkozatban, sem ajánlata érdemi részében nem tájékoztatott arról, hogy harmadik személyt igénybe kíván-e venni a feladatteljesítés során vagy nem. A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Az ajánlattevõ ajánlata a fent leírt nyilatkozat (közlés) hiánya miatt nem felel meg az ajánlati felhívás 13. pont hatodik francia bekezdésében elõírtaknak".<br>
A kérelmezõ 2003. május 6-án nyújtotta be a jogorvoslati kérelmét, melyben kérte ajánlatkérõnek az ajánlatát érvénytelenné, az eljárást eredménytelenné nyilvánító döntésének a megsemmisítését.<br>
Álláspontja szerint ajánlatkérõ helytelen és téves jogértelmezés alapján döntött ajánlata érvénytelenné nyilvánításáról. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontja valóban elõírja, hogy meg kell jelölni ajánlatkérõ felhívása alapján a közbeszerzésnek azt a részét, amelyre vonatkozóan harmadik személlyel szerzõdést fog kötni. E megjelölés elmaradása azonban nem jelenti azt, hogy az ajánlattevõ "elfelejtette" azt vagy "eltitkolja" azt az ajánlatkérõ elõl, hanem kifejezetten és egyértelmûen azt, hogy nincs a közbeszerzésnek olyan része, melynek teljesítése érdekében - saját gazdasági döntése alapján - harmadik személlyel szerzõdést kötne.<br>
Ezen elõírásnak felel meg a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(5) bekezdésének azon rendelkezése, mely szerint az eljárás nyertese köteles a szerzõdést teljesíteni és csak abban az esetben van lehetõsége harmadik személyt bevonni a teljesítésbe, ha az ajánlatában megjelölte a közbeszerzésnek azt a részét, mellyel kapcsolatban harmadik személlyel szerzõdést köt.<br>
A kérelmezõ elõadta, hogy a bérletre ajánlott ingatlan tulajdonosa, így a bérleti jogviszony tekintetében megállapítható, hogy nincs szükség harmadik személy közremûködésére.<br>
A kérelmezõ arra is hivatkozott kérelmében, hogy ajánlatkérõ közbeszerzésének a tárgya a felhívása 2. e) pontja értelmében bérleti szerzõdés megkötése. Ebbõl következõen a bérbe adandó ingatlan átalakítása nem tartozik a közbeszerzés tárgyához. Az átalakítást az ajánlattevõ egyébként is a saját érdekkörében, saját költéségére köteles biztosítani, így nem bír relevanciával, hogy az átalakítási, korszerûsítési munkálatokat alkalmazásában álló saját munkaerõvel vagy külsõ vállalkozókkal végezteti el.<br>
A kérelmezõ álláspontja szerint jogszabálysértést követett akkor is az ajánlatkérõ, amikor az egyébként elrendelt hiánypótlás körében nem hívta fel a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontja szerinti nyilatkozat csatolására. A kérelmezõ megítélése szerint a Kbt. 43. § (4) bekezdésében meghatározott hiánypótlási kör kiterjed erre a nyilatkozatra is, ez formai hiányosságnak minõsül.<br>
A kérelmezõ hivatkozása szerint ajánlatkérõnek lehetõsége lett volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosítást is kérni e kérdésben.<br>
A kérelmezõ elõadása szerint az ajánlatában megtett teljességi nyilatkozatából is arra lehet következtetést levonni, hogy nincs közbeszerzésének olyan része, amellyel kapcsolatban harmadik személlyel kötne szerzõdést.<br>
A kérelmezõ álláspontja szerint ajánlatkérõ jogsértést követett el akkor is, amikor az egy ízben már jogszerûen elhalasztott tárgyalást a halasztásban megjelölt idõpontban nem nyitotta meg és azon ajánlatkérõ nem jelent meg.<br>
Ajánlatkérõ kérte a jogorvoslati kérelem elutasítását, megítélése szerint jogszerûen nyilvánította érvénytelenné a kérelmezõ ajánlatát.<br>
A közbeszerzési eljárása során valóban nem alkalmazott hiánypótlást a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontja szerinti nyilatkozatra, mert ez a nyilatkozat nem tartozik a Kbt. 44-46. §-a körébe, így a hiány nem pótolható.<br>
Ajánlatkérõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontját, illetve felhívásának vonatkozó részét nem lehet úgy értelmezni, hogy abban az esetben, ha az ajánlattevõ ajánlatában nem "reagál", akkor nincs a közbeszerzésének olyan része, amelyre harmadik személlyel szerzõdést kötne. Amennyiben az ajánlati felhívás úgy fogalmazott volna, hogy "Az ajánlattevõ - ha van ilyen - jelölje meg a közbeszerzésnek azon részét, mellyel összefüggésben harmadik személlyel szerzõdést fog kötni", akkor lenne elfogadható a nyilatkozat hiánya. Jelen esetben viszont a közlés hiánya miatt nem dönthetõ el, hogy az ajánlattevõ nem kíván harmadik személyt alkalmazni vagy nem tett eleget közlési kötelezettségének.<br>
Ajánlatkérõ számára nem közömbös, hogy közremûködik-e harmadik személy a teljesítésben.<br>
Az ajánlati dokumentációhoz csatolt szerzõdéstervezet I. fejezete a bérlemény átalakítására vonatkozik, mely elõfeltétele a bérleti jogviszony létrejöttének. Abból, hogy más személy közremûködik a teljesítés valamely részében, következtetni lehet arra, hogy a vállalt teljesítési határidõ betartható-e.<br>
Ajánlatkérõnek nem volt lehetõsége a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján felvilágosítást kérni, mivel ez csak akkor tehetõ meg, ha van "nem egyértelmû kifejezés". Jelen esetben e kérdésben az ajánlat nem tartalmazott semmilyen rendelkezést.<br>
Ajánlatkérõ álláspontja szerint a teljességi nyilatkozat nem pótolja az egyébként elõírt igazolások, nyilatkozatok csatolásának kötelezettségét.<br>
A Döntõbizottság a jogorvoslati eljárás során - figyelemmel arra, hogy a felek nem kértek tárgyalást - nyilatkozattétel végett megkereste a kérelmezõt az átalakítási munkák vonatkozásában harmadik személy közremûködése kérdésében.<br>
A kérelmezõ írásbeli nyilatkozatában közölte: "Kijelentjük, hogy a bérlet tárgyát képezõ ingatlan általunk vállalt átalakítási munkái során a munkákra, illetõleg azzal összefüggésben harmadik személlyel szerzõdést nem kívánunk kötni".<br>
A kérelmezõ azt is elõadta, hogy az általa felajánlott ingatlan mûszaki, technikai felszereltsége a legtöbb ajánlatkérõi elõírásnak megfelel, egyébként pedig tevékenységi köre alapján megfelelõ képzettségû saját munkaerõvel a munkák elvégzése biztosított.<br>
A Döntõbizottság - az alábbi indokokra tekintettel - megállapította, hogy a kérelmezõ jogorvoslati kérelme alapos.<br>
Ajánlatkérõ érvénytelenné nyilvánította a kérelmezõ ajánlatát.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ egy érvénytelenségi okot jelölt meg: az ajánlattevõ - ajánlatkérõ elõírása ellenére - a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontja alapján nem nyilatkozott arról, hogy a közbeszerzés valamely részével összefüggésben harmadik személlyel szerzõdést köt-e.<br>
A Döntõbizottság álláspontja szerint elsõdlegesen azt kell vizsgálni, hogy mi a konkrét ajánlatkérõi elõírás tartalma, majd ezt követõen dönthetõ el, hogy annak megfelel-e az ajánlattevõ ajánlata.<br>
A Kbt. szabályozási rendszerében a Kbt. biztosítja ajánlatkérõk számára azt a jogot, hogy az ajánlattevõk vonatkozásában kötelezettséget állapítsanak meg. Jelen esetben a Kbt. 43. § (2) bekezdés a) pontja az alábbiakat mondja ki:<br>
"Az ajánlatban - ha ezt az ajánlatkérõ az ajánlati felhívásban elõírta - meg kell jelölni a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül".<br>
Ajánlatkérõ felhívása 13. pontja hatodik francia bekezdésében - a Kbt. idézett szövegezésében - felhívta az ajánlattevõket nyilatkozattételre.<br>
A Kbt. e rendelkezésének tükrében azt vizsgálta a Döntõbizottság, hogy a nyilatkozat hiánya minõsíthetõ-e jelen esetben érvénytelenségi oknak, minõsíthetõ-e akként az ajánlattevõ magatartása, hogy nem teljesítette ajánlatkérõ elõírását.<br>
A Kbt. azt írja elõ, hogy meg kell jelölni a közbeszerzésnek azt a részét, amellyel összefüggésben harmadik személlyel kerülne sor szerzõdéskötésre. E kötelezettség megállapítása azt foglalja magában, hogy közölje az ajánlattevõ, hogy a beszerzés mely része vonatkozásában kerül sor harmadik személy bevonására. Az elõírás konkrét is, hiszen a megjelölését kéri annak a résznek.<br>
A Döntõbizottság álláspontja szerint a Kbt. ezen elõírása alapján arra nem lehet következtetést levonni, hogy az ajánlattevõket általános nyilatkozattételi kötelezettség terhelné, tehát hogy ajánlattevõknek mindenképpen kell nyilatkozatot tenniük. Vagy olyan nyilatkozatot, hogy nincs a közbeszerzésnek olyan része, amellyel összefüggésben szerzõdést kötnek, vagy olyat, amelyben konkrétan megjelölik azt a közbeszerzési részt, amellyel összefüggésben harmadik személyekkel szerzõdést kötnének.<br>
A Döntõbizottság e körben nem fogadta el ajánlatkérõ azon hivatkozását, hogy az ajánlattevõknek mindenképpen reagálni kell, mert ennek hiányában nem dönthetõ el, hogy csak az ajánlattevõ nem kíván harmadik személyt alkalmazni, vagy nem tett eleget közlési kötelezettségének.<br>
Jelen esetben érvénytelenség kérdésében kell dönteni, abban, hogy van-e olyan ajánlatkérõi, illetve Kbt. elõírás, amelynek nem felel meg a kérelmezõ ajánlata. A Kbt., illetve az ajánlatkérõ felhívásában nem írt elõ általános nyilatkozattételi kötelezettséget, csak pozitív tartalmú nyilatkozatot kért: jelölje meg azt a részt. Így Kbt. és ajánlati felhívási elõírás hiányában az érvénytelenség jogkövetkezménye nem alkalmazható.<br>
A kérelmezõ ajánlatában nem jelölt meg olyan közbeszerzési részt, amellyel összefüggésben harmadik személlyel szerzõdést kötne. Az ajánlat ettõl függetlenül érvényesnek minõsül, természetesen a kérelmezõ kötve van ajánlatához és a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(5) bekezdésére tekintettel a teljesítés során is saját maga köteles eljárni.<br>
A Döntõbizottság amiatt kért nyilatkozatot a kérelmezõtõl, mert jogorvoslati kérelmében azt a jogi álláspontját fejtette ki, hogy az ingatlan átalakítása nem része a közbeszerzésnek.<br>
A Döntõbizottság áttekintette ajánlatkérõ felhívását, dokumentációját, a szerzõdéstervezet I. fejezetét, és annak alapján azt a következtetést vonta le, hogy az ingatlan átalakítása hozzátartozik ajánlatkérõ beszerzéséhez. Az ingatlanátalakítási munkákra is megkötik a bérleti szerzõdésnek nevezett megállapodást, és az átalakítást követõen kezdõdik majd a bérleti jogviszony.<br>
A kérelmezõ nyilatkozatában egyértelmûen azt közölte, hogy nemcsak a bérleti jogviszony, hanem az átalakítási munkák vonatkozásában sincs olyan része a beszerzésnek, amellyel összefüggésben harmadik személlyel szerzõdést kötne. Az ingatlan részletesen ismertetett mûszaki jellemzõi és a kérelmezõ tevékenységi köre alátámasztják a kérelmezõ állítását, maga az ajánlatkérõ nem jelölt meg olyan átalakítási (vagy egyéb) feladatot, amelyet feltehetõen harmadik személy fog elvégezni. Ez a kérdés egyébként a Döntõbizottság álláspontja szerint a tárgyalás folyamán is tisztázható lett volna.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján azért minõsítette eredménytelennek az eljárását, mert kizárólag érvénytelen ajánlatot nyújtottak be.<br>
A Döntõbizottság a fentiekben megállapította, hogy a benyújtott ajánlat a megjelölt ok miatt nem érvénytelen, így nem áll fenn a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontjában meghatározott eredménytelenné nyilvánítási ok.<br>
A Döntõbizottság álláspontja szerint ajánlatkérõ nem sértette meg a hiánypótlás körében a Kbt. rendelkezéseit.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a Kbt. 44. § és a 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése kimondja, hogy ajánlatkérõnek a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie.<br>
A Döntõbizottság megállapította, hogy ajánlatkérõ a felhívásában rendelkezett a hiánypótlásról. Felhívása 13. pontja tizenharmadik francia bekezdésében egyértelmûen elõírta: "ha az ajánlatból olyan igazolás vagy nyilatkozat hiányzik, melynek csatolását nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-a írja elõ, így akkor az ajánlatot érvénytelennek minõsítik".<br>
Ajánlatkérõ e rendelkezésébõl következõen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pontja szerinti nyilatkozat körében hiánypótlás nem rendelhetõ el.<br>
A Döntõbizottság álláspontja szerint nem állapítható meg jogsértés a 2003. április 24-én 8 órára kitûzött tárgyalás elmaradása vonatkozásában.<br>
A kérelmezõ azt adta elõ, hogy várakozást követõen, tehát a megjelent idõpontnál késõbb ajánlatkérõ szóban tájékoztatta arról, hogy ajánlatát érvénytelennek nyilvánította.<br>
Ajánlatkérõ maga sem vitatta, hogy a kitûzött idõpontban nem tartott tárgyalást. A Döntõbizottság álláspontja szerint abban az esetben állapítható meg a közbeszerzési eljárás szabályainak a megsértése, ha ajánlatkérõ megfelelõ ténybeli és jogi indok nélkül nem tartja meg az ajánlattevõvel a tárgyalást.<br>
Jelen esetben ajánlatkérõ jogi álláspontja az volt, hogy a kérelmezõ ajánlata érvénytelen. Érvénytelen ajánlatot benyújtó ajánlattevõ pedig a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értelmében az eljárás további szakaszában nem vehet részt. Ajánlatkérõ ezt - rövid késéssel - de közölte a kérelmezõvel.<br>
A Döntõbizottság álláspontja szerint nem állapítható meg a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésének a megsértése amiatt, hogy ajánlatkérõ nem kért felvilágosítást a kérelmezõtõl a Kbt. 43. § (2) bekezdés a) pontjával kapcsolatos nyilatkozat kérdésében.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése csak a lehetõséget, a jogot biztosítja ajánlatkérõ számára a felvilágosítás kérésére, azonban ez nem kötelezettség és így nem is állapítható meg jogszabálysértés e körben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva - a fenti indokokra tekintettel - a 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését, valamint a 60. § (1) bekezdés b) pontját, és ezért a 88. § (1) bekezdés c) pontja alapján megsemmisítette ajánlatkérõ érvénytelenné nyilvánító és eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.<br>
Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a jogsértés reparálhatóságára tekintettel nem ítélte indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.<br>
A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 28.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>