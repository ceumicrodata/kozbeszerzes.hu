<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4629)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.180/9/2003.<br>
<br>
Tárgy: az Ericsson Kft. jogorvoslati kérelme a Hírközlési Felügyelet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Ericsson Magyarország Kommunikációs Rendszerek Kft. (1037 Budapest, Laborc u. 1., képviseli: dr. Vizi Gábor ügyvéd, 1051 Budapest, Sas u. 17., a továbbiakban: kérelmezõ) jogorvoslati kérelmét, melyet a Hírközlési Felügyelet (1015 Budapest, Ostrom u. 23-25.), nevében és képviseletében eljár az OKFON Közbeszerzési és Szolgáltatási Rt. (1106 Budapest, Fehér út 10., a továbbiakban: ajánlatkérõ) "a számhordozhatóság hosszú távú megvalósításához szükséges Központi Adatbázis rendszer létrehozása, amely a hordozott telefonszámok irányítási adatait gyûjti és tartalmazza, valamint off-line módon egy szabványos interface-en keresztül biztosítja a hívásfelépítéshez szükséges információkat a távközlési szolgáltatók hívásirányítást végzõ üzemi adatbázisai számára" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. március 19-én megjelent 12. számában tett közzé részvételi felhívást tárgyalásos gyorsított eljárás megindítására a rendelkezõ részben megjelölt beszerzés tárgyában.<br>
Ajánlatkérõ a részvételi felhívás 8. pontjában határozta meg a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket, a 9. pont tartalmazta a részvételre jelentkezõk alkalmassága elbírálásának szempontjait.<br>
A részvételi felhívás 10. pontja rögzítette, hogy az ajánlatkérõ által meghívni kívánt ajánlattevõk keretszáma három.<br>
Az ajánlatkérõ a 13. pontban az egyéb információk között az alábbi elõírásokat tette:<br>
"13.1. A jelentkezõnek csatolni kell a részvételi jelentkezéséhez a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdései szerinti nyilatkozatokat és hatósági igazolásokat. Amennyiben a közbeszerzés értékének 10%-át meghaladó mértékben igénybe kíván venni alvállalkozó(ka)t, a Kbt. 46. § (4)-(6) bekezdéseiben foglaltakat az alvállalkozó(k)ra is alkalmazni kell."<br>
"13.4. A jelentkezéseket 5 példányban (1 eredeti és 4 másolat), az 5 példányt egy közös, lezárt csomagban kell benyújtani; a csomagon fel kell tüntetni a jelentkezõ nevét, a beszerzés tárgyát és a "Csak bizottság által bontható fel!" feliratot. A jelentkezés eredeti példányát és a másolatokat gépelve, nyomtatva vagy eltávolíthatatlan tintával írva kell beadni a jelentkezõ vagy olyan személy(ek) aláírásával, aki(k) felhatalmazott(ak) arra, hogy a jelentkezést a jelentkezõ részérõl benyújtsák. Utóbbi esetben a meghatalmazást a jelentkezéshez csatolni kell. A jelentkezést roncsolásmentesen, nem bontható módon kell benyújtani, és az összes oldalt be kell számozni; az elsõ és az utolsó oldalt a jelentkezést aláíró személynek vagy személyeknek kézjegyükkel kell ellátniuk. A jelentkezésben nem lehetnek közbeiktatások, törlések vagy átírások, kivéve a jelentkezõ által tett hibakiigazításokat, az ilyen kiigazításokat a jelentkezést aláíró személynek vagy személyeknek kézjegyükkel kell ellátniuk."<br>
A 13.5. pont szerint ajánlatkérõ hiánypótlásra lehetõséget nem biztosított.<br>
A részvételi jelentkezés határidejéig, 2003. március 31-ig a következõ cégek nyújtották be a jelentkezésüket: az INFORMO Informatikai Kft., a T-Systems Unisoftware Kft., a HumanSoft Elektronikai Kft., a Scriptum Informatikai Kft., a Bull Magyarország Kft., a Hewlett-Packard Magyarország Kft., a Siemens Rt., az IQSOFT Intelligens Software Rt., a FORNAX Mûszaki és Gazdasági Tanácsadó Rt., az IBM Magyarország Kft., a CAP Gemini Magyarország Kft., a GREPTON Informatikai Rt., a DELTA Elektronik Kft., a DSS Consulting Kft. és kérelmezõ.<br>
Ajánlatkérõ ezt követõen a részvételi jelentkezések értékelését elvégezte és a részvételi szakaszt lezáró döntését 2003. április 7-én kihirdette. Az eredményhirdetés alapján ajánlatkérõ ajánlattételre az IBM Magyarország Kft.-t, az IQSOFT Intelligens Software Rt.-t és a T-Systems Unisoftware Kft.-t hívta fel. Ajánlatkérõ tíz részvételi jelentkezõ vonatkozásában megállapította, hogy a részvételi jelentkezésük a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja alapján érvénytelennek minõsül.<br>
A kérelmezõ esetében az érvénytelenné nyilvánítás okaként ajánlatkérõ megjelölte, hogy a részvételi jelentkezésében megtalálható APEH-igazolás nem megfelelõ, mivel abból hiányzik az elkülönített pénzalapokkal szembeni tartozásra vonatkozó nyilatkozat, valamint a részvételi jelentkezését nem a részvételi felhívás 13.4. pontjában elõírtaknak megfelelõen állította össze: a jelentkezés roncsolásmentesen felbontható.<br>
A kérelmezõ ezt követõen 2003. április 15-én nyújtott be jogorvoslati kérelmet ajánlatkérõ részvételi jelentkezése érvénytelenné nyilvánító döntése ellen. Kérelmezõ jogorvoslati kérelmében kérte, hogy a Döntõbizottság ideiglenes intézkedésként a közbeszerzési eljárás felfüggesztésérõl, illetõleg a még meg nem kötött vállalkozási szerzõdés megkötésének megtiltásáról határozzon, továbbá kérte a jogsértés megállapítását, illetõleg az ajánlatkérõnek a közbeszerzési eljárásban hozott sérelmezett döntésének a megsemmisítését, az eljárás során felmerült költségek viselésére történõ kötelezését. Indoklásként elõadta, hogy a részvételi jelentkezése tartalmazta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésének megfelelõen azt a nyilatkozatot, mely szerint az állami pénzalapok közül a Munkaerõ-piaci Alappal szemben áll fenn fizetési kötelezettsége. Ennek alapján a Munkaerõ-piaci Alap kezelõjétõl származó igazolás becsatolása megtörtént. Kérelmezõ hivatkozott továbbá arra, hogy a részvételi jelentkezése megfelelt a részvételi felhívás 13.4. pontjában foglalt elõírásoknak is. Az 1 db eredeti anyag önállóan és a 4 db másolati példány szintén önállóan csomagolva, majd a két csomag egy közös csomagban került becsomagolásra, majd leragasztva. Mind az eredeti csomagra, mind a másolati csomagra kívülre rá lett írva, hogy eredeti, illetve másolat. A közös csomagra fel lettek írva az elõírt adatok: a pályázó neve, címe stb. és a csomag fedlappal lett ellátva. Kérelmezõ a jelentkezését 2003. március 31. napján adta be, ezt ajánlatkérõ az átvételt elismervényben tanúsította is, amely bizonyítja, hogy az átadott anyag sérülés mentes csomagolású és minden tekintetben sérüléstõl mentes volt.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásként elõadta, hogy az elkülönített állami pénzalapok közül a Munkaerõ-piaci Alap kezelõje mint szervezet nemcsak a területileg illetékes Munkaügyi Központ, hanem a területileg illetékes APEH is. Ezt támasztja alá a Közbeszerzési Értesítõ 2002. november 20-án megjelent 47. száma, amely a Közbeszerzések Tanácsa elnökének a tájékoztatóját tartalmazza a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti hatósági igazolásokról. Ajánlatkérõ hivatkozott arra, hogy az eljárásai során nyomatékosan felhívják a figyelmet arra, hogy amennyiben Munkaerõ-piaci Alappal szemben fizetési kötelezettségük áll fenn az ajánlattevõknek, úgy az APEH által kiállított igazolás mellett a Munkaügyi Központ igazolását abban az esetben is be kell szerezniük, ha a Munkaerõ-piaci Alapból támogatásban nem részesültek, illetve visszafizetési kötelezettségük az alappal szemben nem áll fenn. Ennek magyarázata az, hogy a Munkaerõ-piaci Alapba történõ be- és visszafizetéseket az APEH és a Munkaügyi Központok együttesen tartják nyilván. Felhívják arra is a figyelmet, hogy a közbeszerzési eljárásban a hatósági igazolások esetében az igazolások megkérésekor egyértelmûen meg kell jelölni, hogy azt közbeszerzési eljárásban való részvételhez kérik. A hatósági igazolás felhasználási céljának pontos meghatározása ugyanis kihatással van a hatósági igazolás tartalmára. A kérelmezõ által becsatolt igazolás alapján megállapítható, hogy azt kérelmezõ nem közbeszerzési eljárásban való részvételhez kérte, az nem tartalmazza az elkülönített állami pénzalapokkal szembeni tartozással kapcsolatos nyilatkozatot. Ennek alapján pedig a részvételi jelentkezése a Kbt. 52. § (2) bekezdés d) pontja alapján érvénytelen.<br>
Ajánlatkérõ a kérelmezõ második kérelmi elemével kapcsolatosan elõadta, hogy - álláspontja szerint - kérelmezõ szándékosan félreértelmezi a 13.4. pontban elõírtakat. A részvételi felhívás 13.4. pontja egyértelmûen rögzítette, hogy a jelentkezõnek a jelentkezését hogyan kell benyújtania. Jelentkezésen a jelentkezõ által összeállított jelentkezési anyagot kell érteni, amelynek tartalmaznia kell mindazon dokumentumokat, amelyek kötelezõ benyújtásáról az ajánlatkérõ a részvételi felhívásban rendelkezett. Ennek alapján az elõírás figyelembevételével a jelentkezést kellett roncsolásmentesen, nem bontható módon benyújtani, nem pedig a csomagolásnak kellett roncsolásmentesnek lennie. A kérelmezõ jelentkezése nem az elõírt módon került benyújtásra, ennek alapján jogszerûen döntöttek ez okból is a jelentkezés érvénytelenné nyilvánításáról.<br>
A Fornax Rt. a kérelmezõ jogorvoslati kérelmében foglaltakkal egyet értett, álláspontja szerint is a benyújtáskor kell fennállnia a roncsolásmentesség kritériumának és nem bontható módon kellett beadnia pályázati anyagot. Ennek a követelménynek eleget tettek, így ajánlatkérõ döntése jogsértõ volt, amikor jelentkezésüket érvénytelenné nyilvánította.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A Döntõbizottság a fenti törvényi elõírások alapján vizsgálta, hogy a kérelmezõ részvételi jelentkezésének érvénytelenné nyilvánítás tárgyában hozott ajánlatkérõi döntés jogszerû volt-e.<br>
Jelen közbeszerzési eljárás kétszakaszos eljárás volt, tehát az eljárás elsõ szakaszában a részvételi jelentkezéseket, míg az eljárás második szakaszában az ajánlatokat kell benyújtani.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben kell a részvételi jelentkezõnek a részvételi felhívásban elõírt módon igazolni a szerzõdés teljesítésére való pénzügyi, gazdasági, mûszaki alkalmasságát. A fentiekbõl következõen ajánlatkérõ a benyújtandó iratok összességét nevesítette a felhívásában "jelentkezésnek". Ez a megjelölés a felhívás több pontjában is szerepel [pl: 6. a) pont "… jelentkezéseket benyújtani", a 13.2. pont "…A jelentkezésnek tartalmaznia kell…"]<br>
Az ajánlatkérõ a részvételi felhívása 13.4. pontjában írta elõ a részvételi jelentkezés benyújtásával kapcsolatos formai elvárásait, azaz hogy a részvételi jelentkezéseket milyen módon kell elkészíteni és milyen módon kell azt benyújtani. A részvételi jelentkezéseket, azaz az elkészített és benyújtandó jelentkezési anyagot ajánlatkérõ a 13.4. pontban is következetesen jelentkezések szóval említi (pl. "a jelentkezéseket 5 példányban kell benyújtani", "a jelentkezés eredeti példányát és másolatokat gépelve", "a jelentkezésben nem lehetnek közbeiktatások", "a jelentkezést aláíró személyeknek kézjegyükkel kell ellátni"). Ennek alapján azon elõírás, hogy "a jelentkezést roncsolásmentesen, nem bontható módon kell benyújtani" egyértelmû, hogy a benyújtandó iratokra, azaz magára a részvételi jelentkezésre vonatkozott.<br>
A Döntõbizottság a fenti elõírások alapján egyértelmûen megállapította, hogy ajánlatkérõ elvárása magának a jelentkezésnek a roncsolásmentesen történõ benyújtása volt.<br>
Így a Döntõbizottság nem fogadta el azt a kérelmezõi érvelést, mely szerint a csomagolásnak kellett roncsolásmentesnek lennie, annál is inkább nem, mert a 13.4. pontban ajánlatkérõ ezzel kapcsolatos elvárása is szerepelt oly módon, hogy az öt jelentkezési példányt egy közös, lezárt csomagban kell benyújtani. A csomagolással kapcsolatban a roncsolásmentesség kritériuma a felhívásban nem szerepelt.<br>
Így a Döntõbizottságnak azt kellett vizsgálnia, hogy a részvételi jelentkezés roncsolásmentesnek minõsült-e.<br>
A Döntõbizottság megállapította, hogy a részvételi jelentkezés nem felelt meg a részvételi felhívás 13.4. pontban foglalt követelménynek, ugyanis kézzel vagy átlagos irodai eszközökkel a részvételi jelentkezésbõl lapokat lehet kiemelni, illetve visszahelyezni anélkül, hogy a beavatkozás ténye utólag megállapítható lenne.<br>
A Döntõbizottság ennek alapján megállapította, hogy ajánlatkérõ jogszerûen döntött a kérelmezõ részvételi jelentkezése, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti érvénytelenné nyilvánításáról.<br>
Figyelemmel arra, hogy az ajánlatkérõ döntés jogszerûségét a fenti érvénytelenségi ok már megalapozza, nem bír relevanciával, hogy további érvénytelenségi ok is fennáll-e.<br>
A Döntõbizottság azonban az ajánlatkérõ által megjelölt másik érvénytelenségi ok vonatkozásában is érdemi vizsgálatot folytatott.<br>
Ajánlatkérõ a részvételi felhívás egyéb információk 13.1. pontjában írta elõ, hogy a jelentkezéshez csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdések szerint nyilatkozatokat és hatósági igazolásokat, mely szerint:<br>
(4) Az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
(5) Az ajánlattevõ a (4) bekezdésnek megfelelõen köteles csatolni az (1) bekezdés b) pontja és - ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása, vagy ha van, milyen idõpontban járt le és annak megfizetésére halasztást kapott-e.<br>
(6) Az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
Kérelmezõ a fenti elõírások alapján nyilatkozott, hogy a Munkaerõ-piaci Alappal szemben jogszabály alapján fizetési kötelezettsége áll fenn, ennek alapján benyújtja a területileg illetékes munkaügyi központ igazolását a Munkaerõ-piaci Alaptól felvett támogatás visszafizetése és .szakképzési hozzájárulás teljesítése tekintetében, valamint benyújtja a területileg illetékes APEH igazolását a Munkaerõ-piaci Alaphoz tartozó munkaadói és munkavállalói járulék rehabilitációs és bérgaranciahozzájárulás, valamint a gyakorlati képzést nem végzõk szakképzési hozzájárulási kötelezettsége tekintetében.<br>
A kérelmezõ a fenti nyilatkozat alapján csatolta a Fõvárosi Munkaügyi Központ igazolását, mely szerint "lejárt idejû tartozása nincsen". A jelentkezéshez csatolásra került továbbá az APEH 2002. december 28-án kiállított igazolása, mely szerint az "adóalanynak ezen igazolás kiadásának napján nyilvántartott adótartozása nincsen". Az adóigazolás ezen túlmenõen tartalmazta, hogy az igazolás az adóalany kérelmére mikrohullámú berendezések szállítására vonatkozó tender kiírásához került kiadásra, valamint hogy az adózás rendjérõl szóló 1990. évi XCI. törvény 97. § z) pontjában meghatározott járulékra vonatkozó adatokat is tartalmazza.<br>
A Döntõbizottságnak abban kellett állást foglalnia, hogy az APEH által kiállított és a kérelmezõ által becsatolt igazolás tartalmában megfelel-e a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>fent hivatkozott rendelkezések elõírásainak. A becsatolt igazolásból megállapítható, hogy azt kérelmezõ nem közbeszerzési eljárásban való részvételhez kérte, hiszen erre vonatkozó utalást az adóigazolás nem tartalmaz. Ennek alapján nem állapítható meg, hogy a Kbt. 46. § (1) bekezdés b) pontjában megjelölt köztartozások teljes körére kiterjed-e a becsatolt igazolás. Az adóigazolás az elkülönített állami pénzalapok tekintetében nyilatkozatot nem tartalmaz. Az adóigazolás tartalmi vizsgálata alapján megállapítható, hogy az adóigazolás utal ugyan a 1990. évi XCI törvény 97. § z) pontjában meghatározott járulékok teljesítésére is, azonban a hivatkozott jogszabály z) pontja az alábbi járulék fizetések teljesítésére vonatkozik:<br>
"a nyugdíjjárulék, a magán-nyugdíjpénztári tagdíj, az egészségbiztosítási járulékok, a nyugdíjbiztosítási járulék, a táppénz-hozzájárulás, a baleseti járulék, továbbá a végrehajtás tekintetében a jogalap nélkül felvett és visszakövetelt társadalombiztosítási és - a társadalombiztosítási szervek által folyósított - egyéb ellátások, valamint a társadalombiztosítás ellátásainak fedezetére elõírt más kötelezõ járulékbefizetések, ideértve a jogosulatlan kifizetõhelyi költségtérítést is."<br>
Ennek alapján megállapítható, hogy a kérelmezõ által a nyilatkozatában megemlített Munkaerõ-piaci Alaphoz tartozó munkaadói és munkavállalói járulék, rehabilitációs és bérgarancia-hozzájárulás, valamint a gyakorlati képzést nem végzõk szakképzési hozzájárulási kötelezettség teljesítése tekintetében az APEH-igazolás nem tartalmazza, hogy e vonatkozásban tartozás nem áll fenn. A fentiekbõl következõen ajánlatkérõnek ez okból történõ érvénytelenné nyilvánító döntése is jogszerû volt.<br>
A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 12.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>