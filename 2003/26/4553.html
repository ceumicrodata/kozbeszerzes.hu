<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4553)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.97/11/2003.<br>
<br>
Tárgy: a MÉLYÉPSZOLG Kft. kérelme a Cserszegtomaj Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága MÉLYÉPSZOLG Kft. (1117 Budapest, Bölcsõ u. 13., továbbiakban: kérelmezõ) jogorvoslati kérelmét, melyet a Cserszegtomaj Község Önkormányzata (8372 Cserszegtomaj, Községháza u. 4., nevében eljár: a Kapos-Hidro Kft., 7400 Kaposvár, Uzsáki u. 48., képviseli: dr. Deák Krisztina ügyvéd, 7100 Szekszárd, Jókai u. 22., a továbbiakban: ajánlatkérõ) "Cserszegtomaj, Keszthely települések szennyvízcsatorna-hálózatának megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2003. január 2-án tette közzé részvételi felhívását elõminõsítéses eljárásra a rendelkezõ részben meghatározott tárgyban a Közbeszerzési Értesítõ 1. számában 10593/2002 szám alatt.<br>
A részvételi felhívás 12/3. a) pontja tartalmazta a beszerzés tárgyát és mennyiségét, a megépítendõ létesítmények fõbb mûszaki adataival a gravitációs csatornahálózatra és szennyvíz nyomóvezetékre, a hálózati átemelõkre és a házi átemelõkre kiterjedõen.<br>
A 3. b) pont szerint a teljesítés helye Cserszegtomaj község és Keszthely város települések közigazgatási területe.<br>
A részvételi felhívás 12. pont "egyéb információk" elsõ bekezdése szerint a jelentkezési dokumentáció megvásárlása az érvényes jelentkezés feltétele.<br>
A jelentkezési dokumentáció 2. oldalán ajánlatkérõ felhívta a jelentkezõk figyelmét a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának elõírására, mely szerint érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A dokumentáció 13/5. pontja a jelentkezési anyagok formájára nézve a következõ elõírást tartalmazta:<br>
A jelentkezéseket A/4 formátumú lapokon, egy kötegben, megbonthatatlanul (állagsérelem nélkül nem bonthatóan), összefûzve, folyamatosan sorszámozva (1, 2, 3…), minden írott és/vagy nyomtatott oldalát a cégjegyzésre jogosult kézjegyével ellátva, géppel vagy nyomtatott formában (az oldalszámozás kivételével, mely tekintetben elfogadott a kézzel írott oldalszámozás), utólagos javítások és beszúrások nélkül, 1 + 4 példányban kell benyújtani, melyek közül az egyiket "eredeti", a többit "másolat" felirattal kell megjelölni.<br>
A részvételi határidõre 2003. január 28-ra a kérelmezõn kívül a Somogyi és Társa Kft., a Swietelsky Kft., az Alterra Építõipari Kft., a Bau Team Kft., a Horváth-Ép Kft., a HYDROKOMP Kft., az ERRO 96 Kft., a Sáma Kft., a Kaiser Kft., a Mélyépítõ Budapest Kft., a KÉSZ Kft., a Mélyépszolg Kft., a NYÍRVÍZ Kft., a SADE- Magyarország Kft., a BETONÉPKER Kft., a Schumann-Fisher Bt., a KÖTIVIÉP "B" Kft., a Szabadics Kft., a Boroszlón Rt., a Kõ-szén Kft., az ÖKO Komplex Kft., a Hoffmann Építõipari Rt., ALISCA-BAU Építõ Kft., az INNOTERV Rt. és a PENTA Kft. nyújtotta be jelentkezését.<br>
Az ajánlatkérõ nevében eljáró Kapos-Hidro Kft. a jelentkezéseket értékelte, majd a 2003. február 14-én tartott eredményhirdetésen az ajánlatkérõ a következõ cégek jelentkezését érvényesnek és alkalmasnak minõsítette: Somogyi és Társa Kft., Swietelsky Kft., Alterra Építõipari Kft., Horváth-ép Kft., HYDROCOMP Kft., ERRO 96 Kft., Sáma Kft., Kaiser Kft.<br>
A kérelmezõ és a további 15 jelentkezõ jelentkezését érvénytelennek nyilvánította ajánlatkérõ.<br>
A kérelmezõ jelentkezése érvénytelensége indokolása szerint a részvételi dokumentáció elõírása ellenére a kérelmezõ jelentkezését nem "állagsérelem nélkül nem bontható" formában nyújtotta be (egyszerû lefûzõs dossziéba került benyújtásra).<br>
Az ajánlatkérõ az érvénytelen és az eljárás további szakaszából kizárt jelentkezõket az érvénytelenség indokairól levélben értesítette.<br>
A kérelmezõ 2003. február 28-án nyújtotta be a Döntõbizottsághoz jogorvoslati kérelmét, melyet 2003. március 7-én hiánypótolt. Kérte, hogy a Döntõbizottság állapítsa meg az ajánlatkérõ jogsértését a részvételi jelentkezése érvénytelenné nyilvánítása miatt, semmisítse meg az ajánlatkérõ részvételi szakaszt lezáró döntését, valamint ideiglenes intézkedésként függessze fel a közbeszerzési eljárást.<br>
Álláspontja szerint a formai elõírásoknak a részvételi jelentkezése megfelelt, mivel azt a célt kellett biztosítani, hogy a jelentkezések a beadásuk után semmilyen módon nem legyenek manipulálhatóak, azaz abból lapot kivenni, megváltoztatni és az esetleges változtatást az eredeti módon reprodukálni állagsérelem nélkül ne lehessen. Ezt a célt azonban nemcsak az ajánlatok összefûzésének a módja szolgálja, hanem azzal együttesen a többi formai elõírás is, így különösen az oldalszámozás, oldalszignálás, melyek vonatkozásában bármilyen változtatás szintén állagsérelemnek minõsül.<br>
A kérelmezõ egy kötetbe rendezve folyamatos számozással és szignálással ellátottan adta be részvételi jelentkezését és a kötet tetejét lezáró mûanyag lapkára a fémlemezek egyszeri lehajtásával kerültek végleges rögzítésre az A/4 formátumú lapok egy kötetbe rendezve.<br>
Álláspontja szerint ez a típusú rögzítés állagsérelem nélkül nem bontható, tekintettel arra, hogy a fémlemezek elsõ rögzítését szolgáló lehajtását követõen azok bárki általi kihajtása, visszahajtása, deformálódást, illetve állagsérelmet eredményez.<br>
A kérelmezõ az eljárás során becsatolt három mintát, fûzõs dossziéban, mely az egyik az eredeti állapotú volt, a másik az ismételt ki- és behajtást követõ állapotú dosszié, illetve az ajánlattevõ által behajtott állapotú dossziémintát tartalmazott, mellyel azt kívánta bizonyítani, hogy az elsõ rögzítést szolgáló lehajtást követõen azok további kihajtása és visszahajtása állagsérelmet eredményez, amely megállapítható.<br>
Az ajánlatkérõ a kérelem alaptalanság miatti elutasítását kérte, valamint a kérelmezõ költségekben való marasztalását. Elõadta, hogy az utólagos manipulációt megakadályozandó írta elõ az állagsérelem nélkül nem bontható összefûzés vagy kötés követelményét.<br>
A kérelmezõ által alkalmazott kötési mód ennek nem felelt meg, mert állításával ellentétben a lapok lefûzésére szolgáló fémlemezek több alkalommal is be-, illetve felhajlíthatóak anélkül, hogy azokon helyreállíthatatlan végleges sérülés keletkezne, másrészt ha a jelentkezõ nem új, hanem már egyszer, esetleg többször használt dossziéba fûzi le az anyagát, vagy még a beadás elõtt pótolja a jelentkezését a lemezek ismételt kinyitásával, akkor sem az ajánlatkérõ, sem a jelentkezõ nem tudná bizonyítani, hogy a lemezen a többszöri kinyitásból származó deformálódások kitõl származnak és mikor keletkeztek.<br>
A megbonthatatlan kötésre vonatkozó ajánlatkérõi elõírást pedig nem pótolja a kérelmezõ által hivatkozott egyéb formai követelményeknek való megfelelés, így az oldalak kézjeggyel történõ ellátása, illetve az oldalszámok alkalmazása mint egyéb formai követelmény.<br>
Ez az utóbbi formai elõírások nincsenek összefüggésben a jelentkezések megbonthatatlanságával összefüggõ formai elõírásokkal.<br>
A Mélyépítõ Budapest Kft. észrevételt terjesztett elõ, melyben kifejtette, hogy az általa alkalmazott spirálozott bekötés az oldalszámozással és minden oldal cégszerû aláírásával a részvételi dokumentáció 13/5. pontjának megfelelt, ezért észrevételezi, hogy ajánlatát indokolatlanul nyilvánította érvénytelenné az ajánlatkérõ.<br>
A Kõ-szén Kft. az ajánlata más okból történõ érvénytelenítésével kapcsolatosan szintén tett észrevételt, melyet a késõbbiekben visszavont.<br>
A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek:<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a kérelmezõ ajánlata nem felelt meg a részvételi felhívás 13/2. pontjában foglalt követelményeknek, ugyanis kézzel vagy átlagos irodai eszközökkel lapokat lehet kiemelni, illetve visszahelyezni az adott részvételi jelentkezésbe anélkül, hogy a beavatkozás ténye utólag megállapítható lenne, az állagsérelem nélkül megbontható.<br>
Tehát a vonatkozó kérelmezõi részvételi jelentkezésbõl lapokat úgy ki lehet emelni és visszahelyezni, hogy a beavatkozás ténye utólagosan nem megállapítható, ezért a fenti elõírásnak a részvételi jelentkezés nem felelt meg.<br>
A Döntõbizottság megvizsgálta a többi részvételi jelentkezést is a jogorvoslati eljárás tárgyát képezõ formai elõírás szempontjából, és megállapította, hogy azon részvételi jelentkezések, melyek hasonlóan összefûzve vagy spirálos kötésbe kerültek beadásra, az elválaszthatatlanság követelményének megfeleltek, mivel az összefûzés mellett az egyes részvételi jelentkezések zsinórral is át voltak kötve és leragasztva szalaggal, melyet lepecsételtek, tehát ezen részvételi jelentkezések roncsolás nélkül nem voltak bonthatóak a kérelmezõi részvételi jelentkezéssel szemben.<br>
A Döntõbizottság nem fogadta el a kérelmezõ azon érvelését, hogy a más formai feltételeknek való megfelelõsége a jelentkezési dokumentáció 13/5. pontja szerinti elõírást, a megbonthatatlanság, illetve az állagsérelem nélküli bonthatósági követelménye vonatkozásában kielégíti.<br>
A Döntõbizottság rámutat arra, hogy az egyéb formai feltételek, így az oldalszámozás, illetve az oldalszignózás nem pótolhatja a 13/5. pontban elõírt formai elõírást a részvételi jelentkezések ezeknek a formai követelményeknek egyenként és külön-külön kellett megfelelni.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, hogy a kérelmezõ részvételi jelentkezése nem felelt meg a részvételi dokumentáció elõírásának, ezért a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 2.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>