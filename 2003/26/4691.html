<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4691)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.193/8/2003.<br>
<br>
Tárgy: a Medián Kft. jogorvoslati kérelme a Hungexpo Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Medián Közvélemény- és Piackutató Szolgáltató Kft. (1034 Budapest, Seregély u. 21., képviseli: dr. Kiszeli Ferenc ügyvéd, 1088 Budapest, Puskin u. 15. fszt. 2., a továbbiakban: kérelmezõ) kérelmét, melyet a Hungexpo Vásár- és Reklám-részvénytársaság (1141 Budapest, Albertirsai u. 10., képviseli: dr. Kardkovács Kolos Ügyvédi Iroda, ügyintézõ: dr. Kardkovács Kolos ügyvéd, 1136 Budapest, Hollán E. u. 31. II/5., a továbbiakban: ajánlatkérõ) "ügyfélelégedettség-vizsgálat (szolgáltatáskutatás) megrendelése, mely kiállítói és látogatói megkérdezéseket jelent a Hungexpo Rt. 2003. évi összesen 17 kiállításán" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé nyílt eljárás megindítására a Közbeszerzési Értesítõ 2003. február 5-én megjelent 6. számában a fenti tárgyban.<br>
A részajánlattétel és többváltozatú ajánlattétel lehetõségét az ajánlatkérõ kizárta. A teljesítés határidejére, illetve a szerzõdés idõtartamára elõírta a felhívás 4. pontja, hogy az 2003. április 1-jétõl 2003. december 31-ig tart.<br>
Az ajánlati felhívás 13.a) pontja szerint az ajánlatok elbírálási szempontja az összességében legelõnyösebb ajánlat, az alábbi részszempontok szerint:<br>
részszempontok	súlyszámok<br>
- a kiállítói kérdõív kérdéseinek száma	4<br>
- a látogatói kérdõív kérdéseinek száma	4<br>
- a kiállítói kérdõív nyitott kérdéseinek száma	5<br>
- a látogatói kérdõív nyitott kérdéseinek száma	5<br>
- alkalmazott kutatási módszerek száma	4<br>
- ajánlati ár	3<br>
- 15 napos fizetési határidõn túli fizetési határidõ	1<br>
- kiírásnál rövidebb teljesítési határidõ	2<br>
- az utóellenõrzésbe bevont megkérdezettek aránya (%)	2<br>
Az értékelés során adható pontszám részszempontonként: 0-10-ig.<br>
Részszempontonként a legkedvezõbb ajánlat a legmagasabb pontot kapja, a többi pedig arányosan kevesebbet.<br>
Az ajánlatkérõ a 16. pont "Egyéb információk" cím alatt a második bekezdésben elõírta a kutatás várható mintaelemszámát, ami összesen kb. 4040 kiállító és kb. 8400 látogató.<br>
A harmadik bekezdésben meghatározásra került a kutatási módszer. Eszerint a megkérdezés személyes, helyszíni (HUNGEXPO - Budapesti Vásárközpont) interjúk formájában, közösen összeállított kérdõívek alapján, az adott kiállítások nyitva tartása idején. A kérdéseket a megbízóval történõ egyeztetés alapján kell összeállítani. A kérdõívek elsõsorban zárt kérdéseket, ezen túl minimum két nyitott kérdést is tartalmazzanak. Ettõl kedvezõbbet ajánlatkérõ elfogad. A kiállítói kérdõív minimum 15 kérdést, a látogatói kérdõív minimum 10 kérdést foglaljon magába. Ettõl kedvezõbbet ajánlatkérõ elfogad. A kiállítói megkérdezés általában teljes körû, a látogatói megkérdezés reprezentatív.<br>
Elõírásra került, hogy a kérdezõbiztosok munkáját legalább egyféleképpen ellenõrizni kell, továbbá a kiértékelés módszere, az ajánlati ár összetétele, valamint az a követelmény, hogy a pályázó mutassa be további szakmai javaslatait. Meghatározásra kerültek a 2003. évi kiállítások és a kiállításonként várható kiállítói és látogatói mintaelemszámok.<br>
Az ajánlatkérõ dokumentációt nem készített.<br>
A 2003. március 18-i ajánlattételi határidõre a kérelmezõn kívül a Szonda Ipsos Média-, Vélemény- és Piackutató Kft., az Universitas Vállalkozási Kft., a KPMG Hungária Kft. és a Magyar Gallup Intézet Kft. nyújtott be ajánlatot.<br>
Az ajánlatkérõ a 2003. március 26-i eredményhirdetésen a Szonda Ipsos Média-, Vélemény- és Piackutató Kft.-t hirdette ki nyertesként, míg a KPMG Hungária Kft. és a Magyar Gallup Intézet Kft. ajánlatát érvénytelennek nyilvánította.<br>
Kérelmezõ 2003. április 18-án személyesen nyújtotta be elõször jogorvoslati kérelmét hiányosan, majd 2003. április 25-én a hiányt pótolta. Kérte, hogy a Döntõbizottság semmisítse meg az ajánlatkérõ eljárást lezáró döntését, illetve alternatív kérelemként a Döntõbizottság állapítsa meg a jogsértés megtörténtét, ideiglenes intézkedésként pedig tiltsa meg a szerzõdéskötést.<br>
Tárgyaláson pontosított jogorvoslati kérelmében az ajánlati felhívás második részszempontja (látogatói kérdõív kérdéseinek száma) és az ötödik részszempontja (alkalmazott kutatási módszerek száma) vonatkozásában kérte annak megállapítását, hogy azok jogsértõek szakmai indokolatlanságuk miatt.<br>
A kérelme indokaként elõadta, hogy a bírálati részszempontok 80%-ban szakmai jellegûek, azok közül csak 20%-ban vannak gazdasági jellegûek.<br>
- Nem került maximálásra a kérdõívek kérdéseinek száma, lehetõség volt lehetetlen vállalásra,<br>
- Szakmailag indokolatlan a beszerzés tárgyát figyelembe véve a kérdõívek kérdésének száma, illetve a kutatási módszerek száma; drága ajánlatot tett a nyertes, mely sérti a verseny tisztaságát és az esélyegyenlõséget, ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdéseit.<br>
Ajánlatkérõ észrevételében kérte az alaptalan kérelem elutasítását és a kérelmezõ költségben való marasztalását az ügyvédi költségekre kiterjedõen is. Elõadta, hogy a jogorvoslati kérelem elkésett, mivel a jogvesztõ határidõn túl került elõterjesztésére, másrészt megalapozatlan az alábbiak szerint:<br>
- az ajánlatkérõ a Kbt.-nek megfelelõen határozta meg az ajánlatok elbírálásának részszempontjait, valamennyi részszempont gazdaságilag értékelhetõ mennyiségi tényezõn alapult; a részszempontok és súlyszámaik a szerzõdés ajánlatkérõ által lényegesnek tartott tartalmi elemeit tükrözik,<br>
- a verseny és esélyegyenlõség biztosítását jelzi, hogy az elsõ négy részszempont közül háromban a nyertes ajánlattevõ és a kérelmezõ azonos mértékû megajánlást tett, tehát az ajánlatok közötti különbség nem jelentõs; ezt figyelembe véve a kérelmezõ a saját ajánlatát is irreálisnak tarthatná,<br>
- a létrejött vállalkozási szerzõdés az ajánlatba foglalt tartalommal jött létre,<br>
- az ajánlatkérõ jogosult eldönteni, hogy milyen mélységû és terjedelmû közvélemény-kutatásra tart igényt, abban érdekelt, hogy minél szélesebb körben ismerhesse meg a kiállítók és látogatók véleményét; az elsõ négy részszempontnál a kérelmezõ és a nyertes ajánlattevõ lényegében azonos számú kérdést tett fel,<br>
- az ajánlati szakban egyetlen ajánlattevõ sem élt a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdés szerinti tájékoztatáskérési lehetõséggel, ezért a kérelmezõnek sem lehettek kétségei az ajánlati felhívással kapcsolatban,<br>
- a vélt jogsértésrõl az összegzés faxon való hozzájuttatása útján 2003. április 2-án tudomást szerzett már a kérelmezõ.<br>
A Döntõbizottság ideiglenes intézkedést nem hozott, mert annak törvényi feltételei nem álltak fenn.<br>
A Döntõbizottság az eljárás iratai, dokumentumai, valamint a felek írásbeli és szóbeli nyilatkozatai alapján megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A kérelmezõ nyilatkozatában elismerte, hogy az ajánlati felhívás tartalmát, annak 2003. február 5-i közzétételét követõ néhány nappal megismerte.<br>
A kérelmezõ elismerte, hogy az eljárás eredményérõl szóló "összegzés"-t az ajánlatkérõ részérõl faxon megküldve 2003. április 2-án megkapta.<br>
A Döntõbizottság megállapította, hogy a kérelmezõ a jogorvoslati kérelem tárgyát képezõ jogsértõ eseményrõl, azaz az ajánlati felhívása második és ötödik bírálati részszempontjainak általa jogsértõnek vélt tartalmáról - saját nyilatkozata szerint - már a hirdetmény 2003. február 5-ei közzétételét követõ pár nappal tudomást szerzett.<br>
A jogorvoslati kérelem ezen idõponthoz képest - figyelembe véve a kérelem 2003. április 18-i elõterjesztését - a jogvesztõ 15 napos határidõn túl került benyújtásra.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva az elkésett kérelmet a Kbt. 80. § (4) bekezdésének második fordulatára figyelemmel, a Kbt. 88. § (1) bekezdés a) pontja szerint elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A Döntõbizottság nem kötelezte a kérelmezõt az ügyvédi munkadíj megtérítésére, mivel a Kbt. nem határozza meg, hogy pontosan mit és milyen mértékben lehet az eljárás során felmerült költségnek tekinteni. A Kbt. 79. § (1) bekezdése alapján mögöttesen alkalmazandó államigazgatási eljárás általános szabályairól szóló 1957. évi IV. tv. sem rendelkezik errõl. A 8/2002. (III. 30.) IM sz. rendelet csak a bírósági eljárásban megállapítható költségeket szabályozza. A közigazgatási eljárásokban a jogi képviseleti díj tételes jogi szabályozása hiányában a Döntõbizottságnak nincs jogszabályi lehetõsége a költségigénynek az ajánlatkérõ által megjelöltek szerint eleget tenni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2003. május 22.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>