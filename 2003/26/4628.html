<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4628)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.159/11/2003.<br>
<br>
Tárgy: a Képtechnika Kft. jogorvoslati kérelme a Vasútegészségügyi Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Képtechnika Mûszaki Fejlesztõ Kft. (1061 Budapest, Andrássy u. 32., képviseli: dr. Rácz György ügyvéd, 2400 Dunaújváros, Kossuth Lajos utca 10. I/4., a továbbiakban: kérelmezõ) jogorvoslati kérelmének, amelyet a Vasútegészségügyi Kht. (1068 Budapest, Rippl Rónai u. 37., képviseli: dr. Ugrin Tamás ügyvéd, 1066 Budapest, Dessewffy u. 37. VII/2., a továbbiakban: ajánlatkérõ) "A 2002. évi vasútegészségügyi fejlesztések és beruházások keretében megvalósítandó 1 db diagnosztikai ultrahangkészülék beszerzése és 2 db röntgenátvilágító munkahely felújítása." tárgyú közbeszerzési eljárás ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, ezért ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse meg.<br>
A Döntõbizottság kötelezi továbbá ajánlatkérõt, hogy a határozat kézhezvételétõl számított 15 napon belül a kérelmezõ részére 150 000 Ft, azaz egyszázötvenezer forint igazgatási szolgáltatási díjat fizesse meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Kérelmezõ csak a második tétel tekintetében nyújtott be részajánlatot és csak e tételekkel kapcsolatban terjesztette elõ kifogásait, ezért a Döntõbizottság csak e résszel kapcsolatban vizsgálta ajánlatkérõ közbeszerzési eljárását.<br>
Ajánlatkérõ a Közbeszerzési Értesítõ 2003. január 2-án nyílt közbeszerzési eljárást kezdeményezett ajánlati felhívás közzétételével.<br>
Ajánlatkérõ a beszerzés tárgyát az ajánlati felhívás 3. a) pontját az alábbiak szerint határozta meg:<br>
"A 2002. évi vasútegészségügyi fejlesztések és beruházások keretében megvalósítandó:<br>
a)1. 1 db diagnosztikai ultrahangkészülék beszerzése,<br>
a)2. 2 db röntgenátvilágító munkahely felújítása,<br>
b) A teljesítés helye:<br>
- 3. a)1. beszerzési tárgy tekintetében:<br>
4025 Debrecen, Erzsébet u. 11-13.,<br>
- 3. a)2. beszerzési tárgy tekintetében:<br>
A) 3527 Miskolc, Bajcsy-Zsilinszky u. 45.<br>
B) 3726 Szeged, Csanády u. 34/A.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: igen.<br>
d) A részajánlat tételének szempontja: a 3. a)1. pontban meghatározott termékre és a 3. a)2. pontban meghatározott termékre adható ajánlat külön."<br>
Ajánlatkérõ az ajánlati felhívásban az ajánlatok elbírálásával kapcsolatban az alábbiakat határozta meg:<br>
"13. a) Az ajánlatok elbírálásának szempontjai: az összességében legelõnyösebb ajánlat.<br>
b) A 34. § (3) bekezdésében foglaltak:<br>
<br>
3. a)1. Egy diagnosztikai ultrahangkészülék beszerzése<br>
	elérhetõ<br>
szempontok, ismérvek	súlyszámok	súlyozott<br>
	pontszám<br>
I. Az ajánlott termék szakmai megítélése a dokumentációban részletezettek szerint<br>
- a készülék továbbfejlesztési lehetõségének mértéke	1,0	20<br>
- csatornaszám: 128	1,0	20<br>
- képalkotás frekvenciatartománya	1,0	20<br>
- monitor képernyõjének mérete	1,0	20<br>
- garanciális szerviz rendelkezésre állási idõ	1,0	20<br>
- garanciális szerviz alkatrész-utánpótlás ideje	1,0	20<br>
- cserekészülék-biztosítás határideje	1,0	20<br>
Összesen	140<br>
II. A szerzõdés pénzügyi feltételei a dokumentációban részletezettek szerint<br>
- az ajánlott termék ára	1,5	30<br>
- fizetési határidõ	1,5	30<br>
- késedelmi kötbér mértéke	1,5	30<br>
- igényelt elõleg mértéke	1,5	30<br>
Összesen	120<br>
Mindösszesen I-II.	260<br>
<br>
3. a)2. Két röntgenátvilágító berendezés felújítása<br>
	elérhetõ<br>
szempontok, ismérvek	súlyszámok	súlyozott<br>
	pontszám<br>
I. Az ajánlott termék szakmai megítélése a dokumentációban részletezettek szerint<br>
- képalkotó rendszer által vezérelt középfrekvenciás rtg. generátor	1,0	20<br>
- progresszív scan. valós 1 Mpixel rtg. CCD képfelvevõ kamera	1,0	20<br>
- digitális képarchiváló, megjelenítõ és betegadminisztrációs rendszer	1,0	20<br>
- meglévõ vizsgálószerkezet (UV &plusmn; A) teljes felújítása	1,0	20<br>
Összesen	80<br>
II. A szerzõdés pénzügyi feltételei a dokumentációban részletezettek szerint<br>
- az ajánlott termék ára	1,5	30<br>
- fizetési határidõ	1,5	30<br>
- késedelmi kötbér mértéke	1,5	30<br>
- igényelt elõleg mértéke	1,5	30<br>
Összesen	120<br>
Mindösszesen I-II.	200<br>
Az ajánlatok részszempontok szerinti tartalmi elemeinek értékelése során adható pontszám alsó határa 1, felsõ határa 20, mely minden rész(al)szempont esetében azonos. Az adott rész(al)szempont szerinti legkedvezõbb ajánlat az adható maximális 20 pontot kapja, a többi ajánlat pontszáma a legkedvezõbb ajánlat pontszámához viszonyítva arányosítással kerül kiszámításra."<br>
Az ajánlattételi határidõig, 2003. február 13-ig az 1. tételre a GRAL-MEDICAL Kft., a HUN-MED Kft., a VARIOTRADE Kft., a HITACHI MEDICAL SYSTEMS Kft., valamint a MEDICARE Kft., míg a 2. tételre csak kérelmezõ nyújtott be ajánlatot.<br>
Ajánlatkérõ a HITACHI Kft. kivételével 2003. március 10-i határidõvel hiánypótlásra szólította fel az ajánlattevõket.<br>
Ajánlatkérõ 2003. március 17-én tartotta az eredményhirdetést, melyen az eljárást eredménytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára hivatkozva.<br>
Ajánlatkérõ az "összegzés az eljárásról" címû iratot 2003. március 18-án ajánlott küldeményként megküldte az ajánlattevõk részére.<br>
Kérelmezõ 2003. április 3-án nyújtott be jogorvoslati kérelmet. Kérelmében, melyet a tárgyaláson pontosított, elõadta, hogy álláspontja szerint jogsértõ módon járt el ajánlatkérõ, mert az eredményhirdetésen nem ismertette a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletének megfelelõen a második tétel tekintetében az ajánlat értékelését, továbbá ajánlatkérõ jogsértõ módon készítette el a Kbt. 5. sz. mellékletét, mivel az nem tartalmazza az ajánlatkérõ által elbírált ajánlatok értékelését, a hivatkozott melléklet 2. a), b), c) pontjában meghatározottakat, ezáltal nem megállapítható, hogy ajánlatkérõ hogyan értékelte a 2. tétel tekintetében ajánlatát és hogyan jutott el az eljárás eredménytelenségét megállapító döntéséhez.<br>
Sérelmezte továbbá, hogy a fedezet hiánya már a bontáskor megállapítható lett volna, de ajánlatkérõ megkezdte az ajánlatok értékelését, amit mutat az a tény is, hogy felszólította ajánlattevõket az ajánlataikban fellelhetõ hiányok pótlására. Vitatta továbbá azt, hogy az eredménytelenség oka fedezet hiánya lehetne. Kérelmezõ ajánlati ára két évvel ezelõtt azonos beszerzésre tett ajánlati árához képest csak 1,3%-kal magasabb, ami az azóta eltelt inflációnál lényegesen alacsonyabb, tehát ajánlatkérõnek a becsült költség meghatározásakor módja lett volna figyelembe venni a korábbi beszerzések árait.<br>
Kérelmezõ ennek alapján kérte, hogy a Döntõbizottság kötelezze ajánlatkérõt arra, hogy igazolja a rendelkezésére álló fedezet és a beérkezett ajánlatok árai közötti különbséget, kérte a jogsértés megállapítását, az eljárást lezáró döntés megsemmisítését, valamint ajánlatkérõ költségekben történõ marasztalását.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy az eredményhirdetés idõpontjában az eljárás eredménytelenségét kihirdették, majd az ajánlattevõk azonnal eltávoztak, ezért az összegzést postai úton küldték meg részükre.<br>
Elõadta továbbá, hogy eredménytelen eljárás esetén az összegzés 2. b), c) pontjában elõírt indokolási kötelezettsége ajánlatkérõnek nem áll fenn. Álláspontja szerint - bár az ajánlati felhívásból kiderül, hogy lehetõség volt ugyan részajánlat tételére - a két különbözõ berendezésnek más és más ajánlattevõk a forgalmazói, azonban ez nem azt jelenti, hogy két egymástól független közbeszerzési eljárás került egyidejû lefolytatásra.<br>
Elõadta, hogy a kedvezõ ár elérése céljából érdekében állt, hogy a berendezéseket lehetõleg egy ajánlattevõ teljesítse. Egyidejûleg fennállt az igénye mindkét tétel beszerzésére, viszont a rendelkezésre álló 62 707 E Ft a legalacsonyabb ajánlati árat nyújtó ultrahangra vonatkozó ajánlat (16,5 M Ft), és a 2. tételre egyedüli ajánlatot benyújtó kérelmezõ 57,5 M Ft-os ajánlatának összértéke magasabb volt, mint a rendelkezésére álló fedezet, ezért az eljárás eredménytelen. Álláspontja szerint bármely részajánlatnak az elfogadása esetén a megmaradt források elégtelenek lennének a beszerzés másik részének a megrendelésére.<br>
A fentiek alapján kérte a megalapozatlan jogorvoslati kérelem elutasítását és kérelmezõnek a költségekben való marasztalását.<br>
Dr. Kiss Tamás, a Vasútegészségügyi Kht. ügyvezetõ igazgatója egyéb érdekeltként elõadta, hogy 2003 februárjában nevezték ki az ajánlatkérõ ügyvezetõ igazgatójává, mely kinevezés már az ajánlattételi határidõ lejárta utáni idõpont és az elõzõ ügyvezetõ igazgató volt az, aki az ajánlatkérõ beszerzésének a fedezetét elkülönítette. Nyilatkozott, hogy mintegy 62,7 M Ft található ajánlatkérõ számláján elkülönítve a jelen beszerzésre.<br>
Álláspontja szerint egyéb pénzösszeg nem áll ajánlatkérõ rendelkezésére jelen beszerzés megvalósítása céljából, illetve más pénzeket a nélkül nem vonhatnának el a társaság egyéb pénzeszközeibõl, hogy a társaság mûködõképességét, likviditását ne veszélyeztesse.<br>
Egyebekben úgy nyilatkozik, hogy az eljárást lezáró döntést õ hozta meg a bírálóbizottság javaslata alapján.<br>
Egyéb érdekeltek jelen eljárás szempontjából értékelhetõ észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésére álló iratok és a felek nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottság elõször az ajánlatkérõnél rendelkezésre álló fedezet nagyságát vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
Ajánlatkérõ becsatolta a 2002. szeptember 17-én tartott taggyûlésének a jegyzõkönyvét, melynek szövege az alábbiakat is tartalmazza:<br>
"Dr. Kovács Lajos ügyvezetõ igazgató elmondta, hogy a 2002. május 28-ig taggyûlésen hozott 4/2002. számú taggyûlési határozat értelmében a 2002. évi üzleti tervet a megküldött beruházási és fejlesztési tervvel egészítették ki. Ezt a 60 napos határidõt betartva a tagi képviselõk 2002. júliusban kézhez kapták. A kiegészítésben nagy hangsúlyt kapnak a képalkotó diagnosztikus berendezések annak érdekében, hogy a magas szakmai színvonalat a kor igényeinek megfelelõen biztosítani tudják.<br>
Pirovicsné Balog Julianna tagi képviselõ arra kért választ, hogy ezekbõl a beruházásokból és fejlesztésekbõl ebben az évben mennyi fog realizálódni, tekintve, hogy már szeptember van, és figyelembe véve a beszerzendõ mûszerek árát a közbeszerzési eljárástól nem lehet eltekinteni.<br>
Dr. Kovács Lajos elmondta, hogy a terv elkészítésével egyidejûleg tájékozódtak a lehetséges beszállítókról és szállításokról, ezért a beszerzések várhatóan még a 2002. évben realizálódni fognak.<br>
Dr. Szalai Tibor kérte a tagi képviselõket, amennyiben egyetértenek a társaság 2002. évi üzleti tervét kiegészítõ beruházási és fejlesztési tervben foglaltakkal, kézfelemeléssel jelezzék.<br>
A taggyûlés meghozta, a levezetõ elnök kihirdette az alábbi<br>
15/2002. számú taggyûlési határozatot:<br>
A taggyûlés a társaság 2002. évi üzleti tervét a kiegészítõ beruházási és fejlesztési tervben foglaltakkal egyhangúlag módosította."<br>
A jegyzõkönyv mellékleteként csatolt immateriális javak és tárgyi javak fejlesztési terve 2002. év címû táblázatnak a 2.2. mûszaki berendezés, gép, jármû összesen címû részének 4. és 5. sorában az alábbi szöveg található:<br>
Tételszám, megnevezés<br>
<br>
2.2. Mûszaki berendezés, gép, jármû összesen:<br>
    - Tervezett bekerülés összértéke 1 = (2 + 3)	133 680<br>
    - A fejlesztések forrása<br>
     - saját (2)	112 100<br>
     - külsõ (3)	21 580<br>
  4. Digitális univerzális átvilágító felvételezõ<br>
rtg. készülék<br>
    - Mennyiség	2<br>
    - Tervezett bekerülés összértéke 1 = (2 + 3)	70 000<br>
    - A fejlesztések forrása<br>
     - saját (2)	70 000<br>
     - külsõ (3)	-<br>
  5. Diagnosztikai ultrahangkészülék<br>
    - Mennyiség	1<br>
    - Tervezett bekerülés összértéke 1 = (2 + 3)	25 000<br>
    - A fejlesztések forrása<br>
     - saját (2)	25 000<br>
     - külsõ (3)	-<br>
A Döntõbizottság a fentiek alapján megállapította, hogy ajánlatkérõ a 2. tételre, a 2 db digitális, univerzális átvilágító rtg. készülékre 70 M Ft összegû keretet különített el fedezetként. Ennek alapján megalapozatlan a jogorvoslati kérelemnek azon felvetése, hogy a fedezetet nem biztosította a közbeszerzési eljárás megkezdésekor ajánlatkérõ.<br>
A Döntõbizottság ezt követõen az eredményhirdetéssel és az összegzéssel kapcsolatos jogorvoslati kérelemrészek megalapozottságát vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(3) bekezdése szerint az ajánlatkérõ a felhívásban lehetõvé teheti a közbeszerzés egy részére történõ ajánlattételt. Ebben az esetben a felhívásban, illetve a dokumentációban elõ kell írni, hogy a közbeszerzés tárgyának mely elemeire lehet részajánlatot tenni. A közbeszerzés tárgyának részeit nem lehet kizárólag a mennyiség alapján meghatározni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban - nyilvánosan ki kell hirdetni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
<br>
1. Ajánlatkérõ a jelen közbeszerzési eljárásban részajánlattételre lehetõséget biztosított (az egyes tételek vonatkozásában eltérõ bírálati részszempontokat határozott meg), továbbá a rendelkezésre álló fedezetet a fenti pontban vizsgáltak szerint külön összegekben határozta meg az egyes tételek tekintetében.<br>
A Kbt.-nek az ajánlatok elbírálására vonatkozó rendelkezései alapján amennyiben részajánlat tételére van lehetõség, akkor az egyes tételek tekintetében külön-külön kell elvégezni az ajánlatok összehasonlítását, értékelését, hiszen csak az azonos tételre tett részajánlatok hasonlíthatók össze egymással.<br>
Az "összegzés az eljárásról" címû irat 1. c), 1. d), 2. a) pontjában ajánlatkérõ a jelen beszerzés tárgyának két tételét nem különítette el egymástól, illetve az eltérõ tételekre részajánlatot benyújtókat nem különítette el egymástól és nem külön-külön állapította meg az eljárás eredményét.<br>
A Döntõbizottság rámutat arra, hogy amennyiben részajánlat tételére van lehetõség egy közbeszerzési eljárás során, akkor az adott tételek önálló életet élnek, azokkal kapcsolatban külön-külön lehet ajánlatot benyújtani, azokat külön kell értékelni, azokkal külön kell adott esetben az eljárás eredményét megállapítani és késõbb szerzõdést kötni. Jelen esetben ajánlatkérõ ezt elmulasztotta, és csak összességében, az egész eljárásra vonatkozóan állapította meg azt, hogy eredménytelen lett az eljárás.<br>
A Döntõbizottság az elõzõekben kifejtetteknek megfelelõen nem fogadta el ajánlatkérõ azon elõadását, hogy egy közbeszerzési eljárást kívánt lefolytatni és egy eljárás során annak akárhány tételére van ajánlattételi lehetõség az egy eljárásnak minõsül, így csak egyszer kell megállapítani az egész eljárás eredménytelenségét, nem pedig az egyes tételekre megbontva kellene megállapítani az eljárás eredményét, illetve eredménytelenségét.<br>
Erre tekintettel a jogorvoslati kérelem e része megalapozott.<br>
<br>
2. Az "összegzés az eljárásról" címû irat 2. pontjában ajánlatkérõ a jelen közbeszerzési eljárás során a két tételre benyújtott ajánlatok tartalmi elemeit nem tüntette fel és azokat nem értékelte.<br>
A Döntõbizottság álláspontja szerint az ajánlatok összehasonlítására csak eredményes eljárás során van szükség, míg eredménytelen eljárás esetén a legkedvezõbb ajánlat kiválasztására nincs szükség, és ennek alapján az "összegzés az eljárásról" címû irat 2. a), 2. b) és 2. c) pontjának kitöltése nem szükséges. Ennek alapján ajánlatkérõ eljárása e tekintetben jogszerû, így a jogorvoslati kérelem e része megalapozatlan.<br>
<br>
3. A Döntõbizottság ezt követõen az érvénytelenség megállapításának idõpontjával kapcsolatos kérelmi elem megalapozottságát vizsgálta meg.<br>
A Döntõbizottság megállapította, hogy ajánlatkérõ a bontási eljárás alapján megismerhette a beérkezett ajánlatok ajánlati árait, majd ezt követõen ajánlatkérõ hiánypótlást rendelt el.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdés rendelkezése alapján ajánlatkérõ az eredményhirdetésig, illetve legkésõbb az eredményhirdetésen hirdetheti ki az eljárás eredményét vagy eredménytelenségét. Ajánlatkérõ az eredményhirdetési eljárás során - mint lehetséges legkésõbbi idõpontban - kihirdette az eljárás eredménytelenségét. Ennek megfelelõen megalapozatlan a jogorvoslati kérelemnek ezen része is, mert ajánlatkérõ a jogszabályi elõírások szerinti határidõn belül - annak záróaktusán - közölte az eljárás eredményét.<br>
<br>
4. A Döntõbizottság ezt követõen a közbeszerzési eljárást eredménytelenné nyilvánító döntés jogszerûségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése szerint az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerint eredménytelen az eljárás, ha egyik ajánlattevõ sem, vagy az összességében legelõnyösebb ajánlattevõ nem tett - az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot.<br>
A Döntõbizottság megállapította az elsõ pontban kifejtettek szerint, hogy ajánlatkérõ a jelen közbeszerzési eljárása 95 M Ft (az egyes tételek tekintetében 25, illetve 70 M Ft) fedezetet biztosított.<br>
A kérelmezõ 57,5 M Ft-os bruttó árajánlatot tett a 2. számú tétel tekintetében.<br>
A Döntõbizottság megállapította, hogy ajánlatkérõnek összességében csak mintegy 62,7 M Ft áll rendelkezésére jelen beszerzés mindkét tételére az eredményhirdetés idõpontjában.<br>
A Döntõbizottság elfogadta ajánlatkérõ azon nyilatkozatát, hogy mindkét tételt be kívánja szerezni.<br>
A Döntõbizottság álláspontja szerint ajánlatkérõ a fedezet összegének a felhívás közzétételekor való meghatározásával (95 M Ft, 25 M Ft és 70 M Ft) az egyes tételek arányait is rögzítette.<br>
Ajánlatkérõ pénzügyi helyzete alapján az eredményhirdetéskor rendelkezésére álló fedezet csak 62,7 M Ft volt, mely csak 2/3-a volt az ajánlatkérõ által eredetileg meghatározottnak, mely a 2001. év üzleti év eredményén alapult.<br>
A Döntõbizottság álláspontja szerint ajánlatkérõ csak a ténylegesen a rendelkezésére álló fedezetet vehette figyelembe az eljárás eredményének megállapítása során. Tekintettel arra, hogy ajánlatkérõ nem bontotta meg tételek szerint a fedezetet és mindkét tétel beszerzésére irányuló ajánlatkérõi szándék fennállt, így az elõzetesen meghatározott tételek fedezetét a fedezet csökkenésének megfelelõ mértékben csökkenteni kell, illetve a tényleges fedezetet az eredeti arányok szerint meg kell osztani.<br>
Ennek alapján a 95 M Ft-os fedezet 62,7 M Ft-ra csökken (mintegy 66%-ra), így a 2. tétel 70 M Ft-os fedezete is ennek arányában csökken.<br>
A kérelmezõ által a 2. tételre tett ajánlat ajánlati ára 57,5 M Ft-os ár, és az ajánlatkérõnek e tételre rendelkezésére álló fedezetet nyilvánvalóan meghaladja.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdésének rendelkezése alapján ajánlatkérõ nem köteles az ajánlatokat értékelni, ha az idõközben bekövetkezõ változások következtében nem lenne képes a szerzõdés teljesítésére. Jelen esetben a fedezet csökkenése volt az a változás, aminek következtében ajánlatkérõ nem lenne képes a beszerzés tárgyára kötött szerzõdések teljesítésére, vagyis a vételár kifizetésére. A Kbt. 60. § (1) bekezdés d) pontja alapján, ha az ajánlati ár magasabb, mint a rendelkezésre álló fedezet, akkor ajánlatkérõ eredménytelenné nyilváníthatja a közbeszerzési eljárást.<br>
A fentiekben kifejtettek alapján ajánlatkérõ a Kbt. rendelkezéseinek összhangban állapította meg a fedezet hiányát, így a jogorvoslati kérelem e része is megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs szervezettel szemben a bírság alkalmazását. A jelen közbeszerzési eljárásban személyi bírság alkalmazásának nem volt helye.<br>
A Döntõbizottság az eset összes körülményei között mérlegelte azt is, hogy a bírságolt szervezet 2002. január elseje óta elõször követ el a Kbt. rendelkezésébe ütközõ jogsértést, a beszerzés tárgyát, értékét, továbbá azt, hogy a jogsértések a közbeszerzési eljárás eredményére is kihatottak.<br>
A Döntõbizottság figyelembe vette azt is, hogy az ajánlatkérõ a jogszabályi kötelezettségek teljesítésén túl egyéb eljárást segítõ együttmûködõ magatartást nem tanúsított, és azt is, hogy ajánlatkérõnél a közbeszerzési eljárás lefolytatása alatt ügyvezetõváltás történt. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságot indokolt alkalmazni. Ennek alapján az ajánlatkérõvel mint jogi személlyel szemben 1 000 000 Ft forint bírság kiszabása arányban áll a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, míg a megalapozatlan kérelmi elemeket a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 30.<br>
<br>
Dr. Nagy László Gábor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>