<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4677)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.181/13/2003.<br>
<br>
Tárgy: a Puhi-Tárnok Út- és Hídépítõ Kft. jogorvoslati kérelme Pusztazámor Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Puhi-Tárnok Út- és Hídépítõ Kft. (2461 Tárnok, Fehérvári út 34., képviseli: ifj. dr. Ferenczy Attila ügyvéd, 1027 Budapest, Bene J. u. 10., a továbbiakban: kérelmezõ) kérelmének, melyet Pusztazámor Község Önkormányzata (2039 Pusztazámor, Munkácsy M. u. 1., amelynek nevében bonyolítóként eljár az UTAS Mérnöki Iroda Kft., 1138 Budapest, Népfürdõ u. 21/A., VIII/32., a továbbiakban: ajánlatkérõ) "Pusztazámor község területén a Móricz Zs. u. és a hulladéklerakó közti bekötõ út kivitelezési munkái" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki. Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2003. február 6-án lebonyolítói szerzõdést kötött az UTAS Mérnöki Iroda Kft.-vel mint megbízottal a jogorvoslati eljárás tárgyát képezõ közbeszerzési eljárás lebonyolítására. A szerzõdés 3. pontja tartalmazza a szerzõdõ felek kötelezettségeit, ezen belül a megbízott bonyolító feladatait is. Ezek közül a 3. pont - többek között - azt tartalmazza, hogy a bonyolító feladata a "kivitelezõi ajánlatkérésre, versenytárgyalásra és közbeszerzési eljárásra beérkezett ajánlatok bontási eljárásának megszervezése, bontás után a helyszínen jegyzõkönyv elkészítése, melynek tartalmaznia kell az ajánlatok esetleges hiányosságait. Ezt követõen az ajánlatok és a bontási jegyzõkönyv alapján a nyertes ajánlat jóváhagyásának kérése az UKIG bontáson részt vett képviselõjétõl."<br>
Ajánlatkérõ a bonyolítói szerzõdés 2. pontjában elõírtak szerint jóváhagyott ajánlati felhívást jelentetett meg a Közbeszerzési Értesítõ 8. számában 2003. február 19-én a rendelkezõ részben írt tárgyban.<br>
A felhívás 5. pontja tartalmazta a dokumentáció rendelkezésére bocsátásának feltételeit és körülményeit.<br>
A felhívás 11. a) pontjában határozta meg ajánlatkérõ a pénzügyi, gazdasági és mûszaki alkalmasság elbírálására kért adatokat és tényeket, míg a 11. b) pontban a szerzõdés teljesítésére alkalmatlanná minõsítés szempontjait írta elõ.<br>
A felhívás 13. pontjában azt is kikötötte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlyszámát, az adható pontszámokat és az értékelés módszerét. Az egyebek címszó alatt a felhívás 16. pontjában az egyéb információk között ajánlatérõ a hiánypótlás lehetõségét kizárta, valamint - többek között - elõírta az ajánlatok csomagolásának módját az alábbiak szerint:<br>
"Az ajánlatokat cégszerûen aláírva, cégjelzés nélküli zárt borítékban vagy csomagban 2 példányban (1 eredeti, 1, az eredetivel mindenben azonos másolat) kell benyújtani a 6. b) pontban megadott helyen. A borítékon csak a következõ megnevezés szerepelhet: "Pusztazámor község, Móricz Zsigmond utca, útépítés. Ajánlati dokumentáció"<br>
Ajánlatkérõ részletes dokumentációt is készített és bocsátott az ajánlattevõk rendelkezésére, melynek 5. pontyában elõírta, hogy:<br>
"Az ajánlato(ka)t 2 példányban, kettõs csomagolásban (a belsõt külön lezárva az ajánlattevõnek saját magának címezve), a külsõ borítékon csak a következõ megnevezés szerepelhet: Pusztazámor község, Móricz Zsigmond útépítés. Ajánlati dokumentáció".<br>
A dokumentáció 9. pontjában felsorolta, hogy mely iratokat kell az ajánlatnak tartalmaznia. Ezek között elõírásra került a hiánytalanul kitöltött és cégszerûen aláírt vállalkozói szerzõdés kettõ példányban.<br>
Ajánlatkérõ konzultációt nem tartott, de lehetõséget biztosított írásban kérdés feltételére, melynek keretében a jogorvoslat tárgyát képezõ kérelmi elemek körében kérdést nem intéztek az ajánlatkérõhöz. Ennek keretében kérelmezõ sem kifogásolta a 2 db szerzõdéstervezet benyújtásának kötelezettségét.<br>
Ajánlatkérõ a dokumentációban biztosította - külön feltételek - alapján alternatív ajánlat benyújtásának lehetõségét is.<br>
A 2003. április 1-i ajánlattételi határidõig 16 ajánlattevõtõl 17 db ajánlat érkezett tekintettel arra, hogy kérelmezõ 1 db alternatív ajánlatot is benyújtott. Az ajánlatok bontásán részt vett a közjegyzõ, aki az Ü74/2003. számon hiteles másolatot készített Jegyzõkönyvi tanúsítvány címszóval az eljárás során történtekrõl.<br>
E tanúsítvány szerint a bonyolító képviselõje tájékoztatta a megjelenteket, hogy a pályázati kiírásra 16-an adták be pályázatukat a megjelölt határidõig. Közölte továbbá, hogy a borítékokat egyenként bontják és a pályázatokból csak az egyösszegû bruttó ajánlati árat, a kivitelezési határidõ végsõ idõpontját, valamint a jótállás idõtartamát ismerteti, amelyeket kér jegyzõkönyvben rögzíteni. Közölte továbbá, hogy a pályázati anyagok érdemi vizsgálatára a bontás során nem kerül sor, csak gyors szemrevételezés történik, így a pályázati anyagok értékelésénél derül csak ki, hogy rendelkeznek-e azok a szükséges kellékekkel. Azt is rögzítették e tanúsítványban, hogy a nyilvánvalóan észlelhetõ hiányosságokat kérik jegyzõkönyvbe rögzíteni. Közölte továbbá, hogy a pályázati anyagok mindegyike sértetlennek látszik, és valamennyi pályázatot a bonyolító megjelent képviselõi és a jelen lévõ polgármester is szignálja. A tanúsítványban a 6. sorszám alatt szerepel a kérelmezõ alap- és alternatív ajánlatának fentiek szerinti ismertetése, míg a 15. sorszám alatt az ÚTÉPPARK Bt. ajánlatának ismertetése a jelzett információkkal. A tanúsítványban rögzítették azt is, ha valamelyik pályázat külsõ vagy belsõ csomagolásával kapcsolatos hiányosságot észleltek a bontási eljárás kapcsán.<br>
A nyilvánvalóan látható hiányosságokat a tanúsítványban rögzítették az alábbiak szerint:<br>
- VIANOVA 87 Kft.: belsõ borítékon nincs címzés,<br>
- VAKOND Kft.: nincs belsõ boríték,<br>
- UNIVERSAL-BAU Center Kft.: nincs belsõ boríték, ……, a felelõs mûszaki vezetõ nincs megnevezve,<br>
- ÚT 2000 Kft.: az eredeti ajánlati példány nincs belsõ borítékba csomagolva - STRABAG Rt.: nincs belsõ boríték.<br>
A közjegyzõ által a bontáskor kézzel írt jegyzõkönyvet a bonyolító képviselõje - annak elolvasása után - helybenhagyólag aláírta a közjegyzõvel egyetemben.<br>
A gépírással elkészített közjegyzõi tanúsítvány záradékában 2003. április 1-jei dátum szerepel, valamint az azt készítõ közjegyzõ aláírása és bélyegzõlenyomata.<br>
Az ajánlatokat az ajánlatkérõ által megbízott bonyolító értékelte és elkészítette a javaslatát, melyet az ajánlatkérõ képviselõ-testülete 2003. április 9-én önkormányzati határozatban rögzítve fogadott el.<br>
A képviselõ-testület döntését, miután az UKIG jóváhagyta, az eredményhirdetés során 2003. április 15-én ismertették. Ennek során a döntés alapjául szolgáló részletes értékelést ismertették, illetve osztották ki a jelen lévõ ajánlattevõi képviselõknek, míg a jelen nem lévõ ajánlattevõknek ezt postai úton küldték meg.<br>
A 2003. április 23-i keltezésû "Összegzés az eljárásról" címû iratot ajánlatkérõ képviselõje 2003. május 7-i keltezésû levelével küldte meg a pályázóknak, köztük kérelmezõnek is, aki azt 2003. május 8-án vette kézhez. Ezen összegzés 3. pontja tartalmazza az érvénytelen ajánlatot benyújtó vállalkozók, köztük kérelmezõ megnevezését is.<br>
Az eredményhirdetés során ajánlatkérõ az UKIG által jóváhagyott képviselõ-testületi döntésnek megfelelõen hirdette ki, hogy az eljárás nyertese az ÚTÉPPARK Bt., amely az összességében legkedvezõbb ajánlatot adta. Ajánlatkérõ a szerzõdést a nyertesnek kihirdetett ajánlattevõvel 2003. április 29-én írásban megkötötte.<br>
Kérelmezõ 2003. április 15-én jogorvoslati kérelmet nyújtott be a Döntõbizottsághoz. Ebben kérte a jogsértés megállapítása mellett az ajánlatkérõ eljárást lezáró döntésének megsemmisítését és a jogsértõ kötelezését az eljárási díj és a felmerült költségek viselésére. Kérte továbbá ideiglenes intézkedésként a még meg nem kötött szerzõdés megkötésének a megtiltását is. Kérelmét azzal indokolta, hogy ajánlatkérõ a bontási jegyzõkönyvet a 2003. április 15-i eredményhirdetéskor adta át részére és ezzel a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését megsértette. Sérelmezte azt is, hogy a dokumentációban ajánlatkérõ elõírta cégszerûen aláírt szerzõdés két példányban történõ becsatolását, melyet a Kbt. 62. § (1) bekezdésének megsértéseként értékelt. Kifogásolta azt is, hogy ajánlatkérõ érvénytelen ajánlatot vont be az értékelésbe, és nem zárta ki azt az eljárásból annak ellenére, hogy a nyertesnek kihirdetett ajánlattevõ nem megfelelõ csomagolásban nyújtotta be ajánlatát. Álláspontja szerint az õ számítása alapján társasága alap- és alternatív ajánlata is az értékelési szempontok alapján a legelõnyösebb ajánlat volt. Kifogásolta továbbá, hogy az ajánlata érvénytelenné nyilvánítása jogellenes tartalmú felhívás alapján történt. Írásos kérelmében azt is elõadta, hogy a Kbt. 43. § (1) bekezdésének megfelelõen készítette el ajánlatát. Az írásos kérelmét a tárgyaláson változatlanul fenntartva úgy nyilatkozott, hogy az ajánlati dokumentáció kérdéses elõírása ellenére a cégszerûen aláírt szerzõdéstervezetet az ajánlatában csak egy példányban csatolta, így ezen ajánlatkérõi megállapítást nem vitatta. A jogorvoslati ügy tárgyalásán indítványozta többek között, hogy a Döntõbizottság szükség esetén a bontáson jelen lévõ felek meghallgatásával vagy a csomagolások bekérésével gyõzõdjön meg arról, illetve vizsgálja azt, hogy a nyertesnek kihirdetett ajánlattevõ ajánlata a dokumentációban elõírt feltételeknek megfelelõen került-e benyújtásra, illetve csomagolásra. A tárgyaláson megkérdõjelezte a közjegyzõi tanúsítvány gépelt formájának hitelesítési zárad<br>
ékát, azaz annak idõpontját, hisz azon dátumként 2003. április 1-je szerepel, míg ezzel szemben ajánlatkérõ arra hivatkozott, hogy a tanúsítványt csak 2003. április 12-én kapta kézhez, illetve adta át részére a közjegyzõ. Azt is nyilatkozta a tárgyaláson, hogy az ajánlatkérõ felelõségét nem menti az, hogy részére a jegyzõkönyvet a közjegyzõ mikor adta át. Álláspontja szerint ajánlatkérõ azért kérte jogellenesen az ajánlatban az aláírt szerzõdést, mert a Kbt. szerint a szerzõdést akkor kell megkötni a nyertesnek kihirdetett ajánlattevõvel, amikor azt a Kbt. megengedi, illetve azt elõírták. Azon álláspontjának alátámasztására, hogy a nyertesnek kihirdetett ajánlattevõ belsõ borítékján nem volt címzés, becsatolt a tárgyaláson egy feljegyzést, melyet a cégük bontáson jelen lévõ képviselõje készített, és mely szerint a kérdéses belsõ borítón nem volt címzés. Kérdésre azt is nyilatkozta, hogy az ajánlati dokumentációt a jogorvoslati kérelem benyújtását megelõzõen a Kbt.-ben elõírt 15 napos jogvesztõ határidõn túl vették át. Annak megismerését követõen 15 napon túl nyújtották be jogorvoslati kérelmüket.<br>
A Döntõbizottság a jogorvoslati eljárás során a kért ideiglenes intézkedést a törvényi feltételek hiányában nem alkalmazta.<br>
Ajánlatkérõ írásos észrevételében és a tárgyaláson szóban is kérte a megalapozatlan jogorvoslati kérelem elutasítását. Kérelmét arra alapozta, hogy a bontási jegyzõkönyve 2003. április 12-én, többszöri szóbeli sürgetést követõen kapták kézhez a közjegyzõtõl, amit a sokszorosítás után április 15-én, kedden az ajánlattevõk részére az eredményhirdetéskor kiosztottak, illetve továbbítottak. Elõadta azt is, hogy a Jegyzõkönyvi tanúsítványt éppen a közhitelesség és a törvényesség indokolásával készíttették közjegyzõ által. Álláspontja szerint a szerzõdés ajánlatba történõ becsatolásának feltételei vonatkozásában kérelmezõ a kifogással elkésett, egyébként is az nem sérti a Kbt. elõírásait. Véleménye szerint az ajánlattevõk által becsatolt és cégszerûen aláírt szerzõdés nem jelenti a szerzõdés létrejöttét, hisz az csak tervezetnek minõsül és csak az ajánlatkérõ által történõ aláíráskor jön létre. Elõadta, hogy a bontási eljárás során megállapítható hiányosságok a közjegyzõi tanúsítványban feltüntetésre kerültek, melyek hitelességét a közjegyzõ jelenléte is biztosítja. Azt is nyilatkozta, hogy a nyertes ajánlatának csomagolására vonatkozó kérelmezõi kifogás megalapozatlan, nem valós tényeken nyugszik. Ennek bizonyítására a jogorvoslati tárgyalást követõen a Döntõbizottság felhívására becsatolta a Döntõbizottsághoz az ajánlatok külsõ és belsõ csomagolását, mely ezen állítását alátámasztotta.<br>
Az ügyben érdekelt felek közül írásban az ÚTÉPPARK Bt. úgy nyilatkozott, hogy az ajánlatuk a felhívásban és a dokumentációban foglaltaknak mindenben megfelelt. Az UNIVERSAL-BAU Center Kft. írásban azt nyilatkozta, hogy a bontási jegyzõkönyvben hiányosságként felsorolt mûszaki vezetõi bizonyítvány az ajánlatuk 84. oldalán megtalálható. Egyéb érdemi észrevételt nem tett. A HÓDÚT Kft. írásos észrevételében elõadta, hogy a bontási jegyzõkönyvet õk 2003. április 17-én kapták meg, így a jogorvoslati kérelemnek ezen részével egyetért.<br>
A Döntõbizottság a rendelkezésére álló iratok, dokumentumok, valamint a felek által írásban és a tárgyaláson szóban elõterjesztett nyilatkozatai alapján megállapította, hogy a jogorvoslati kérelem részben megalapozott, egyebekben pedig elkésett, illetve megalapozatlan az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése azt tartalmazza, hogy az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
E rendelkezéseket kógens szabályként figyelembe véve megállapítható, hogy ajánlatkérõnek minden körülmények között biztosítania kell azt, hogy az ajánlatok felbontásáról készítsen jegyzõkönyvet és azt öt munkanapon belül küldje meg az ajánlattevõknek függetlenül attól, hogy részt vettek-e a bontási eljáráson, vagy sem. A Döntõbizottság álláspontja szerint ajánlatkérõnek e kötelezettségét nem mentheti ki, illetve annak elmaradását nem teheti semmissé az a tény, hogy ajánlatkérõ sürgetése ellenére a tanúsítvány készítésére felkért közjegyzõ a kézzel készített és írt, bontáskor felvett jegyzõkönyvet gépelt formában csak késve adta át ajánlatkérõ részére, így a törvényben kötelezõ szabályként elõírt 5 munkanapos határidõt ajánlatkérõ nem teljesíthette. A döntõbizottsági álláspontot támasztja alá az a tény is, hogy ajánlatkérõ a bonyolítóval kötött megbízási szerzõdésben is azt rögzítette - tehát tudott róla -, hogy a bontásról a jegyzõkönyvet a helyszínen el kell készíteni és azt az ajánlattevõknek meg kell küldeni.<br>
A fent leírtak alapján a jogorvoslati kérelemnek azon része, mely kifogásolja a bontási jegyzõkönyv határidõn túli megküldését megalapozott, így e vonatkozásban a jogsértés ténye ajánlatkérõ terhére megállapítható.<br>
Elkésett a jogorvoslati kérelem abban a vonatkozásban, hogy a kérelmezõ jogellenesnek tartja az ajánlatkérõ azon elõírását, miszerint a dokumentációban kötelezõvé tette az ajánlathoz 2 db cégszerûen aláírt szerzõdés becsatolását.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
E szabályra is tekintettel - kérelmezõ által sem vitatottan - kétséget kizáróan megállapításra került, hogy kérelmezõ a sérelmezett dokumentációt a fenti 15 napos jogvesztõ határidõt jóval meghaladóan a jogorvoslati kérelem benyújtása elõtt ismerte. Annak tartalmát nem kifogásolta, erre vonatkozó kérdést ajánlatkérõhöz az ajánlattételi szakaszban nem tett fel. A tárgyaláson maga is elismerte, hogy a dokumentáció részletes megismerését követõen a fenti 15 napos jogvesztõ határidõt jóval meghaladóan nyújtotta be az erre vonatkozó jogorvoslati kérelmét.<br>
Ajánlatkérõ elõírta a felhívásában, hogy hiánypótlást nem biztosít. E tényt kérelmezõ is ismerte, nem vitatta, és tudomásul vette, hogy ezen elõírásra tekintettel a hiányzó szerzõdéstervezet benyújtására az ajánlattételi határidõt követõen már nem volt lehetõsége.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
E szabályra is tekintettel a Döntõbizottság megállapította, hogy ajánlatkérõ jogszerûen nyilvánította a kérelmezõ ajánlatát érvénytelenné és zárta ki a további értékelésbõl. E tényekre tekintettel a Döntõbizottság megállapította, hogy a jogorvoslati kérelemnek a benyújtandó szerzõdéstervezet példányszámára vonatkozó része elkésett, mivel a jogvesztõ határidõn túl került kifogásolásra.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve aki az eljárásból kizártak.<br>
E szabály értelmében az érvénytelen ajánlat az értékelésbe nem vonható be, így az össze sem hasonlítható a többi érvényesként kezelt ajánlattal.<br>
Erre tekintettel a Döntõbizottság álláspontja szerint megalapozatlan az a jogorvoslati kérelmi elem, mely szerint kérelmezõ azt kifogásolja, hogy úgy az alap, mint az alternatív ajánlata az összességében a legelõnyösebb volt a benyújtott ajánlatok közül, így az eljárás nyertesének õt kellett volna kihirdetnie ajánlatkérõnek.<br>
Ugyanígy megalapozatlan a kérelmezõnek azon kifogása, mely szerint ajánlatkérõ a nyertesnek kihirdetet ajánlatot annak ellenére hirdette ki az összességében legelõnyösebbnek, hogy az nem felelt meg az ajánlati felhívásban, illetve a dokumentációban írt feltételeknek, tekintettel arra, hogy annak csomagolása, illetve a belsõ csomagolás címzése nem felelt meg a dokumentációban elõírt feltételeknek.<br>
E kifogás két szempontból is meglapozatlan.<br>
- Az ajánlat csomagolása nem az ajánlat tartalmi elemére vonatkozik, az nem tekinthetõ az ajánlatnak, így nem érvényesülhet a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjában - fentebb írt - követelmény, illetve elõírás.<br>
- A Döntõbizottság megvizsgálta az ajánlatkérõ által becsatolt csomagolásokat, és ebbõl megállapítható az is, hogy a nyertesnek kihirdetett ajánlattevõ ajánlatának belsõ csomagolásán a címzés szerepel.<br>
Ez utóbbi tényt támasztja alá egyébként a közjegyzõ által készített Jegyzõkönyvi tanúsítvány is, melyben ilyen megjegyzés, illetve ilyen hiányosság nem került feltüntetésre, így a Döntõbizottság nem tudta elfogadni az ajánlatkérõ munkatársának azon kézzel írt feljegyzését, melyet a bontási eljárás során készített, és amit kérelmezõ a jogorvoslati eljárás tárgyalásán a Döntõbizottsághoz bizonyítékként becsatolt.<br>
A fent leírt indokok alapján a jogorvoslati kérelemnek azon része, mely szerint kérelmezõ ajánlata volt az összességében a legelõnyösebb ajánlat és a nyertesnek kihirdetett ajánlattevõ ajánlata érvénytelen lett volna megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének f) pontja szerint a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, ami jelenleg 1 000 000 Ft.<br>
Ugyanitt az (5) bekezdés úgy rendelkezik, hogy a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A jogsértés tényének megállapítására tekintettel, illetve a fentebb hivatkozott kötelezõ rendelkezés alapján a Döntõbizottság köteles volt bírságot kiszabni az ajánlatkérõvel szemben tekintettel arra, hogy kétséget kizáróan bebizonyosodott a jogorvoslati eljárás során a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésének megsértése.<br>
A bírság mértékének a megállapításánál a Döntõbizottság az eset összes körülményére, a jogsérelem súlyára, a közbeszerzés tárgyára és a beszerzés értékére, valamint az ajánlatkérõ jogorvoslati eljárás során tanúsított magatartására tekintettel elegendõnek tartotta a minimális bírság kiszabását ajánlatkérõvel szemben.<br>
A fenti körülményekre tekintettel és a leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelem megalapozatlan és elkésett részét a Kbt. 88. § (1) bekezdés a) pontja szerint elutasította, míg a jogsértésre tekintettel a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 21.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>