<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4633)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.207/8/2003.<br>
<br>
Tárgy: a Kuhn Kft. jogorvoslati kérelme a KHVT Közlekedési és Vízügyi Tartalékgazdálkodási Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Kuhn Fölmunka- és Rakodógépeket Forgalmazó Kft. (1239 Budapest, Ócsai út 5., a továbbiakban: kérelmezõ) jogorvoslati kérelmét - melyet a KHVT Közlekedési, Hírközlési és Vízügyi Tartalékgazdálkodási Kht. (1055 Budapest Stollár Béla u. 3/A., a továbbiakban: ajánlatkérõ) 1 db JCB gyártmányú, 4 CX típusú rakodó-kotró gép és 2 db JCB gyártmányú, 803 Plus típusú gumi lánctalpas midi kotrógép szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. február 26-i számában ajánlati felhívást tett közzé a rendelkezõ részben megjelölt beszerzés céljából tárgyalásos eljárás lefolytatására.<br>
A felhívás 16. pontjában elõírta a kotrógépekkel szemben támasztott követelményeket. A gumi lánctalpas midi kotrógépekre vonatkozó elõírások között szerepelt, hogy legalább 32 LE teljesítményû környezetbarát dízelmotorral, illetve legalább 3 m-es leásási mélységgel rendelkezzen.<br>
Az ajánlattételi határidõre a kérelmezõ és a TERRA Hungária Építõgép Kft. nyújtott be ajánlatot.<br>
Az április 18-án tartott eredményhirdetésen ajánlatkérõ a TERRA Hungária Építõgép Kft. ajánlatát hirdette ki nyertesnek, a kérelmezõ ajánlatát érvénytelennek nyilvánította azzal az indokkal, hogy a gumi lánctalpas midi kotrógépek motorteljesítménye 26 LE az ajánlati felhívásban elõírt 32 LE-vel szemben; a kotrási mélységük pedig 2,9 m az elõírt 3,0 m-rel szemben.<br>
Kérelmezõ április 28-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását.<br>
Az elsõ érvénytelenségi indokra nézve elõadta, hogy a kiírásban ajánlatkérõ nem határozta meg, hogy a dízelmotorok névleges vagy maximális teljesítménye legyen 32 LE, valamint az értékelés során sem azonos mûszaki jellemzõket hasonlított össze.<br>
A másik érvénytelenségi indokkal szemben arra hivatkozott, hogy nem ismer olyan földmunkák végzésére vonatkozóan elõforduló igényt, amelyet csak 3,0 m-es kotrási mélységgel rendelkezõ géppel lehet elvégezni, de 2,9 m-es kotrási mélységgel rendelkezõvel nem. Egyébként is a 3,0 m-es mélységû munkaárokhoz 3,2-3,5 m kotrási mélységû gépet célszerû kiválasztani.<br>
Ajánlatkérõ kérte a jogorvoslati kérelem elutasítását. Elõadta, hogy döntése helytálló volt, a kérelmezõ által megajánlott gép nem felelt meg a felhívásban kikötött feltételeknek. Álláspontja szerint kérelmezõnek módjában állt volna a KOMATSU PC35P.-8E típusú, mûszakilag a kiírásnak megfelelõ gépet ajánlani.<br>
A Döntõbizottság a felek írásbeli észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen, azt az 52. § (1) bekezdése alapján ajánlatkérõnek érvénytelenné kell nyilvánítania.<br>
A kérelmezõ KOMATSU PC27R-8 típusú gépet ajánlott, amelynek névleges teljesítménye 19,4 kW = 26,4 LE, maximális teljesítménye 21,9 kW = 29,8 LE (1 kW = 1,36 LE).<br>
Az ajánlatkérõ elõírása szerint legalább 32 LE motorteljesítményû gépet kívánt beszerezni. A teljesítményre vonatkozóan kifejezetten nem írta elõ, hogy az névleges vagy maximális érték legyen. Nem volt elõírás a kanál-szakítóerõre és a mûködtetés hidraulikus rendszerére sem.<br>
A kérelmezõ a közbeszerzési eljárás során ezzel kapcsolatban nem tett fel tisztázó kérdést ajánlatkérõnek, a mûszaki elõírásokat nem sérelmezte.<br>
Tény, hogy a kérelmezõ által ajánlott kotrógép sem névleges, sem a maximális teljesítményében nem érte el az elõírt legalább 32 kW-os értéket.<br>
A kotrási mélység legalább 3 m-es értékével szemben kérelmezõ 2,9 m mélységre tett ajánlatot. Kérelmében rámutatott arra, hogy a 3 m-es mélységû munkaárokhoz 3,2-3,5 m kotrási mélységû gépet célszerû választani, ennek ellenére nem ilyet ajánlott. Ajánlatkérõ az értékekre nézve a minimumkövetelményeket határozta meg, ezeknél magasabb értékre teendõ ajánlat nem volt kizárt.<br>
A Döntõbizottság megállapította, hogy az ajánlatkérõ általa kérelmezõ ajánlata érvénytelensége indokaként hivatkozott tények valósak, az érvénytelenné nyilvánítás jogszerû volt, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. május 21.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>