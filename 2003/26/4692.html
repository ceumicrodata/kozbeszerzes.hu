<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4692)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.190/9/2003.<br>
<br>
Tárgy: a dr. Kardkovács Kolos, a Közbeszerzések Tanácsa tagja által hivatalból kezdeményezett jogorvoslati eljárás Rábaszentmihály Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos, a Közbeszerzések Tanácsa tagja (1011 Budapest, Mária tér 3., a továbbiakban: kérelmezõ) által a Rábaszentmihály Község Önkormányzata (9132 Rábaszentmihály, Kossuth u. 32.), nevében és képviseletében eljár a Gyõr-Moson-Sopron Megyei Beruházási Kft. (9022 Gyõr, Czuczor G. u. 18-24., a továbbiakban: ajánlatkérõ) "a Rábaszentmihály és Kisbabot községek szennyvíz-elvezetési beruházásának megvalósítása a ÉD. VIZIG által kiadott 65547-4/2001. sz. vízjogi létesítési engedélynek megfelelõen" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozatok alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. december 18-án megjelent 51. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.<br>
A részvételi felhívás szerint részajánlat, illetve többváltozatú ajánlat adása kizárt volt. Ajánlatkérõ teljesítési határidõként 2004. szeptember 30-át jelölte meg elõteljesítés elfogadásával.<br>
A részvételi jelentkezés határidejéig, 2003. január 13-ig 12 jelentkezõ nyújtotta be a részvételi jelentkezését, melyek az Alterra Kft., a Swietelsky Kft., a KÖZVÍZ Kft., az Erforex Rt., a Schumann-Fischer Bt., a Délviép Kft., a Contur-Bau Rt., a Mestermérnök Kft., a Boroszlón Rt., az Euro-Boltozat Kft., a Hoffmann Rt. és a Hydrocomp Kft.<br>
A részvételi eljárást lezáró eredményhirdetésre 2003. január 28-án került sor. Ajánlatkérõ valamennyi részvételi jelentkezést elfogadott, és a részvételi jelentkezõk részére az ajánlati felhívását 2003. február 4-én megküldte.<br>
Az ajánlati felhívás d) pontja tartalmazta a pénzügyi ellenszolgáltatás feltételét oly módon, hogy ajánlatkérõ a teljesítések) igazolásával kiállított számla(ák) ellenértékét, annak kézhezvételétõl számított 30 napon belül átutalással egyenlíti ki. A felhívás f) pontja tartalmazta az ajánlatok elbírálására vonatkozó elõírásokat az alábbiak szerint:<br>
Ajánlatkérõ az összességében legelõnyösebb ajánlat szempontja alapján kívánta a nyertes ajánlattevõt kiválasztani az alábbi feltételek mellett:<br>
részszempontok	súlyszámok<br>
- ajánlati ár (Ft)	40<br>
- az elõírtnál kedvezõbb megajánlott fizetési határidõ (nap)	20<br>
- jólteljesítési biztosíték mértéke (%)	30<br>
- késedelmi kötbér mértéke (Ft/nap) (minimum 200 E Ft/nap - maximum 1000 E Ft/nap, max. összesen a nettó ár 10%-a)	10<br>
Adható pontszám 1-10-ig.<br>
Az ajánlati felhívás és a dokumentáció a pontszámítási módszerre vonatkozó elõírást nem tartalmazott. Ajánlatkérõ erre vonatkozóan a 2003. február 24-én tartott konzultációs tárgyaláson adott útmutatót. A dokumentáció tartalmazta egyebekben a mûszaki elõírásokat, illetõleg a szerzõdéses feltételeket. A fizetési feltételekkel kapcsolatosan ajánlatkérõ elõírta, hogy a fizetés módjára kizárólag a banki átutalásos mód alkalmazandó. "Az ajánlattevõknek vállalniuk kell az ajánlatkérõ által elhatározott, mind a részteljesítés, mind a teljes körû megvalósítás kritériumainak megfelelõ teljesítési igazolásokra benyújtott vállalkozói számlák kettõ részletben történõ finanszírozását. E feltétel biztosítása érdekében az ajánlattevõ leggyakrabban havonta - a teljesítést igazoló ún. "mûszaki elõrehaladási teljesítés"-rõl szóló jegyzõkönyvvel - benyújtott számlája, annak kézhezvételtõl számított 30 napon belüli átutalással kerül kiegyenlítésre". Ajánlatkérõ e körben elõírta még, hogy elõlegfizetési igényt az ajánlat nem tartalmazhat, illetõleg olyan ajánlat sem tehetõ, amely ajánlatkérõ által biztosított hitel útján kívánná a beruházást megvalósítani.<br>
A 2003. március 17-i ajánlattételi határidõben valamennyi felhívott ajánlattevõ az ajánlatát benyújtotta.<br>
Az ajánlatok bontásakor a Swietelsky Kft. képviselõje javaslatára a bontási jegyzõkönyv hitelesítésére kijelölt két ajánlattevõ (a Swietelsky Kft. és a Mestermérnök Kft.) egyikének (Swietelsky Kft.) jelen lévõ képviselõje az összes eredeti ajánlati példány több oldalát leszignálta, azaz kézjegyével látta el "a verseny tisztasága érdekében".<br>
Az ajánlatkérõ az eljárást lezáró döntését testületi ülésen 2003. március 26-án hozta meg, mely döntés értelmében ajánlatkérõ az eljárását a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés f) pontjára tekintettel eredménytelenné nyilvánította, mely döntés a nyilvános eredményhirdetésen, 2003. március 31-én kihirdetésre került. Az eredménytelenné nyilvánítás oka egyrészt az volt, hogy a bontáskor súlyosan sérültek az ajánlattevõk érdekei azáltal, hogy az egyik ajánlattevõ valamennyi ajánlat oldalait szignálta, másrészt pedig egy érvényes ajánlatban olyan vállalás található, amelynek értékelése és az ajánlattevõ nyertessége esetén a céltámogatás nem volna igénybe vehetõ. Az ajánlatkérõ az eredménytelenné nyilvánítás okaként döntését az alábbiakkal indokolta:<br>
A benyújtott ajánlatok felülvizsgálata során az egyébként érvényesnek minõsített egyik ajánlattevõ olyan diszkriminatív ajánlatot tett, nevezetesen a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerinti összességében legelõnyösebb ajánlat megítélésére szolgáló egyik részszempont "az elõírtnál kedvezõbb megajánlott fizetési határidõ (nap)" általa történt meghatározásával, amely a többször módosított helyi önkormányzatok címzett és céltámogatási rendszerérõl szóló 1992. évi LXXXIX. törvény 12. § (2) bekezdésben meghatározott céltámogatás felhasználásának egy részét ellehetetleníti, ezáltal e törvény 14. § (1) bekezdés c) pontjában elõírtak alapján az önkormányzat a központi támogatásra való jogosultságát elveszítené. Az ajánlatkérõ és megbízottja továbbá sérelmezte az ajánlatok bontását követõen azon tényt, miszerint egy konkrét ajánlattevõ kezdeményezésére jelenlévõk egyetértése mellett a kezdeményezõ ajánlattevõ valamennyi vállalkozó jelölt ajánlatának meghatározott lapjait kézjegyével ellátta. Ajánlatkérõ és megbízottja megítélése szerint ez a cselekmény a kiíró vonatkozásában súlyos bizalmatlanságot jelent, etikailag megalázó és sértõ, ugyanakkor nevezett vállalkozó vélelmezhetõen az "üzleti titok" szabályaiba ütközõ információkhoz juthatott.<br>
A Közbeszerzések Tanácsának tagja 2003. április 18-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indítványozta, hogy a Döntõbizottság alkalmazza a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b), d) és f) pontjai szerinti jogkövetkezményeket, hívja fel a jogsértés okozóját a törvény szabályai szerinti eljárásra, állapítsa meg a jogsértést, szabjon ki bírságot, semmisítse meg az eljárást lezáró döntést.<br>
A kezdeményezõ irat indoklása szerint az ajánlatkérõ eredménytelenné nyilvánította a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontja alapján azon okból, hogy az egyik ajánlattevõ a fizetési határidõ részszempont tekintetében olyan megajánlást tett, amely következtében nyertesség esetén a céltámogatás egy része nem volna felhasználható. Ez esetben azt kell vizsgálni, hogy az ajánlattevõ nem tett-e érvénytelen ajánlatot, a jogszabályellenes vagy ajánlatkérõ számára elfogadhatatlan vállalás nem tekinthetõ-e automatikusan érvénytelenségi oknak. Indítványozta annak vizsgálatát is, hogy ajánlatkérõ eleget tett-e a Kbt. 61. § (1) bekezdésben foglalt tájékoztatási kötelezettségének, megfelelõen indokolta-e az eljárást lezáró döntését. A jogsértés tudomásra jutásának idõpontjaként 2003. április 17-ét jelölte meg.<br>
Kiegészítõ beadványában hivatkozott arra, hogy alaptalan az ajánlatkérõi hivatkozás, mely szerint a 18 hónapos fizetési határidõn belül ajánlatkérõ nem teljesíthet, hiszen a késedelmes teljesítés jogkövetkezményei a 18 hónap lejártát követõen állnak be. A fizetési feltételek elbírálási szempontnál ajánlatkérõ a kiírásában korlátot nem szabott, így a kiírásban meghatározott feltételekhez kötve van. Ahhoz, hogy egyenlõ eséllyel tehessenek az ajánlattevõk ajánlatot, az ajánlatkérõnek kell meghatároznia, mi az, amit elõnyösnek tart, illetve ami elfogadható a számára. A bontási eljáráson ajánlatkérõ elfogadta azon ajánlattevõi indítványt, hogy az ajánlatok leszignálásra kerüljenek, így utólag ezen magatartás jogellenes voltára eredménnyel nem hivatkozhat. Az üzleti titokra hivatkozás is alaptalan, az üzleti titok megõrzéséért ajánlatkérõ felel, ezen okra hivatkozással nem nyilváníthatja eredménytelenné az eljárást.<br>
Ajánlatkérõ érdemi észrevételében a hivatalból történõ indítvány elutasítását kérte. Álláspontja szerint a Kbt. elõírásait a közbeszerzési eljárás lefolytatása során nem sértették meg. Az eljárás eredménytelenné nyilvánítását az alapozta meg, hogy a Swietelsky Kft. bontáskor jelen lévõ képviselõje valamennyi ajánlatba betekintett, azt szignálta, ezért az üzleti titok illetéktelen kezekbe került. A nevezett ajánlattevõ magatartása súlyosan sértette a verseny tisztaságát és a többi ajánlattevõ érdekeit. Ezen a tényen az sem változtat, hogy a jelen lévõ ajánlattevõk nem emeltek kifogást az eljárás ellen, ugyanis a bontási eljáráson egy ajánlattevõ nem vett részt, az nem is nyilatkozhatott e kérdésben. Nem vitatta a kezdeményezõ irat azon felvetését, mely szerint egy ajánlaton belül történõ nem megfelelõ tartalmú vállalás elsõdlegesen az ajánlat érvénytelenségét kell hogy jelentse, azonban jelen esetben nem ez történt, mert az eljárás eredménytelenségének megállapítását követõen már nem került sor az ajánlatok érdemi vizsgálatára. Az összegzés az eredménytelenség indokát helyesen tartalmazta. Az eredményhirdetés alkalmával az eljárást lezáró döntés ismertetése megtörtént, az összegzés pedig részletesen tartalmazta az eredménytelenné nyilvánítás indokait. Ennek alapján döntött az önkormányzat testületi ülése oly módon, hogy a közbeszerzési eljárást a Kbt. 60. § (1) bekezdés f) pontjára tekintettel eredménytelenné nyilvánította. Hivatkozott arra, hogy a beszerzési igényük továbbra is fennáll, a Közbeszerzési Értesítõ 2003. április 9-én megjelent számában ugyanezen beszerzési tárgyban újabb részvételi felhívást tettek közzé.<br>
Az ajánlatkérõ nevében eljáró lebonyolító érdemi észrevételében elõadta, hogy az ajánlati felhívásban az összességében legelõnyösebb ajánlat kiválasztásának szempontját jelölték meg. A benyújtott 12 db ajánlatról megállapították, hogy azok érvényesek voltak. Az ajánlatok értékelése során azonban kiderült, hogy az egyik ajánlattevõ az egyik részszempont az "elõírtnál kedvezõbb megajánlott fizetési határidõ" tekintetében 18 hónap, azaz 540 nap határidõt vállalt. A pénzügyi ütemezés szerinti 2006. február 28-i fizetési határidõvel megjelenített 9 505 660 Ft összegû végszámla a céltámogatás igénybevételét ellehetetleníti, így azt elveszítené a helyi önkormányzatok címzett és céltámogatásáról szóló 1992. évi LXXXIX. törvény 12. § (2) bekezdésére tekintettel.<br>
Az Euro-Boltozat Kft., mint egyéb érdekelt, érdemi észrevételében elõadta, hogy az ajánlatkérõ eljárást lezáró döntése megalapozatlan volt. Az ajánlatában a számlák fizetési határidejét 18 hónapban jelölte meg, azaz 540 napon belül kérte, ezen határidõt megelõzõ idõszakon belül semmi sem korlátozza az ajánlatkérõt a számla kifizetésében. Az ajánlata szerint a 2004. augusztus 31-i napon kibocsátott végszámla fizetési határideje 2006. február 28-a, azonban az ajánlatkérõ ezt megelõzõen 2005. december 31-éig is teljesíthet. A céltámogatási törvény egyébként is lehetõvé teszi a támogatási összeg felhasználásának elhalasztását megfelelõ indokok alapján. Álláspontjuk szerint nem jártak el jogsértõ módon az ajánlatukban azzal, hogy 18 hónapos fizetési határidõt határoztak meg. A számviteli törvény nem tiltja a fizetési határidõ lejárta elõtti teljesítést.<br>
A Döntõbizottság a közbeszerzési eljárásban keletkezett iratok, a tárgyaláson tett nyilatkozatok alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontjára alapított eljárást eredménytelenné nyilvánító döntése nem volt jogsértõ.<br>
A Döntõbizottságnak elsõdlegesen azt kellett vizsgálnia, hogy az ajánlati felhívás és a dokumentáció elõírásai alapján az Euro-Boltozat Kft. ajánlata érvényesnek tekinthetõ-e.<br>
A rendelkezésre álló iratokból egyértelmûen megállapítható, hogy ajánlatkérõ a közbeszerzési eljárása során hivatkozott ugyan arra, hogy beszerzése céltámogatásból valósul meg, azonban ez a hivatkozása általánossági szinten történt. Az ajánlati felhívás és a dokumentáció konkrét elõírást nem tartalmazott a tekintetben, hogy a céltámogatások igénybevételével kapcsolatos jogszabályi elõírások betartása az ajánlattételnél kötelezõ, így e jogszabályban foglaltak be nem tartása az érvénytelenség jogkövetkezményének alkalmazását nem alapozza meg. Az ajánlatkérõ elbírálási részszempontként kívánta értékelni a kedvezõbb fizetési határidõ megajánlását. E vonatkozásban azonban felsõ korlátot nem állapított meg, csak alsó korlátot szabott oly módon, hogy 30 napnál rövidebb fizetési határidõ nem ajánlható meg.<br>
A fenti elõírások tükrében az Euro-Boltozat Kft. által ajánlott 18 hónapos, azaz 540 napos fizetési határidõ megfelelt az ajánlati felhívás és dokumentáció elõírásainak. Az általa elkészített pénzügyi ütemezés is egyezõ az ajánlati felhívás és a dokumentáció elõírásával, az elvárt részszámlákat kívánta benyújtani és ahhoz rendelte pontos határidõ megjelölésével a számla kiegyenlítésének a határidejét. Ennek alapján a végszámla kiegyenlítési határideje 2006. február 28-a volt.<br>
A fentiekre figyelemmel az ajánlat megfelelt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglalt követelményeknek, mely szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az nem vitatható körülmény, hogy ajánlatkérõ beszerzése céltámogatásból valósul meg. Az Önkormányzatok Közlönyében közzétett közlemény a helyi önkormányzatok 2002. évi céltámogatásáról tartalmazta, hogy ajánlatkérõ az elnyert céltámogatást 2004. évig köteles felhasználni. A helyi önkormányzatok címezett és céltámogatási rendszerérõl szóló 1992. évi LXXXIX. törvény 21. § (2) bekezdése alapján a jóváhagyott és az adott évben fel nem használt központi támogatást az önkormányzat a következõ évben, illetõleg a beruházás tervezett befejezését követõ év végéig használhatja fel. Ebbõl következõen ajánlatkérõnek a beszerzés tárgyát képezõ beruházását 2005. december 31-ig pénzügyileg is rendeznie kell. Ebbõl adódóan ajánlatkérõ számára az Euro-Boltozat Kft. által megajánlott 2006. február 28-i fizetési határidõ vállalása nem volt elfogadható, ezen felajánlása a fent hivatkozott jogszabályi elõírás miatt élni nem tudott. Ugyanakkor az ajánlatok értékelése során ajánlatkérõ köteles lett volna az ajánlatot a megajánlott határidõ figyelembevételével értékelni, mert ellenkezõ esetben megszegte volna a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat. Az Euro-Boltozat Kft. által megajánlott fizetési véghatáridõ vállalása az ajánlatkérõ számára nem volt kedvezõ, a többi ajánlattevõ érdekét is sértette az irreális határidõ-vállalás. Így ajánlatkérõ jogszerûen döntött a Kbt. 60. § (1) bekezdés f) pontja alkalmazásáról, mely szerint eredménytelen az eljárás, ha valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
Ajánlatkérõ hivatkozott továbbá arra is, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontjának alkalmazását megalapozták a bontási eljáráson történtek, azaz, hogy az egyik ajánlattevõ indítványára a jegyzõkönyv-hitelesítésre felkért ajánlattevõ az ajánlatok több oldalát kézjegyével látta el. A Döntõbizottság e körben megállapította, hogy az ajánlatok bontásakor a 12 ajánlattevõ közül 11 ajánlattevõ jelen volt. A 11 ajánlattevõ tudomásul vette, hogy az eredeti ajánlatok valamennyi oldala más ajánlattevõ által leszignálásra kerüljön, jog- és érdeksérelmet nem jelentettek be. A jelen nem lévõ ajánlattevõ érdekét sérthette esetlegesen ez az eljárás, azonban ez az ajánlattevõ a törvényes határidõn belül jogorvoslati kérelmet e tárgyban nem terjesztett elõ, tehát számára érdeksérelmet ez nem jelentett.<br>
A Döntõbizottság a kezdeményezõ indítványa alapján az ajánlatokat áttekintette, abban olyan részeket nem fedezett fel, melyet az ajánlattevõk üzleti titkoknak minõsítettek volna. Így lényegében az üzleti titok sérelme sem merült fel. Ez a magatartás tehát nem lehetett alapja a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontja alkalmazásának.<br>
A kezdeményezõ kifogásolta továbbá, hogy az összegzés nem felelt meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltaknak. A Kbt. 61. § (1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az eredményhirdetésrõl készült jegyzõkönyv az eljárásban született döntést egyértelmûen tartalmazta. Nem vitatható, hogy az eredményhirdetésen az ajánlatkérõ a döntése teljes körû indokát nem ismertette, a Döntõbizottság ugyanakkor megállapította, hogy az ajánlatkérõ az 5. sz. mellékletben a döntése indokolását részletesen megadta. Tény, hogy konkrétan nem nevesítette az ajánlattevõt, illetve az általa vállalt határidõt, azonban az összegzésben konkrétan megjelölte, hogy az egyik ajánlattevõ diszkriminatív ajánlatot tett, mely a céltámogatás egy részét ellehetetleníti. Ezen indokok konkrét megjelölése alapján bármelyik ajánlattevõ a törvényes határidõn belül jogorvoslati kérelem elõterjesztésére jogosult volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 26.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>