<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4630)
</b></h2><FONT size=3><i><u></i></u><br>
1024 Budapest, Margit krt. 85.<br>
Iktsz.: D.195/8/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Zánkai Gyermek- és Ifjúsági Centrum Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Zánkai Gyermek- és Ijfúsági Centrum Kht. (8250 Zánka, a továbbiakban: ajánlatkérõ) "strand és kikötõ medrének kotrása, valamint a strand visszahomokozása 10 270 m3 kotrási mennyiség, 4177 m3 visszahomokozás és 30 600 m2 gyepesítés" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ pályázatot nyújtott be a Gazdasági Minisztérium Turisztikai Célelõirányzat miniszteri keret terhére, amely sikerrel zárult és ajánlatkérõ 2002. augusztus 9-én a támogatási szerzõdést aláírta. A 100 M Ft-os támogatás több feladatot ölel fel, amely között szerepel a kikötõkotrás tervezése 2,5 M Ft-tal és a kikötõ kotrása 37,5 M Ft-tal. Ezt követõen ajánlatkérõ 2002-ben elkészíttette a szükséges mûszaki terveket, majd a Közép-dunántúli Vízügyi Igazgatóság 2003. április 7-én kiadta a vízjogi létesítési engedélyt is. Az engedély okirat kiterjed a kotrás, a zagyelhelyezés és a visszahomokozási munkákra, mely munkákat 2003. május 15-ig kell ajánlatkérõnek elvégeznie. A határozat 3. oldalán található a Balaton-felvidéki Nemzeti Park Igazgatóság szakhatósági állásfoglalása, amely a zagy kiülepedését követõ munkafázisként a növénytelepítést írta elõ, melyet legkésõbb két éven belül kell megvalósítani.<br>
Ajánlatkérõ ezt követõen 2003. április 8-án indított hirdetmény közzététele nélküli tárgyalásos közbeszerzési eljárást a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján.<br>
Ajánlatkérõ az eljárásfajta választását azzal indokolta, hogy a Gazdasági és Közlekedési Minisztériummal 2002. augusztus 9-én támogatási szerzõdést írt alá "marketing és egyéb fejlesztési célok" megvalósítására, melynek végsõ határideje 2003. május 31. A fejlesztési célok között szerepel a kikötõ és strand kotrásának elvégzése. A végleges szakhatósági engedélyek 2003. április 7-ére készültek el. A Balaton-felvidéki Nemzeti Park Igazgatóság a kotrási és visszahomokozási munkák elvégzésének határidejét 2003. május 15-ben jelölte meg.<br>
Az ajánlati felhívás alapján a teljesítési határidõt az alábbiak szerint határozta meg:<br>
- kikötõkotrás: 2003. május 2.<br>
- strandkotrás, visszahomokozás: 2003. május 15.<br>
- tereprendezési munkák, gyepesítés: 2003. szeptember 30.<br>
Az ajánlati felhívás alapján a részajánlat és a többváltozatú ajánlattétel kizárt volt.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõknek a szerzõdés teljesítésére alkalmatlanná minõsítésének a szempontjait.<br>
Ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni. Az ajánlati felhívás ezzel kapcsolatosan további adatot nem tartalmazott.<br>
Ajánlatkérõ az ajánlati felhívását az alábbi cégek részére küldte meg: Balatoni Hajózási Rt., Közép-Duna-völgyi Vízügyi Igazgatóság, Realitás 89 Ipari és Szolgáltató Kft., Béta-Q Kft., Dzsungel 3000 Kft.<br>
Az ajánlati felhívás szerint az ajánlatok benyújtásának határideje 2003. április 16-a, a tárgyalásra és az eredményhirdetésre 2003. április 17-én kerül sor.<br>
A Döntõbizottság elnöke 2003. április 22-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, illetve az ajánlati felhívásban nem kerültek meghatározásra az összességében legelõnyösebb ajánlat értékeléséhez szükséges szempontok. Ennek alapján indítványozta az eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a beszerzés tárgyát képezõ feladat elvégzésének a határideje 2003. május 31. A strand és kikötõ kotrásával kapcsolatos szakhatósági engedélyt 2003. április 7-én adták ki ajánlatkérõ részére. A határozat 4/2. pontja szerint a munkákat legkésõbb 2003. május 15-ig kell elvégezni, az engedély eddig az idõpontig érvényes. A beszerzés tárgyát képezõ feladatok három nagy részre bonthatók, az elsõ két munkafázis, a kotrás és a zagyelhelyezés, valamint a visszahomokozási munkák elvégzésének határidejét a vízügyi hatóság határozata írta elõ a számukra, míg az utolsó munkafázis a tereprendezés, az elsõ két munkafázis elvégzését követõ minimum három hónapot követõen végezhetõ el, emiatt határozták meg a véghatáridõt 2003. szeptember 30-ában. A tereprendezési munkák a szakhatósági határozatban is szerepelnek, ennek elvégzése is kötelezõ.<br>
Az ajánlatok elbírálásával kapcsolatban elõírtakra elõadta, hogy nem vitatja, hogy az ajánlati felhívásból kimaradtak a részszempontokra vonatkozó tartalmi elemek, azonban ezt a dokumentációban részletesen meghatározta, hiszen a dokumentáció tartalmazta, hogy a részszempontokra adható pontszám 1-10-ig, a legkedvezõbb ajánlat 10 pontot kap, a köztes ajánlatok pontszámának meghatározása arányosítással történik. Ajánlatkérõ az ajánlati felhívással egyidejûleg a dokumentációt is átadta az ajánlattevõk részére figyelemmel arra, hogy a dokumentáció kiadásáért ellenértéket nem kértek. Ajánlatkérõ hivatkozott arra, hogy ajánlattételre az általa ismert cégeket hívta fel, a Közép-Duna-völgyi Vízügyi Igazgatóság részére kiküldött ajánlati felhívása részére ismeretlen jelzéssel érkezett vissza. Az ajánlattételi határidõig két ajánlattevõ, a Realitás 89 Kft. és a Balatoni Hajózási Rt. nyújtotta be ajánlatát. A lefolytatott tárgyalások eredményeként a Realitás 89 Kft.-t hirdette ki nyertesnek, amellyel a szerzõdés megkötésére is sor került. A jogorvoslati eljárás során 2003. május 20-i tárgyalás idõpontjában már a nyertes ajánlattevõ az elsõ két részfeladatot is teljesítette.<br>
Az egyéb érdekeltek közül a Közép-Duna-völgyi Vízügyi Igazgatóság bejelentette, hogy jelen eljárásban ajánlatot nem tett, ilyen jellegû munkát már közel 10 éve nem végez és az ajánlatkérõ által megjelölt címen sem székhelye, sem telephelye nincs.<br>
A Döntõbizottság a közbeszerzési eljárásban keletkezett iratok alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy a jelen közbeszerzési eljárásban ezen feltételek megvalósulnak-e.<br>
A rendelkezésre álló iratokból megállapítható volt, hogy a Gazdasági és Közlekedési Minisztériummal megkötött támogatási szerzõdést követõen lehetett a tárgyi munkák terveztetését és engedélyeztetését megkezdeni, hiszen jelen munkák terveztetésének fedezetét is a támogatás biztosította. A beszerzés tárgyát képezõ munka vízjogiengedély-köteles volt, így az engedélyezési eljárás idõigénye is jogszerûen merült fel. A vízjogi létesítési engedély határozta meg ajánlatkérõ számára a kötelezõen tartandó teljesítési határidõt, így a rendkívüli sürgõsség ajánlatkérõ érdekkörén kívül merült fel. A rendelkezésre álló idõtartam alatt más eljárásfajta választása az elõírt határidõben történõ teljesítést ellehetetlenítette volna. Ajánlatkérõ a vízjogi engedély kiadását követõen a közbeszerzési eljárás megindításáról azonnal intézkedett.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
Ajánlatkérõ jelen eljárása egyszakaszos eljárás volt, így a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésben megjelölt adatokat az ajánlati felhívásban volt köteles meghatározni. Az ajánlatkérõ ugyan ennek a kötelezettségének nem tett eleget, azonban a dokumentációban a Kbt. 34. § (3) bekezdése szerinti adatokat szabályszerûen meghatározta. A rendelkezésre álló iratokból, illetve ajánlatkérõ nyilatkozatából megállapítható volt, hogy az ajánlati felhívással egyidejûleg került kiküldésre az ajánlati dokumentáció is, így az ajánlattevõk részére az ajánlati felhívással egyidejûleg ismertté váltak az ajánlatok elbírálásának szempontjai. E körben tehát jogsérelem nem volt megállapítható.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 21.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>