<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (3397)
</b></h2><FONT size=3><i><u></i></u><br>
Kf.III.37.413/2002/4.<br>
<br>
A Magyar Köztársaság Legfelsõbb Bírósága a dr. Varga Péter ügyvéd (Debrecen, Darabos u. 63. ) által képviselt Debreceni Egyetem (Debrecen, Kassai u. 26.) I. r. és a dr. Dobrossy István ügyvéd (Debrecen, Batthyányi u. 20/5.) által képviselt Campus-Véd 2000 Kft. (Debrecen, Tessedik S. u. 129.) II. r. felpereseknek a dr. Engler Magdolna közbeszerzési biztos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében - amely perbe a dr. Tardi Béla ügyvéd (Debrecen, Bajcsy Zs. u. 8.) által képviselt Bloc Quest Kft. (Debrecen, Erõs L. u. 11.) az alperes pernyertességének elõmozdítása végett beavatkozott - a Fõvárosi Bíróság 2002. január 29. napján meghozott 13.K.30.581/2001/8. számú ítélete ellen a felperesek részérõl 9. és 10. sorszámon benyújtott fellebbezések folytán az alulírott helyen és napon - tárgyaláson kívül - meghozta a következõ<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felpereseket, hogy egyetemlegesen fizessenek meg az alperesnek 15 napon belül 10 000 (tízezer) Ft másodfokú eljárási perköltséget.<br>
Kötelezi a II. r. felperest, hogy fizessen meg a Magyar Államnak - az illetékhivatal külön felhívására - 13 500 (tizenháromezer-ötszáz) Ft fellebbezési eljárási illetéket.<br>
Az I. r. felperest terhelõ fellebbezési illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az I. r. felperes a Közbeszerzési Értesítõ 2000. szeptember 13-i számában ajánlati felhívást tett közzé biztonságvédelmi szolgáltatás, élõerõs védelem tárgyában. Az eljárás nyertese a II. r. felperes lett, vele az ajánlatkérõ a szerzõdést megkötötte.<br>
Az alperesi beavatkozó jogorvoslati kérelme folytán az alperes a D.577/16/2000. számú határozatával a jogorvoslati kérelemnek részben helyt adott és megállapította, hogy az I. r. felperes (az ajánlatkérõ) megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1)-(2) bekezdését, az 52. § (2) bekezdés b) pontjára tekintettel az 52. § (1) bekezdését és az 59. § (1) bekezdését, ezért az ajánlatkérõvel szemben 5 000 000 Ft bírságot szabott ki. Megállapította az alperes, hogy összeférhetetlenség áll fenn a nyertes ajánlattevõ vonatkozásában, ajánlata érvénytelen, mert nem volt jogosult az eljárásban részt venni. A nyertes ajánlattevõ ügyvezetõje ugyanaz a személy, mint az I. r. felperes szolgáltatási osztályának a vezetõje; a közbeszerzési eljárás elõkészítésében és lebonyolításában az osztály munkatársa és az osztályvezetõ felettese is részt vett, ezzel olyan helyzet állt elõ, hogy a nyertes ajánlattevõ az ajánlata elkészítésekor lényegesen több információval rendelkezhetett a többi ajánlattevõnél.<br>
A felperesek keresetükben kérték az alperes határozatának felülvizsgálatát.<br>
Az elsõfokú bíróság ítéletével a felperesek keresetét elutasította. Megállapította, hogy a közbeszerzési eljárás elõkészítésében és lebonyolításában a szolgáltatási osztály mint szervezeti egység, Tóth László osztályvezetõ, Vattai György csoportvezetõ, az osztályvezetõ közvetlen beosztottja és Farkas Miklós az osztályvezetõ munkahelyi felettese vett részt, így a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés b) pontjára alapított összeférhetetlenség fennállt. Az I. r. felperes olyan információkkal rendelkezett Tóth László munkakörébõl adódóan, amely számára többletinformáció megszerzését biztosította, megsértve ezzel a Kbt. 24. § (1) és (2) bekezdését is.<br>
Az I. r. felperes az elsõfokú bíróság ítélete elleni fellebbezésében kérte annak megváltoztatását és a beavatkozó jogorvoslati kérelmének keresetének megfelelõ teljes elutasítását. Álláspontja szerint az elsõfokú bíróság tévesen hagyta figyelmen kívül az 1957. évi IV. törvény (a továbbiakban: Áe. ) 26. §-ára való hivatkozását, az eljárási szabálysértés releváns volt, mert az elsõfokú bíróság minden bizonyítás nélkül jutott az alperes álláspontjával ellentétesen arra a következtetésre, hogy nevezettet az összeférhetetlenségi körbe kell sorolni; az alperesi határozat meghozatalának alapjául csak az a feltételezés szolgált, hogy a nyertes ajánlattevõ lényegesen több információval rendelkezhetett.<br>
A II. r. felperes fellebbezésében kérte az ítélet kereseti kérelmének megfelelõ megváltoztatását. Elõadta, hogy a nyertes ajánlattevõ ügyvezetõje nem vett részt a közbeszerzés elõkészítésében, lebonyolításában; vitatta, hogy Tóth László osztályvezetõi munkakörébõl adódóan többletinformációkkal rendelkezett, maga az alperes is rögzítette határozatában, hogy az eljárás lebonyolításával külsõ cég lett megbízva; álláspontja szerint az alperes a határozathozatalhoz szükséges tényállást nem tisztázta, az alperes és a bíróság feltételezésekre alapítja a többletinformációt; sem a nyertes, sem a többi ajánlattevõ nem ajánlott olyan többletet, melyhez több információra lett volna szükség; összegezve a nyertes ajánlattevõ jogosult volt részt venni a közbeszerzési eljárásban, vele szemben érdemi kizáró ok nem merülhetett fel, a verseny tisztasága sem sérülhetett, minden ajánlattevõ megkapott minden információt, amely pályázat elbírálásához szükséges volt. Az alperes ellenkérelmében az elsõfokú bíróság ítéletének helybenhagyását kérte. Álláspontja szerint felderítette a tényállást, megállapítható volt, hogy a felettes vezetõ a bírálóbizottság tagja is volt.<br>
A fellebbezések nem alaposak.<br>
Az elsõfokú bíróság helyesen állapította meg a tényállást és az abból levont jogi következtetése is helytálló, azt osztotta a Legfelsõbb Bíróság.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének b) pontja értelmében az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (érdekelt gazdálkodószervezet), illetõleg az olyan személy vagy szervezet, aki (amely) az érdekelt gazdálkodószervezet vezetõ tisztségviselõje.<br>
A Legfelsõbb Bíróság a rendelkezésre álló adatok alapján az alperessel és az elsõfokú bírósággal egyezõen állapította meg, hogy a perbeli közbeszerzési eljárásban a másodrendû felperest, mint nyertes ajánlattevõt érintõen összeférhetetlenség állt fenn, mert ügyvezetõje, Tóth László az ajánlatkérõ azon szolgáltatási osztályának a vezetõje, amely a közbeszerzési eljárás elõkészítését és lebonyolítását végezte. Tóth László beosztottja, és felettesének döntési jogköre miatt is az eljárásban részt vevõ személynek minõsül. Erre tekintettel a másodrendû felperes a Kbt. idézett rendelkezése alapján nem volt jogosult az eljárásban részt venni, így ajánlata a Kbt. 52. § (2) bekezdésének b) pontja szerint érvénytelen volt.<br>
Helyesen állapította meg az alperes és az elsõfokú bíróság azt is, hogy a másodrendû felperes összeférhetetlensége folytán megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (1) és (2) bekezdését is.<br>
Tévedtek a felperesek abban, hogy az alperes a tényállást nem tisztázta, e kötelezettségének az Áe. 26. §-ának megfelelõen eleget tett.<br>
A Legfelsõbb Bíróság rámutat arra, hogy az összeférhetetlenség megállapításához elegendõ az a tény, hogy az ajánlatkérõ nevében a közbeszerzési eljárásban olyan személy vett részt, aki a másodrendû felperesi érdekelt gazdálkodószervezet, a nyertes ajánlattevõ vezetõ tisztségviselõje volt. Nem szükséges, ezért a Kbt. alapján annak vizsgálata, hogy milyen módon vett részt az összeférhetetlenséggel érintett személy a közbeszerzés elõkészítésében, lebonyolításában.<br>
Alaptalanul hivatkoztak a felperesek arra is fellebbezésükben, hogy az alperes és a bíróság feltételezésekre alapította, hogy a nyertes ajánlattevõ többletinformációkkal rendelkezett.<br>
A Legfelsõbb Bíróság álláspontja a Kbt. alapelvi rendelkezéseinek megsértésével összefüggésben az, hogy önmagában a perbeli közbeszerzési eljárásban feltárt összeférhetetlenség, egyszersmind a verseny tisztaságát és az ajánlattevõk esélyegyenlõségét deklaráló alapelvi rendelkezések megsértését is jelenti, erre nézve tehát külön bizonyítást végezni nem kellett. A többletinformációra vonatkozó kifogásolt állítás azért megalapozott, bizonyítást nem igénylõ tény, mert a másodrendû felperes összeférhetetlenségébõl következõen valamennyi ajánlattevõvel - mint az ajánlatkérõ osztályvezetõje - közvetlen kapcsolatban állt, míg más ajánlattevõk egymással nem.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján helybenhagyta.<br>
A pervesztes felpereseket a Pp. 78. §-ának (1) bekezdése alapján kötelezte a Legfelsõbb Bíróság az alperes másodfokú perköltségének a megfizetésére.<br>
A II. r. felperes illetékfizetési kötelezettsége az 1990. évi XCIII. törvény 46. §-ának (1) bekezdésén alapszik, míg az I. r. felperest terhelõ eljárási illetéket teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2003. március 11.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>