<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3462)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.74/10/2003.<br>
<br>
Tárgy: a Hérosz Építõipari Rt. jogorvoslati eljárása Gárdony Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A HÉROSZ Építõipari Rt. (1095 Budapest, Hídépítõ u. 1-12., képviseli: dr. Fülöp Zoltán ügyvéd, 1088 Budapest, Puskin u. 15., a továbbiakban: kérelmezõ) által Gárdony Város Önkormányzata (2483 Gárdony, Szabadság u. 20-22., nevében és megbízásából eljár: Veszprémi Beruházási, Vállalkozási és Befektetési Rt. (Veszprémber Rt.) 8200 Veszprém, Radnóti tér 2/A. (a továbbiakban: ajánlatkérõ) "Agárdi Gyógyfürdõ fejlesztésének kivitelezési munkái" tárgyú közbeszerzési eljárása ellen indított jogorvoslati eljárást megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2003. január 15-i számában részvételi felhívást jelentetett meg 10840/2002. sz. alatt a rendelkezõ részben meghatározott közbeszerzés tárgyában. A részvételi felhívás 3. d) pontja tartalmazta a részajánlat tételének lehetõségét, illetve a 3 részfeladat meghatározását.<br>
A részvételi felhívás 9. pontjában az ajánlatkérõ az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ. A mûszaki alkalmasság körében elõírásra került az elõzõ három év legjelentõsebb építési beruházásainak ismertetése, az ellenszolgáltatás bruttó összege, a teljesítési év, a referenciát adó fél megnevezésével.<br>
A felhívás 10. a) pontjában az ajánlatkérõ meghatározta a részvételre jelentkezõk alkalmassága elbírálásának szempontjait, mely szerint a részvételre jelentkezõnek az elmúlt három évben évente legalább egy építési referenciával kell rendelkeznie, melynek minimális bruttó értéke az 1. részfeladat esetén 300 M Ft, a 2. részfeladat esetén 50 M Ft, a 3. részfeladat esetén 200 M Ft.<br>
A részvételre jelentkezõknek továbbá rendelkezniük kellett minimum bruttó 300 M Ft nagyságrendû termálvizes uszodai referenciával.<br>
A részvételi felhívás 10. b) pontja szerint a részvételre jelentkezõ a szerzõdés teljesítésére alkalmatlan, ha nem rendelkezik az elmúlt három évben évente az 1. részfeladat esetén legalább 300 M Ft, a 2. részfeladat esetén 50 M Ft, a 3. részfeladat esetén 200 M Ft bruttó értékû önálló kivitelezésû építési referenciával, illetve nem rendelkezik minimum bruttó 300 M Ft nagyságrendû termálvizes uszodai beruházási referenciával.<br>
A részvételi jelentkezések határidejére 2003. február 10-re a kérelmezõ, a HARCON Rt., a STRABAG Rt., a ZÁÉV Rt., a KALOTHERM Rt., a BAU-SYSTEM Kft., a HOFFMANN Rt., a 31. sz. ÁÉCS Kft., a KÉSZ Kft., a Középületépítõ Rt., az ALTERRA Kft., a TEMPERO Rt., az ALBA REGIA Rt., a KEREX Kft. nyújtott be részvételre jelentkezést.<br>
A kérelmezõ 2003. február 17-én terjesztette elõ jogorvoslati kérelmét, melynek hiányosságait 2003. február 24-én pótolta. Sérelmezte az alkalmassági kritériumok között a minimum 300 M Ft nagyságrendû termálvizes uszodai beruházás referenciájának meghatározását, álláspontja szerint kizárólag a 2. részfeladat igényli ezen referencia meglétét. A 2. részfeladat az összesített beszerzési értéknek csak mintegy 1/5-ét teszi ki, a másik két feladat, pedig nem igényel az alkalmassági referencia tárgyaként elõírt speciális építési gyakorlatot.<br>
Kérte a jogsértés megállapítását a részvételi felhívás jogsértõ tartalmával kapcsolatosan, az ajánlatkérõ felhívását a törvény szabályainak megfelelõ eljárásra a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján és ideiglenes intézkedésként az eljárás felfüggesztését.<br>
Az ajánlatkérõ érdemi észrevételében kérte a jogorvoslati kérelem elutasítását elsõdlegesen elkésettség, másodlagosan, pedig megalapozatlanság miatt.<br>
A kérelmezõ 2003. március 6-án elõterjesztett írásbeli kérelmében bejelentette, hogy az írásban benyújtott jogorvoslati kérelmét visszavonja és kéri az eljárás megszüntetését.<br>
A közbeszerzésekrõl szóló - többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Bizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Bizottság határozata ellen nincs helye fellebbezésnek. Akinek jogát vagy jogos érdekét a bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.<br>
<br>
Budapest, 2003. március 7.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>