<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3507)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.163/9/2003.<br>
<br>
Tárgy: a Strabag Rt. jogorvoslati kérelme az Ercsi Város Önkormányzatának közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a STRABAG Rt. (1113 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) által Ercsi Város Önkormányzata (7451 Ercsi, Fõ utca 20., a továbbiakban: ajánlatkérõ) "Ercsi, Halász sori 160 m hosszúságú magaspart stabilizációjának kivitelezési munkái, a kapcsolódó munkálatokkal, a szükséges kiviteli részlettervekkel. A feladatok részletezése 14.769/2000. számú engedélyezési terv szerinti III. ütemben, valamint az árazatlan költségvetési kiírásban megtalálható." tárgyú közbeszerzési eljárása ellen indított jogorvoslati eljárást megszünteti.<br>
A jogorvoslati eljárásban felmerült költségeiket a felek maguk viselik.<br>
A határozat ellen jogorvoslatnak helye nincs.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. február 12-i számában közzétett ajánlati felhívásával a rendelkezõ részben meghatározott tárgyú nyílt közbeszerzési eljárást kezdeményezett.<br>
2003. március 25-ig, az ajánlattételi határidõig ajánlatot nyújtott be a kérelmezõ, a MOTTÓ Kft. és a SYCONS Kft.<br>
Az eredményhirdetést 2003. március 31-én tartotta ajánlatkérõ, melyen a SYCONS Kft. ajánlatát hirdette ki nyertesnek, míg a nyertest követõ legkedvezõbb ajánlat kérelmezõ ajánlata lett.<br>
Kérelmezõ 2003. április 8-án nyújtott be jogorvoslati kérelmet a Döntõbizottsághoz, melyben ajánlatkérõ közbeszerzési eljárást lezáró döntésének jogszerûségét vitatta. A Döntõbizottság a jogorvoslati kérelem alapján a jogorvoslati eljárást 2003. április 4-én megindította.<br>
Kérelmezõ a jogorvoslati eljárás során 2003. április 23-án tartott tárgyaláson tett nyilatkozatával a jogorvoslati kérelmét visszavonta.<br>
A közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.<br>
A fentiekre tekintettel a Döntõbizottság a rendelkezõ részben foglaltak szerint határozott és a jogorvoslati eljárást a kérelmezõ kérelmére megszüntette.<br>
A jogorvoslat lehetõségével kapcsolatban a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdés rendelkezése az irányadó.<br>
<br>
Budapest, 2003. április 24.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>