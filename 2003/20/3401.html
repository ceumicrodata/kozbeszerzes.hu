<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3401)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.98/4/2003.<br>
<br>
Tárgy: a Közbeszerzések Tanácsának tagjai által kezdeményezett jogorvoslati eljárás a Büntetés-végehajtás Országos Parancsnoksága közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos (1011 Budapest, Mária tér 3.), dr. Berczi Norbert (1055 Budapest, Kossuth tér 11.) és Nováczky László (1024 Budapest, Margit krt. 85.), a Közbeszerzések Tanácsa tagjai - a továbbiakban együtt: kezdeményezõk - által a Büntetés-végrehajtás Országos Parancsnoksága (1054 Budapest, Steindl Imre u. 8., képviseli: dr. Farkas Gyöngyi ügyvéd, 1068 Budapest, Felsõerdõsor u. 8. fsz. 2., a továbbiakban: ajánlatkérõ) "az új, Veszprém Megyei Büntetés-végrehajtási Intézet építésével kapcsolatosan a telekommunikációs és informatikai rendszer megtervezése és kivitelezése" tárgyú közbeszerzési eljárása ellen kezdeményezett, hivatalból indított jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés d) pontját, a 34. § (4) bekezdés c) és e) pontjait, ezért az ajánlatkérõvel szemben 1 000 000 Ft, azaz egymillió forint bírságot szab ki.<br>
A jogorvoslati eljárás során felmerült költségeiket a felek maguk viselik.<br>
Kötelezi a Döntõbizottság az ajánlatkérõt, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, ajánlatkérõ írásban és a tárgyaláson tett nyilatkozatai alapján a következõ tényállást állapította meg:<br>
Az ajánlatkérõ 2002. október 2-án, a Közbeszerzési Értesítõ 40. számában részvételi felhívást tett közzé meghívásos közbeszerzési eljárás megindítására a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontja alapján az új, Veszprém Megyei Büntetés-végrehajtási Intézet építésével kapcsolatosan a telekommunikációs és informatikai rendszer megtervezése és kivitelezése tárgyában.<br>
Az ajánlatkérõ a részvételi felhívás 2. c) pontjában megjelölte az ajánlattételre felhívni kívánt személyeket: a KFKI ISYS Informatikai Kft.-t, a Mikro Volán Elektronika Rt.-t és a MATÁV Rt.-t.<br>
A részvételi felhívás 10. c) pontja szerint az ajánlatkérõ az ajánlatokat az összességében legelõnyösebb ajánlat szempontja alapján bírálja el, az elbírálási részszempontokat, súlyszámokat, az értékelés során adható pontszámok alsó és felsõ határát és az elbírálás módszerét itt még nem határozta meg az ajánlatkérõ.<br>
A részvételi felhívás 12. pontjában az ajánlatkérõ kizárta a többváltozatú ajánlat tételét.<br>
A felhívásra egy részvételi jelentkezés érkezett a KFKI ISYS Informatikai Kft.-tõl, melyet az ajánlatkérõ a részvételi szakaszt lezáró, 2002. november 4-i eredményhirdetésen ismertetett döntése alapján 2002. november 5-én kért fel ajánlattételre.<br>
Az ajánlati felhívás 3. c) pontja szerint az ajánlatkérõ részajánlat tételére nem biztosított lehetõséget, a 12. pontban a többváltozatú ajánlatot lehetõvé tette.<br>
Az ajánlati felhívás 11. pontja a következõket tartalmazta:<br>
"11. a) Az ajánlatok elbírálásának szempontja: Az összességében legelõnyösebb ajánlat szempontjai alapján.<br>
<br>
11. b) Bírálati szempontok:<br>
- Ár:	0,50<br>
- Mûszaki tartalom:	0,35<br>
- A vállalt teljesítési, minõségi garanciák:	0,10<br>
- A projekt késõbbi élete során nyújtott támogatás:	0,05<br>
<br>
11. c) Az ajánlatok részszempontok szerinti tartalmi elemeinek értékelése során adható pontszám alsó és felsõ határa, mely minden részszempont esetén azonos: 1-100-ig. Amennyiben az ajánlat teljesíti az ajánlati felhívásban és a dokumentációban foglalt feltételeket, illetve az ajánlati ár a rendelkezésre álló kereten belül van, az ajánlat megkapja a maximális pontszámot."<br>
Az ajánlatkérõ dokumentációt is készített, amely tartalmazta a feladat leírását, az ajánlat tartalmi és formai követelményeit, a szerzõdés feltételeit, az eljárás lefolytatásával, az ajánlatok értékelésével kapcsolatos kiegészítõ információkat. Az I. fejezet "A benyújtható ajánlatok száma" címû 5. pontja a következõket tartalmazta: Egy ajánlattevõ legfeljebb kettõ, különbözõ változatú ajánlatot adhat a következõ feltételekkel: az egyik ajánlatnak meg kell felelnie az ajánlati dokumentációban megadott, telekommunikációs és informatikai rendszer kiépítését magában foglaló feladatmegoldásoknak. A második változatú ajánlat az informatikai, telekommunikációs és kábeltévé-hálózat megvalósításában térhet el, az ott szereplõ, a kiszolgálandó végpontokra, a mûholdas kapcsolatra vonatkozó követelményektõl nem. A telefonhálózati és kábeltévérendszerrel kapcsolatos követelmények teljesítése ekkor is kötelezõ. Valamennyi ajánlatnak meg kell felelnie az ajánlati dokumentációban meghatározott mûszaki elvárásoknak. Az ajánlatokat teljesen különállóan kell beadni.<br>
Az ajánlatok értékelése címû II. fejezetben az ajánlatkérõ rögzítette, hogy az ajánlatokat a felbontásról számított öt napon belül bírálja el, továbbá itt is megismételte, hogy az ajánlatokat a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése b) pontjában foglaltak szerint, azaz az összességében legelõnyösebb ajánlat szempontja alapján bírálja el.<br>
A feladat megoldásának követelményrendszere címû rész 3.11. pontjában "Garancia" cím alatt az ajánlatkérõ elõírta, hogy "a telefon gerinc-, valamint a strukturált kábelezésre, továbbá a telefonközpontokra hároméves garancia a követelmény. Ajánlattevõnek valamennyi egyéb termékre legalább egyéves helyszíni és kétéves szállító-telephelyi garanciát kell vállalnia."<br>
Az ajánlat elvárt formája és tartalma címû rész 14. pontjában az ajánlatkérõ elõírta, hogy "meg kell jelölni a garancia ajánlott idõtartamát, tartalmát, terjedelmét és a vállalt idõbeni kötelezettségeket. Meg kell határozni pontosan, hogy mennyi az ajánlott termékekre és szolgáltatásokra vonatkozó, a termék vagy szolgáltatás árában benne foglalt vagy benne nem foglalt garanciaidõ és feltétel." A 15. pontban elõírta az ajánlatkérõ, hogy "ismertetni kell az ajánlati árban benne foglalt támogatás módját, idõtartamát, tartalmát, mennyiségi korlátait", a 15.1. "Többlettámogatás" címû pontban pedig elõírta, hogy "ismertetni kell az árajánlat részét képezõ támogatáson túl milyen éves és/vagy eseti támogatást, tanácsadást, konzultációt milyen (pénzügyi és egyéb) feltételekkel vállal az ajánlattevõ".<br>
Az ajánlattételi határidõre, 2002. december 17-re a KFKI ISYS Informatikai Kft. benyújtotta az ajánlatát.<br>
Az ajánlatkérõ elvégezte az ajánlat értékelését, majd 2003. január 15-én a KFKI ISYS Informatikai Kft.-t nyertes ajánlattevõként hirdette ki. Az ajánlatkérõ 2003. január 29-én a nyertes ajánlattevõvel vállalkozási szerzõdést kötött, amely szerint a bruttó vállalkozói díj 69 714 957 Ft.<br>
Az ajánlatkérõ elkészítette az összegezését az eljárásról, amely szerint a nyertes ajánlattevõ valamennyi részszempont esetében a maximális 100 pontot kapta. A pontszámokat a következõkkel indokolta:<br>
Ár: Az ajánlatban megadott árak reálisak, más cégek kereskedelmi kínálatában szereplõ - azonos technikai színvonalat képviselõ azonos paraméterekkel rendelkezõ - termékek és szolgáltatások árszintjét nem lépik túl.<br>
Mûszaki tartalom: A mûszaki tartalom az elvárásoknak jól megfelel, biztosítja az ajánlati dokumentációban meghatározottakat. Megfelelõ tartalékokkal rendelkezik és rugalmasan (költséghatékonyan) bõvíthetõ.<br>
Vállalt teljesítési, minõségi garanciák: a vállalt teljesítési garanciák reálisak, vállalkozó részérõl teljesíthetõk. A minõségi garanciák részben gyári garanciákra épülnek (20 éves idõintervallum), illetõleg a közbeszerzési garanciális elõírásokat is maradéktalanul teljesíti.<br>
A projekt késõbbi élete során nyújtott támogatás: A projekt késõbbi élete során nyújtott támogatás illeszkedik a bv. szervezet informatikai mûködõképességének fenntartását biztosító országos informatikai rendszerfelügyelethez.<br>
Elkészítette az ajánlatkérõ a "tájékoztató az eljárás eredményérõl" címû dokumentumot is, amelyet megküldött a Közbeszerzési Értesítõ szerkesztõbizottságának (a továbbiakban: szerkesztõbizottság). A szerkesztõbizottság hiánypótlási felhívásában arról kért tájékoztatást, hogy mit értékelt az ajánlatkérõ a második, a harmadik és a negyedik részszempont vonatkozásában, továbbá kérte a súlyszámok, az adható pontszámok alsó és felsõ határának, az értékelés módszerének az ismertetését, mivel ezeket az adatokat a megküldött tájékoztató nem tartalmazta.<br>
A hiánypótlási felhívásra az ajánlatkérõ megküldte a kiegészített tájékoztatót, amely a Közbeszerzési Értesítõ 7. számában jelent meg. A tájékoztató 4. pontjában, ahol a 34. § (3) bekezdésében foglaltakat kell közölni (ha a részvételi felhívás azokat nem tartalmazta), az ajánlatkérõ rögzítette az ajánlati felhívással egyezõen az értékelési részszempontokat, azok súlyszámait, az adható pontszámok alsó és felsõ határát, valamint a részszempontokkal kapcsolatban a következõket:<br>
Ár: A legmagasabb pontszámot - az azonos technikai színvonal és IT infrastruktúra figyelembevételével - a legalacsonyabb összegû ajánlat kapja. Mûszaki tartalom: A mûszaki tartalom korszerûsége és idõtállósága, az ajánlott mûszaki megoldások mennyiben elégítik ki a komplex megvalósítási és késõbbi továbbfejlesztési igényeket, a megfelelõ tartalék erõforrások biztosítása, az ajánlott mûszaki megoldás moduláris és költséghatékony (kisebb beruházási ráfordításigényû) bõvíthetõségének biztosítása. Az ajánlat(ok) közül a magasabb pontszámot az alacsonyabb költséggel továbbfejleszthetõ mûszaki tartalmú ajánlat kapja.<br>
Vállalt teljesítési, minõségi garanciák: Az ajánlott teljesítési garanciák realitása, teljesíthetõsége. Az ajánlat(ok) közül a magasabb pontszámot a hosszabb idõtartamra vállalt garanciát tartalmazó ajánlat kapja.<br>
A projekt késõbbi élete során nyújtott támogatás: A megvalósítás után az egész büntetés-végrehajtás szervezet informatikai mûködõképességnek fenntartását biztosító országos rendszerfelügyelethez illeszkedés, a mûködéshez szükséges frissítések biztosítására ajánlott idõintervallum. Az ajánlat(ok) közül az kapja a magasabb pontszámot, amelyik - azonos tartalmat és árszintet figyelembe véve - hosszabb idõre biztosítja az átadott rendszer zavartalan mûködõképességét.<br>
A Szerkesztõbizottság a tájékoztatót a következõ megjegyzéssel jelentette meg: A tájékoztató 4. pontjában ismertetett második és harmadik részszempontok sértik a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjában foglaltakat.<br>
Dr. Kardkovács Kolos 2003. február 20-án kezdeményezett jogorvoslati eljárást. Indítványozta, hogy a Döntõbizottság állapítsa meg a jogsértést és szabjon ki bírságot a törvény szabályait megszegõ szervezettel és személlyel szemben. Álláspontja szerint vélelmezhetõ, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének d) pontjában, a 34. § (4) bekezdésének c) és e) pontjaiban, valamint az 55. § (6) bekezdésében foglalt rendelkezéseket. Alaposan feltételezhetõ, hogy a részszempontok nem gazdaságilag értékelhetõ mennyiségi és minõségi tényezõkön alapulnak, így objektív módon nem alkalmasak az elbírálásra. A második részszempontban az ajánlatkérõ több tartalmi elemet is meghatározott, azokat azonban mint alszempontokat a részszemponton belül nem tüntette fel. Nem állapítható meg, hogy az ajánlatkérõ a "korszerûség, idõtállóság, a továbbfejlesztési igények komplex megvalósítása, a tartalék erõforrások biztosítása, költséghatékonyság, bõvíthetõség" tekintetében mely tényezõket vette figyelembe, illetve ezekhez az alszempontokhoz milyen értékelési súlyszámot rendelt. A harmadik részszempont esetében az ajánlatkérõ mind a teljesítésre, mind a minõségre garanciális megajánlásokat várt, azonban ezeket alszempontokra bontva nem részletezte. Nem állapítható meg teljes egyértelmûséggel, hogy a ponthatárok közötti pontszámot az ajánlatkérõ milyen módszer szerint osztotta szét.<br>
Kétséges, hogy a fentiekre tekintettel az ajánlatkérõ érvényesítette-e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében leírt eljárást.<br>
Dr. Berczi Norbert 2003. február 27-én kezdeményezett jogorvoslati eljárást. A jogsértõ esemény tudomására jutása idõpontjaként 2003. február 18-át, a jogorvoslati eljárás kezdeményezésére irányuló indítvány kézhezvételének napját jelölte meg. Indítványozta, hogy a Döntõbizottság az eljárás jogszerûségét vizsgálja meg. Kezdeményezése indokaként elõadta, hogy az ajánlatkérõnek a részszempontokat, az alszempontokat a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésében foglalt követelményekkel összhangban kell meghatároznia. A második részszempont esetében több elemet is meghatározott az ajánlatkérõ, azokat azonban mint alszempontokat nem tüntette fel. A részszempont szöveges magyarázatából nem állapítható meg, hogy korszerûség, idõtállóság, a továbbfejlesztési igények komplex megvalósítása, a tartalék erõforrások biztosítása, költséghatékonyság, bõvíthetõség szempontok szerinti bírálatot milyen tartalmi elemek alapján végezte el. A harmadik részszempont esetében az ajánlatkérõ az értékelni kívánt garanciák körét nem részletezte, azokat mint alszempontokat nem tüntette fel. A részszempontokból nem állapítható meg, hogy azok alkalmasak-e az ajánlat objektív alapon történõ elbírálására. A részszempontok ajánlatkérõ által történt meghatározása kérdésessé teszi a Kbt. 55. § (6) bekezdésében foglaltak betartását. Az ajánlatkérõ a Kbt. 34. § (3) bekezdés d) pontjában foglaltakkal ellentétesen nem határozta meg az értékelés módszerét. A második és a harmadik részszempont esetében a korábbiakhoz képest eltérõ tartalmi elemeket értékel az értékelési módszerként feltüntetett szöveges magyarázat. Az ajánlatkérõ nem rendelkezett a legmagasabb pontszám kiosztásáról, ezzel a Kbt. 55. § (6) bekezdésével ellentétesen járt el.<br>
Nováczky László 2003. március 3-án kezdeményezett jogorvoslati eljárást. A jogsértõ esemény tudomására jutásának idõpontjaként 2003. február 18-át, a jogorvoslati eljárás kezdeményezésére irányuló indítvány kézhezvételének napját jelölte meg. Indítványozta jogsértés megállapítását és bírság kiszabását a Kbt. szabályait megsértõ szervezettel és személlyel szemben. Elõadta, hogy a tájékoztató alapján valószínûsíthetõ, hogy az ajánlatkérõ a második, harmadik és negyedik részszempont esetében több tartalmi elemet értékelt, de ezeket nem határozta meg. Vitatható a Kbt. 34. § (4) bekezdés c) pontja szerinti feltétel teljesülése e részszempontok esetében, illetve kétséges, hogy a közölt formában lehetõvé teszik-e az ajánlatok objektív összehasonlítását. Nem tartalmaz a tájékoztató a Kbt. 34. § (3) bekezdése d) pontja szerinti módszert. Az ajánlatkérõnek e módszerrel kellett kiszámolni valamennyi ajánlat valamennyi pontszámát, az ajánlatkérõ azonban csak a legjobb ajánlatról szól a szöveges indokolásban. Kétségbe vonható az is, hogy az ajánlatkérõ kiosztotta-e a legmagasabb pontszámot.<br>
A Döntõbizottság a kezdeményezések alapján megindította D.85/2003., D.95/2003. és D.98/2003. számon a jogorvoslati eljárásokat, majd az ügyeket 2003. március 3-án D.98/2003. számon egyesítette.<br>
Az ajánlatkérõ észrevételében és a jogorvoslati eljárás során tett nyilatkozataiban elõadta, hogy az indítványok nem megalapozottak. Három céget tartottak alkalmasnak a szerzõdés teljesítésére, akiket a részvételi felhívásban meg is jelöltek. Bíztak abban, hogy rajtuk kívül még több cég is jelentkezik. Egynél több jelentkezõre számítottak, ezért a részvételi felhívásban megjelölték az összességében legkedvezõbb ajánlat bírálati szempontját. Csak egy részvételi jelentkezés érkezett a KFKI ISYS Informatikai Kft.-tõl, akit ajánlattételre is felkértek. Az ajánlati felhívás végleges szövegének elkészítésekor szembesültek azzal, hogy az egy ajánlattevõre tekintettel értelmét vesztette a részvételi felhívásban megjelölt bírálati szempont. Ekkor már nem volt lehetõség a módosításra, így kénytelenek voltak több értékelési részszempontot megjelölni.<br>
Az ajánlati felhívásban a Kbt. elõírásainak megfelelõen meghatározták a részszempontokat, azok súlyszámait, a kiosztható pontszámok alsó és felsõ határát 1-tõl 100-ig, amely minden részszempont esetében azonos. Az ajánlati felhívásukban egyértelmûen rögzítették a pontozás módszerét. Kifejtette, hogy a Kbt. 34. § (3) bekezdés d) pontja nem tartalmaz rendelkezést arra vonatkozóan, hogy a pontok kiosztásának módszerét miként kell meghatározni, ezt az ajánlatkérõ szabadon határozhatja meg, ennek körében biztosítva az ajánlatok (egy ajánlat esetén az ajánlat) összehasonlíthatóságát, illetve az objektív értékelés követelményét. A meghatározott módszer e követelményeknek maradéktalanul megfelel, kizárólag ezzel lehetett biztosítani - annak tudatában, hogy csak egy ajánlat lesz - annak összehasonlíthatóságát, objektivitását. Több ajánlat híján a beérkezõ ajánlatot más ajánlattal nem, csak az ajánlati felhívással, dokumentációval lehet összehasonlítani. A módszer meghatározásakor figyelembe vették a Kbt. 55. § (6) bekezdését, aminek megfelelt a felhívásban meghatározott módszer: tartalmazta, hogy a legjobb ajánlat megkapja a maximális pontszámot. A Kbt. 55. § (6) bekezdésébõl az is megállapítható, hogy bármilyen értékelési módszert is ír elõ az ajánlatkérõ, annak alkalmazását csak és kizárólag a legjobb ajánlat és a többi ajánlat összehasonlítására írja elõ. Egy ajánlat esetén nincs más lehetõség, mint annak megállapítása, hogy az ajánlat teljesíti-e az elõírt követelményeket vagy sem.<br>
Az értékelés gyakorlatilag csak azt jelentheti, hogy érvényesség szempontjából kell megvizsgálni az ajánlatot, valamint azt, hogy az ajánlati ár a rendelkezésre álló fedezet mértékére tekintettel megfelelõ-e. Ha az ajánlat érvényes és a fedezetet nem haladja meg az ár, akkor az ajánlat a legelõnyösebb lesz és nyertes lesz.<br>
Az elbírálás szempontjai alkalmasak voltak az ajánlat objektív módon történõ elbírálására. Részszempontjaikon belül alszempontokat nem határoztak meg, így azt nem is értékelhettek.<br>
Az értékelésbõl kiderül, hogy az idõtállóság, a továbbfejlesztési igények komplex megvalósítása, a tartalék erõforrások biztosítása, költséghatékonyság, bõvíthetõség szempontok értékelésekor a dokumentációban meghatározott követelményeknek való megfelelést vették figyelembe. Ugyanezt tették a harmadik részszempontnál. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltak érvényre jutottak. A beérkezõ ajánlat mint egyetlen és így a legjobb ajánlat megkapta a legmagasabb pontszámot. A több ajánlat értékelésére vonatkozó rendelkezések alkalmazására nem volt lehetõség.<br>
Amikor elkészítették a "tájékoztató az eljárás eredményérõl" címû iratot, akkor csak az értékelési részszempontokat tüntették fel, lemaradtak a súlyszámok, pontszámok, az értékelés módszere. A szerkesztõbizottság hiánypótlási felhívása így megalapozott volt.<br>
A hiánypótlás keretében a szerkesztõbizottság tájékoztatást kért arról is, hogy mit értékeltek a 2-4. részszempontok esetében, bárt ezt a melléket tartalma alapján közzétenni nem kell. Azért, hogy eleget tegyenek a felhívásnak, az ajánlati dokumentációban meghatározott követelmények tartalmi elemeit kiemelve, e tekintetben is megadták a kért tájékoztatást.<br>
Kérte a jogorvoslati eljárás megszüntetését.<br>
Az egyéb érdekeltként a KFKI ISYS Kft. észrevételében elõadta, hogy nem ért egyet a jogorvoslati eljárás kezdeményezésével, mert pályázóként megismerhette az értékelési szempontokat, azok szerinti elbírálást vállalta, az ajánlat értékelését objektívnek tartja. Azért is érthetetlen a kezdeményezés, mert egyetlen pályázóként lett nyertes, így senkinek sem sérültek az érdekei.<br>
A Döntõbizottság a kezdeményezéseknek az alábbiak szerint ad helyt.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat,<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám),<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos,<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempont körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága,<br>
b) a résszempontok között mindig meg kell adni az ellenszolgáltatás (ajánlati ár, díj) mértékének részszempontját,<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk,<br>
d) a részszempontok nem eredményezhetik ugyanazon ajánlati tartalmi elem többszöri értékelését,<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló súlyszámát is meg kell adni.<br>
A részvételi felhívás még csak azt tartalmazta, hogy az ajánlatkérõ az ajánlatokat az összességében legelõnyösebb ajánlat szempontja alapján bírálja el, a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése a)-d) pontjai szerinti adatok ott még nem kerültek ismertetésre, ezért azokat az ajánlati felhívásban kellett közölnie az ajánlatkérõnek.<br>
Az ajánlati felhívás tartalmának meghatározásakor már ismert volt az ajánlatkérõ elõtt, hogy az ajánlati szakaszban csak egy ajánlattevõ tehet ajánlatot. Ekkor még - az észrevételében foglaltakkal ellentétben - a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(5) bekezdése alapján lehetõsége lett volna az ajánlatkérõnek a részvételi felhívásban megjelölt elbírálási szempont módosítására egészen az ajánlattételi határidõ lejártáig. E jogával az ajánlatkérõ nem élt, és a részvételi felhívással azonosan az ajánlati felhívásban is az összességében legelõnyösebb ajánlat bírálati szempontot szerepeltette.<br>
E szempont választása esetére a Kbt. kógens jelleggel írja elõ a 34. § (3) és (4) bekezdésében foglalt feltételek teljesítését, ez az elõírás nem tartalmaz kivételt, még arra az esetre sem, ha csak egy ajánlattevõ van az eljárásban.<br>
Az ajánlatkérõ nyilatkozata szerint az ajánlati felhívás 11. c) pontjában foglalt elõírása pontszámok kiosztásának módszere. A Döntõbizottság észlelte, hogy az ajánlati felhívásban szereplõ és a "tájékoztató az eljárás eredményérõl" címû dokumentumban a módszerre vonatkozóan közölt elõírás eltér egymástól. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjának való megfelelés szempontjából az ajánlati felhívás tartalma az irányadó, ezért azt vizsgálta a Döntõbizottság.<br>
Az ajánlatkérõ nyilatkozata szerint az ajánlati felhívás összeállításakor már egyértelmû volt, hogy csak egy ajánlatot kell értékelnie, erre figyelemmel határozta meg az értékelési részszempontokat, az értékelés módszerét a felhívásban foglaltak szerint.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja arra az esetre sem tartalmaz kivételt, ha az ajánlatkérõnek csak egy ajánlatot kell értékelnie az eljárás során. Ezen túlmenõen az egy ajánlatra vonatkozó hivatkozás sem helytálló, mert az ajánlatkérõ - a részvételi felhívástól eltérve - az ajánlati felhívásban lehetõséget biztosított többváltozatú ajánlattételre, így maga is több - két - ajánlatot várt a felkért ajánlattevõtõl. Ebbõl következõen fennállt a lehetõség, hogy nem egy, hanem két ajánlatot kell értékelnie. Erre tekintettel az összességében legelõnyösebb ajánlat bírálati szempont egyáltalán nem vesztette értelmét, továbbá éppen e körülményre is figyelemmel nem fogadható el az ajánlati felhívás 11. c) pontjában megjelölt módszer sem.<br>
A Kbt. konkrétan az értékelés módszerével kapcsolatban csak a 34. § (3) bekezdés d) pontjában tartalmaz elõírást, de a Döntõbizottság álláspontja szerint ezt minden esetben e bekezdés c) pontjában és a Kbt. 55. § (6) bekezdésben foglaltakkal együtt kell értelmezni. Maga a 34. § (3) bekezdés d) pontja is azt a követelményt támasztja, hogy az ajánlatkérõnek meg kell határoznia annak módját, azt a mûveletet, ahogyan az alsó és felsõ ponthatár közötti pontszámokat megállapítja. E módszer meghatározásának szabadságát korlátozza az 55. § (6) bekezdésének azon kógens elõírása, hogy a legjobb ajánlati tartalmi elemre a maximális pontszámot ki kell adni.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének további rendelkezésébõl következõen a módszernek éppen azt kell tartalmaznia, hogy hogyan lehet az ajánlatoknak az adott részszempont körébe tartozó tartalmi elemeit összehasonlítani, a legjobb ajánlaton kívül a többi - akár csak egy további - ajánlat pontszáma miként, milyen mûvelettel kerül megállapításra. Az ajánlatkérõ maga is erre a következtetésre jutott az írásban tett nyilatkozatában. A Döntõbizottság álláspontja szerint csak az ilyen tartalmú ajánlatkérõi elõírás tekinthetõ a Kbt. 34. § (3) bekezdés d) pontjában megkövetelt módszernek. Az ajánlati felhívás 11. c) pontjában leírtak nem elégítik ki a módszer ezen minimális követelményét, miután csak azt határozta meg az ajánlatkérõ, hogy a beérkezõ ajánlat milyen esetben kaphatja meg a maximális pontszámot. Nem tartalmaz arra vonatkozóan rendelkezést az ajánlatkérõ elõírása, hogy különbözõ ajánlatok esetén a pontszámokat hogyan osztja ki.<br>
A fentiek alapján az ajánlatkérõ elõírása nem felel meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjában foglaltaknak.<br>
Az ajánlatkérõ négy értékelési részszempontot határozott meg, amelyek közül a második, a harmadik és a negyedik részszempont jogszerûségét vitatták a kezdeményezõk.<br>
A Döntõbizottságnak azt kellet vizsgálnia, hogy e három részszempont megfelel-e a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésének c) és e) pontjaiban foglalt elõírásoknak.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja alapján az értékelési részszempontnak gazdaságilag értékelhetõ, mennyiségi, illetve minõségi tényezõkön kell alapulniuk.<br>
A "mûszaki tartalom", "a vállalt teljesítési, minõségi garanciák" és "a projekt késõbbi élete során nyújtott támogatás" részszempontok alapvetõen leíró jellegûek, amelyek nem egyetlen, számszerûsíthetõ tartalmi elemen alapulnak, hanem egy sok tényezõn alapuló értékelés végeredményei lehetnek. A Döntõbizottság álláspontja szerint a részszempontoknak ily módon történõ elõírása ellentétes a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjában foglaltakat.<br>
A Döntõbizottság álláspontja szerint olyan részszempontok esetében, amikor egyértelmû, hogy a részszempontok tartalma összetett, több elem kerül figyelembevételre, értékelésre, nem mellõzhetõ, hogy az ajánlatkérõ elõre pontosan meghatározza ezeket a tényezõket. Egyrészt azért, mert ez biztosítja az objektív értékelést, másrészt azért, mert ez fejezi ki a részszempont tényleges, konkrét tartalmát.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontjának éppen az a célja, hogy a több elembõl álló részszempontok jogszerû értékelését biztosítsa. Az ajánlatkérõ elõzetesen az ajánlati felhívásban nem adta meg, hogy a második, harmadik és a negyedik részszempont körében az ajánlatok milyen tartalmi elemeit kívánja értékelni, így nem biztosította e részszempontok esetében a megfelelõ értékelés lehetõségét.<br>
Az ajánlatkérõ arra hivatkozott, hogy a részszempontokon belül alszempontokat nem határozott meg, nem is értékelt, miután a részszempontok csak egységesen, egyetlen kritériumként voltak értékelhetõk, amelynek a benyújtott ajánlatnak meg kellett felelnie.<br>
Jelen esetben a beszerzés tárgya maga is összetett (informatikai, telefon- és kábeltévé-hálózat kiépítése, központi kiszolgálógép (szerver) szállítása, telefonközpont és készülékek, szoftverrendszer szállítása stb.), így a mûszaki tartalom, a vállalt teljesítési és minõségi garanciák, a projekt késõbbi élete során nyújtott támogatás részszempontok esetében már csak ebbõl adódóan is több elem kerülhet figyelembevételre. A garanciák esetében azok idõtartamát, tartalmát, terjedelmét és a vállalt idõbeni kötelezettségeket is szerepeltetni kellett az ajánlatban, míg a projekt késõbbi élete során nyújtott támogatással összefüggésben a támogatás módját, idõtartamát, tartalmát és mennyiségi korlátját is kérte megadni az ajánlatkérõ, sõt további többlettámogatás vállalására is lehetõséget biztosított.<br>
A felhívásból azonban nem állapítható meg, hogy ezek közül mely elemeket és milyen súllyal kívánja az ajánlatkérõ értékelni.<br>
Az ajánlatkérõ által végzett értékelésrõl adott tájékoztatás is azt támasztja alá, hogy mindhárom részszempont esetében több elemet kívánt értékelni az ajánlatkérõ, hiszen a mûszaki tartalomnál a korszerûség, idõtállóság, költséghatékonyság stb., a garanciák esetében az idõtartam és a vállalt garanciák realitása, a projekt késõbbi élete során nyújtott támogatás esetében pedig például a megvalósítás után az egész büntetés-végrehajtás szervezet informatikai mûködõképességének fenntartását biztosító országos rendszerfelügyelethez illeszkedés, a mûködéshez szükséges, a frissítések biztosítására ajánlott idõintervallum szerepel mint figyelembe vett, értékelt tartalmi elem.<br>
Ebbõl következõen megállapítható, hogy a "mûszaki tartalom" "a vállalt teljesítési, minõségi garanciák" és "a projekt késõbbi életet során nyújtott támogatás" részszempontok értékelése ténylegesen is több elem együttes értékelésén alapult. Az ajánlati felhívásban alszempontok meghatározásáról egyik részszempont esetében sem rendelkezett, más formában sem utalt az értékelés alapjául szolgáló tartalmi elemekre, így e három részszempont meghatározása ellentétes a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontjával.<br>
A 34. § (4) bekezdés c) pontja szerinti követelmény teljesítésének elmaradása nem magyarázható azzal, hogy csak egy ajánlat került benyújtásra, illetve egy ajánlat volt várható. A Kbt. a részszempontokkal kapcsolatos követelmény teljesítése alól sem enged kivételt, még erre a körülményre tekintettel sem.<br>
Az ajánlatkérõ éppen a mûszaki tartalom körében biztosított lehetõséget a többváltozatú ajánlat tételére, tehát több ajánlat volt várható, de a részszempont meghatározásából nem állapítható meg, hogy az alternatív ajánlati elemek közül melyeket kívánt értékelni, illetve milyen súllyal.<br>
Nem helytálló tehát az az ajánlatkérõi álláspont, hogy egységes kritériumnak tekinthetõk e részszempontok, mivel csak a kiírásnak megfelelést, az érvényességet kellett vizsgálni, ez ugyanis csak az ajánlattételt követõen vált egyértelmûvé, de nem az ajánlati felhívás tartalmának, így a részszempontoknak a meghatározásakor.<br>
A Döntõbizottság arra tekintettel nem végezte el az ajánlatkérõ értékelésének részletes vizsgálatát, mert ténylegesen egy darab egyváltozatú ajánlat került benyújtásra, és így az ajánlatkérõ eljárását a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kötelezõ rendelkezése meghatározta.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2001-2002. évi költségvetésérõl szóló 2000. évi CXXXIII. törvény 59. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig egymillió Ft, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírságot kellett kiszabnia a jogsértés megállapítására tekintettel az ajánlatkérõvel szemben.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, és a kiszabható legalacsonyabb összegû bírság alkalmazását tartotta indokoltnak. A bírság mértékének megállapításánál tekintettel volt arra a Döntõbizottság, hogy ugyan az ajánlatkérõ súlyos jogsértést követett el, ez azonban az az érdemi döntésre kihatással nem volt arra figyelemmel, hogy egy ajánlat került benyújtásra a közbeszerzési eljárás során.<br>
A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a jogszabálysértésért felelõs személye. Az intézet parancsnoka is minõsülhet annak - aláírta az ajánlati felhívást -, ugyanakkor a közbeszerzési eljárás megindításakor készített, az eljárásért felelõsök megnevezését is tartalmazó iratban más személyeket, a bírálóbizottság tagjait jelöltek meg felelõsként.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött az eljárási költség viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 10.<br>
<br>
Dr. Bankó Ágnes s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>