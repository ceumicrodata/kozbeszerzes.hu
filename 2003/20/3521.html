<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3521)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.121/16/2003.<br>
<br>
Tárgy: a Sanamij Kft. jogorvoslati kérelme a Veszprém Megyei Önkormányzat közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kurtyán Edit ügyvéd (1024 Budapest, Margit krt. 27.) által képviselt Sanamij Budapest Kft. (1052 Budapest, Aranykéz u. 6., a továbbiakban: kérelmezõ)<br>
jogorvoslati kérelmének - melyet a dr. Bûrös László ügyvéd (1135 Budapest, Tahi út 53-59.) által képviselt Veszprém Megyei Önkormányzat (8200 Veszprém, Megyeház tér 1.) különféle orvosi mûszerek és készülékek szállítása tárgyú közbeszerzési eljárása ellen indított - a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére.<br>
Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással. Kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 150 000 Ft igazgatási szolgáltatási díjat.<br>
Ezt meghaladó részében a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. december 18-i számában a rendelkezõ részben megjelölt beszerzés tárgyában. A beszerzendõ hétfajta eszköz között szerepelt 1. tételként 1 db gõzsterilizáló autokláv is.<br>
A felhívás 14. pontja szerint az 1 db gõzsterilizáló autoklávra mûszaki szempontból - maximum három - alternatív ajánlatot is lehetett tenni, az ajánlati dokumentációban megadott paraméterek szerint. A dokumentáció szerint az alapajánlatnak 6STU, az alternatív ajánlatnak 8STU típusúnak kellett lenni.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, melyet 1-20-ig terjedõ pontszámozással, az gõzsterilizáló autokláv tekintetében a következõ bírálati részszempontok és alszempontok alapján kívánt kiválasztani:<br>
részszempontok	súlyszámok<br>
I. A berendezés mûszaki paraméterei, orvosszakmai elvárásoknak való optimális megfelelõsége, az ajánlati dokumentációban szereplõ követelményekben meghatározottaknál az ajánlatkérõ számára legelõnyösebb módon	10<br>
- a teljes rakomány (6STU) és a bruttó kamratér minél kisebb térfogataránya	3<br>
- a kamra négyszögletes kialakítása	3<br>
- a készülék lehetõ legkisebb beépítési mérete	2<br>
- a készülék melletti szerelõnyílás méretének nagysága	1<br>
- a készülék újszerûségének, korszerûségének foka a forgalombahozatali év alapján	1<br>
II. Az ellenszolgáltatás mértéke	8,6<br>
- beszerzési ár	6,6<br>
- karbantartási díj éves összege garancián túl	2<br>
III. Garanciális idõ	1<br>
A pontozás akként történik, hogy az egyes alszempontok értékelésekor a legjobb ajánlat a maximális pontszámot kapja, míg a többi ajánlatra adandó pontszámok a legjobb ajánlathoz való viszonyítással kerülnek meghatározásra.<br>
A dokumentáció kérdõíveket tartalmazott, melyeket ki kellett tölteni mint az alap (6STU) mint az alternatív (BSTU) ajánlatnál.<br>
Ajánlatkérõ 2003. január 20-án helyszíni bejárást biztosított, melyen kérelmezõ nem vett részt.<br>
Az ajánlattételi határidõre, 2003. január 28-ra a gõzsterilizáló autoklávra a kérelmezõ és a HOGE Kft. nyújtott be - 1-1 alap és 2-2 alternatív - ajánlatot ajánlatkérõ a március 4-én tartott eredményhirdetésen a HOGE Kft. alternatív ajánlatának alap-változatát hirdette ki nyertesnek.<br>
Kérelmezõ március 10-én jogorvoslati kérelmet terjesztett elõ a Döntõbizottsághoz, mely kérelmét háromszor kiegészítette.<br>
Kérte a jogsértés megállapítását, a szerzõdés idõközben való megkötésére tekintettel bírság kiszabását és ajánlatkérõ kötelezését a jogorvoslati eljárásban felmerült költségei megtérítésére.<br>
A március 10-i kérelemben sérelmezte a következõket:<br>
<br>
1. Ajánlatkérõ az eredményhirdetésen nem ismertette az érvényes és érvénytelen ajánlatokat, az elbírált ajánlatokra az egyes részszempontokból adott pontszámot és az összpontszámot. Mindössze annyit közölt, hogy az összességében legelõnyösebb ajánlatot a gõzsterilizáló autoklávra a HOGE Kft. tette, összpontszáma 378,72, a kérelmezõ összpontszáma pedig 344,76.<br>
<br>
2. Pontozása manipulatív, nem az ajánlatok között meglévõ különbségek valós tartalmának megfelelõen történt, valamint nem az összességében legelõnyösebb ajánlatot hirdette ki nyertesnek.<br>
A március 19-i kiegészítõ kérelmében a 2. kérelmi elemet fejtette ki.<br>
Elõadta, hogy az I. bírálati részszempont negyedik alszempontjából - a készülék melletti szerelõnyílás méretének nagysága - való értékelést azért vitatja, mert az összesítõ táblázat szerint a HOGE Kft. ajánlata szerinti szerelõnyílás 900 mm, a kérelmezõ ajánlata szerinti 800 mm, a valóság viszont az, hogy a HOGE ajánlata szerinti szerelõnyílás csak az egyik oldalon 900 mm, a másik oldalon 700 mm, a kérelmezõ ajánlata szerinti szerelõnyílás pedig mindkét oldalon 800 mm. Így a kiosztott 20 és 17,78 pont nem tükrözi az ajánlatok tényleges tartalma szerinti különbséget.<br>
Az I. bírálati részszempont ötödik alszempontjából való értékelést illetõen nem lehet megállapítani, hogy a 2002. éves fejlesztést ajánlatkérõ hogyan vette figyelembe, csak a forgalomba hozatal éve alapján nem lehet megállapítani a készülék mûszaki színvonalát.<br>
A II. bírálati részszempont értékelésnél ajánlatkérõ jogsértõen járt el, mert nem kért magyarázatot a HOGE Kft. irreálisan alacsony összegû, 12 000 Ft/db/év karbantartási díj ajánlatára nézve.<br>
A III. bírálati részszempontból való értékelésnél ajánlatkérõ nem vette figyelembe, hogy kérelmezõ a sterilizálókamrára és ajtajára átrozsdásodás és deformálódás ellen 15 év jótállást vállalt.<br>
Kifogásolta, hogy az összegzésbõl nem derül ki, hogy alapkiépítést vagy opciókkal növelt ajánlatot fogadott el nyertesként ajánlatkérõ. Az ár és a részszempontokhoz tartozó ajánlati elemek nem szerepelnek az összegzésben.<br>
Március 31-én, az ajánlatkérõ és a HOGE Kft. észrevételére válaszolva fenntartotta a kérelmében foglaltakat. Közölte, hogy képviselõje nem késett el az eredményhirdetésrõl. Közölte továbbá, hogy az általa ajánlott SAR 6.6.12 típusú készülék 2002. évi fejlesztés eredménye.<br>
Az április 1-jén beterjesztett kiegészítésben további részszempontokból is vitatta az értékelést, közölte, hogy a március 31-i iratbetekintés során értesült ezen kiegészítõ kérelmében elõadott tényekrõl, adatokról.<br>
Állította, hogy ajánlatkérõ 10 774 558 Ft ellenszolgáltatással kötötte meg a HOGE Kft.-vel a szerzõdést, holott az összegzés szerint 9 764 558 Ft-os ajánlatot értékelt. Kérte, hogy az értékelés felülvizsgálatakor a Döntõbizottság a 10 774 558 Ft árat vegye figyelembe.<br>
Elõadta, hogy a HOGE Kft. ajánlata szerinti készülék gõz-, áram- és vízfelhasználása tekintetében kedvezõtlenebb az õ ajánlatánál. A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése alapján az ajánlati árak összehasonlításánál ajánlatkérõnek figyelembe kellett volna vennie az õ ajánlata javára az üzemeltetés során felmerülõ alacsonyabb költségeket. Ez a tényezõ kihat az ellenszolgáltatás mértéke elbírálási szempontból való értékelésre.<br>
A HOGE Kft. átalánydíjas javításra adott ajánlata nem azonos a kiírás szerinti karbantartási díjjal. A karbantartás fogalma: "a használatban lévõ tárgyi eszköz - jelen esetben a gõzsterilizátor - folyamatos, zavartalan, biztonságos üzemeltetését szolgáló javítási, karbantartási tevékenység, ideértve a tervszerû megelõzõ karbantartást, a hosszabb idõszakonként, de rendszeresen visszatérõ nagyjavítást és mindazon javítási karbantartási tevékenységet, amelyet a rendeltetésszerû használat érdekében el kell végezni, amely a folyamatos elhasználódás rendszeres helyreállítását eredményezi. A javítás: szûkebb fogalom, nem azonos a karbantartással."<br>
A HOGE Kft. tehát nem a kiírás szerinti karbantartási munkákra adta meg ajánlatát, így az érvénytelen.<br>
A nyertes ajánlata további érvénytelenségi okaként hivatkozott arra is, hogy a kiírás szerint EN 285 szerint meg kellett adni percben a "134 Celsius-fok gõz, fém mûszerek, ill. textil, ezen belül a sterilizálási idõ, perc, valamint a 121 Celsius-fok gõz, fém mûszerek, ill. textil, ezen belül a sterilizálási idõ, perc" teljes ciklusidejét, a HOGE Kft. a ciklusidõket EN 285-ben nem adta meg.<br>
Elõadta, hogy a kiírás szerint meg kellett adni a beállítható programok számát. Az õ ajánlatában 9 beállítható program szerepel (8 + EN 285 szerinti), a nyertes ajánlata szerint is 9 a beállítható program száma, ez azonban valójában nem 9 programot jelent. Így az õ ajánlata ebben a tekintetben jobb a nyertes ajánlatánál.<br>
Közölte, hogy a II. részszempont második alszempontja körében kellett volna értékelni a szervizszolgáltatás két további alszempontját is, nevezetesen:<br>
- "az átalánydíjas karbantartási és javítási szerviz éves ára korlátlan kiszállással, alkatrész nélkül",<br>
- az "átalánydíjas karbantartási és javítási szerviz éves ára korlátlan kiszállással, alkatrészekkel együtt értve".<br>
A HOGE Kft. 75 000 Ft/év ára irreálisan alacsony, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése alapján ajánlatkérõnek erre nézve tisztázó kérdést kellett volna feltennie.<br>
Ajánlatkérõ kérte a jogorvoslati kérelem elutasítását.<br>
Elõadta, hogy az eredményhirdetésen ismertette az egyes részszempontok és alszempontok tekintetében figyelembe vett valamennyi ajánlati elemet. A kérelmezõ képviselõje késve érkezett, így csak az eljárás összefoglaló ismertetésénél volt jelen.<br>
Az I. bírálati részszempont negyedik alszempontjából való értékelésre vonatkozóan elõadta, hogy a készülék melletti szerelõnyílás méretét illetõen 100 mm eltérés van a HOGE Kft. és a kérelmezõ ajánlata között, ezt az eltérést arányosan tükrözi 20, illetõleg 17,78 pontszám.<br>
Az I. bírálati részszempont ötödik alszempontja értékelésével kapcsolatos kérelemre elõadta, hogy az ajánlott készülékek forgalombahelyezési idõpontjai arányosításával adott a HOGE Kft. részére 20, a kérelmezõ részére 19,96 pontot.<br>
A III. bírálati részszempontból való értékelésnél azért nem vette figyelembe a sterilizálókamra és ajtaja átrozsdásodás és deformálódás elleni 15 jótállást, mert a részszempont a készülék egészére és nem egyes alkatrészeire vonatkozott.<br>
Az ajánlatokban szereplõ alapkiépítést értékelte, a szerzõdést azonban két opció - 20 db kosár és berakókocsi töltõkerettel - lehívásával kötötte meg, így az alapkiépítés ajánlati ára 1 010 000 Ft-tal meg lett emelve.<br>
A HOGE Kft. észrevételében kérte a jogorvoslati kérelem elutasítását. Elõadta, hogy ajánlatkérõ az eredményhirdetésen részletesen ismertette az összegzés tartalmát, kérelmezõ képviselõje késve érkezett az eredményhirdetésre. Vitatta, hogy kérelmezõ a készülék szélességi méretét valósan adta volna meg.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg.<br>
Kérelmezõ sérelmezte, hogy ajánlatkérõ az eredményhirdetésen nem ismertette teljes mértékben az összegzés tartalmát, a gõzsterilizáló autoklávra vonatkozóan csak a nyertes ajánlat és az õ ajánlata pontszámát közölte.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Ajánlatkérõ arra hivatkozott, hogy az ismertetés a törvényben elõírt tartalommal történt meg, kérelmezõ képviselõje késve érkezett, így csak az eredményhirdetés végén megismételt összesítés ismertetését hallhatta.<br>
A Döntõbizottság a tárgyaláson elhangzott ajánlatkérõi nyilatkozatok és Romhányi Károly úr, a Veszprém Megyei Tüdõgyógyászat gazdasági igazgatója tanúvallomása, valamint az összegzés terjedelmének adatai egybevetésébõl megállapította, hogy az összegzés ismertetése nem történt meg teljes körûen.<br>
Ajánlatkérõ ekként nyilatkozott: Az eredményhirdetés 10.00 órakor kezdõdött, annak elején általános adatokat közölt, ami kb. két percet vett igénybe. Ezt követõen a további 23 percben az összegzés tételes adatait ismertette. Kérelmezõ képviselõje néhány perc késéssel érkezett, és hogy rendelkezzen a szükséges információkkal, megismételték az összegzés általános adatait.<br>
Romhányi Károly úr elõadta: Kérelmezõ képviselõje kb. 2 perces késéssel érkezett az eredményhirdetésre. Kérte a gõzsterilizáló autoklávra vonatkozó adatok ismertetését, ami meg is történt a mûszaki jellemzõk és az ellenszolgáltatás részszempontot illetõen, a további részszempontból való értékelés adatait azonban ajánlatkérõ nem ismertette.<br>
Az összegzés 13,5 oldalból áll, ez azonban nem tartalmazza az ajánlatoknak az egyes részszempontokból és alszempontokból figyelembe vett elemeit és az ezekre adott pontszámokat. Ezen adatokat ajánlatkérõ egy ún. pontozásos táblában rögzítette, ami 11 sûrûn teleírt lapon lévõ adathalmazból áll. Ahhoz, hogy mindez ismertetésre kerüljön, nem elegendõ az eredményhirdetés idõtartamaként ajánlatkérõ által megjelölt 25 perc, különös tekintettel arra a tényre, hogy a beszerzés 7-féle termékre irányult, e 7-féle termékre 14 érvényes ajánlat érkezett, három bírálati részszempontból - az elsõ részszemponton belül több alszempontból - történt az értékelés.<br>
A Döntõbizottság megállapította, hogy az összegzés tartalmának nem teljes körû ismertetése által ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
Kérelmezõ sérelmezte a gõzsterilizáló autoklávra tett ajánlatoknak az 1. részszempont negyedik alszempontjából való értékelését, álláspontja szerint az adott pontszámok nem az ajánlatokban meglévõ tényleges különbséget tükrözik. A szerelõnyílás alatt a gép mellett található üres területet kell érteni, ahova nem nyúlnak be a gép részei, és így errõl a területrõl szerelhetõ, javítható a készülék.<br>
A szerelõnyílás az ajánlati dokumentáció 32. és 39. oldalán elõírtak szerint minimum 600 mm a régi maradó készülék és az új beépítésre kerülõ készülék mellett is. A dokumentáció ezen oldalain ajánlatkérõ megadta a sterilizátor beépítési helye szélességét is, ami 1500 mm. Ezek szerint a rendelkezésre álló hely 1500 + 600 = 2100 mm.<br>
A helyszíni bejárás alkalmával felmérhetõ volt a készülék elhelyezésére szolgáló terület nagysága, ez végül is 2400 mm-nek bizonyult. Kérelmezõ a bejáráson nem volt jelen, a bejárás jegyzõkönyvének részére való megküldése által e tényrõl értesült.<br>
A dokumentáció 32. és 39. oldalán elõírtak szerint az ajánlatnak telepítési vázlatot is kellett tartalmaznia.<br>
A nyertes ajánlatának 93. oldalán a beépítést úgy oldotta meg, hogy a régi készülék mellett 600 mm-t hagyott meg, míg a saját beépítésre kerülõ 900 mm-es készüléke mellett 900 mm szerviztér van jelölve.<br>
A kérelmezõ ajánlatának 138 és 140 oldalán lévõ rajz szerint a 900 mm széles készülék mellett 600 mm + 200 mm szerviztér van jelölve.<br>
A 135. és 141. oldalon, a "Nyilatkozat a telepítésrõl" fejezetben leírtak szerint az "összes szerviztérrel együtt 1500 mm-t igénylõ készülék a rendelkezésre álló térben eltolható a megmaradó gép irányába és a szertér építészeti átalakítása nélkül is az egyik oldalán akár 700-800 mm-re növelhetõ, míg a másik oldalon a megmaradó gép felõli szerviztér is hasonló méretû lehet, így mindkét szerviztér mérete meghaladja a minimálisan elõírt méretet."<br>
Mindebbõl következik, hogy a nyertes a telepítési vázlatán 900 mm-t, míg a kérelmezõ a telepítési vázlatán 600 + 200 = 800 mm-t jelölt meg szerviztérként. Ezért a nyertes részére adott 20 pont és a kérelmezõnek adott 17,78 pont arányosan tükrözi az ajánlatok között e tekintetben fennálló különbséget.<br>
A Döntõbizottság megállapította, hogy ajánlatkérõ az I. részszempont negyedik alszempontjából helytállóan végezte az értékelést, ezért a jogorvoslati kérelmet ebben a részében elutasította.<br>
Kérelmezõ sérelmezte, hogy nem lehet megállapítani, hogy az I. részszempont ötödik alszempontjából ajánlatkérõ mi alapján pontozott - önmagában a forgalomba hozatal éve nem tekinthetõ kiindulópontnak a készülék mûszaki tartalma jellemzõire nézve.<br>
Az adott alszempontot ajánlatkérõ a felhívásban így határozta meg: "a megajánlott készülék újszerûségének, korszerûségének foka a forgalombahozatali év alapján." Ajánlatkérõ tehát a forgalomba hozatal évét tekintette olyan mérõszámnak, ami a készülék újszerûsége, korszerûsége tekintetében az összehasonlítás tárgyát képezi.<br>
Az alszempontot meghatározó felhívás 2002. december 18-án jelent meg. Kérelmezõ 2003. március 19-én, a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos jogvesztõ határidõn túl terjesztette elõ az alszempont tartalmát kifogásoló kérelmét, így az elkésett.<br>
A Döntõbizottság ezért a jogorvoslati kérelmet ebben a részében elkésettség címén elutasította.<br>
A Döntõbizottság mindamellett megjegyzi, hogy a HOGE Kft. ajánlatában 2002. évet, a kérelmezõ 1998. évet adott meg a forgalomba hozatal éveként, így a HOGE Kft. 20-as pontszámához képest a kérelmezõ 19,96-os pontszáma arányosan került meghatározásra.<br>
Kérelmezõ állította, hogy ajánlata a készülék programjainak számát illetõen jobb a nyertes ajánlatnál, sérelmezte, hogy ajánlatkérõ az értékelésnél ezt az ajánlati elemet nem vizsgálta.<br>
A felhívás szerint a készülék programjainak száma nem volt bírálati részszempont/alszempont. Ezért ez az ajánlati elem nem értékelhetõ, ajánlatkérõnek ebben a tekintetben nem kellett összehasonlítania az ajánlatokat.<br>
A Döntõbizottság megállapítja, hogy ajánlatkérõ nem követett el jogsértést azáltal, hogy a készülék programjainak száma alapján nem értékelte az ajánlatokat, ezért a jogorvoslati kérelmet ebben a részében elutasította.<br>
Kérelmezõ vitatta a II. részszempont elsõ alszempontjából való értékelés jogszerûségét. Elõadta, hogy a beszerzési ár értékelésekor ajánlatkérõnek figyelembe kellett volna vennie, hogy az ajánlata szerinti készülék az áram-, víz- és gõzfelhasználás tekintetében kedvezõbb a nyertes ajánlatánál. Az üzemeltetés során alacsonyabb energiaköltségekkel jár az õ készüléke, mint a nyertesé. Ennek a ténynek az ajánlati árak összehasonlításánál a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése alapján jelentõsége van.<br>
A <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése elõírja: "Az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást."<br>
Az ajánlatok értékelésének alapvetõ szabályait a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése így határozza meg: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja."<br>
A két rendelkezés összevetésébõl következik, hogy az 56. § (2) bekezdése szerinti korrekciót akkor kell alkalmazni, ha annak alkalmazására okot adó ajánlati elem bírálati részszempont vagy alszempont, azaz az adott ajánlati elem tárgya az összehasonlításnak.<br>
Kérelmezõ a készülékek áram-, víz és gõzfelhasználási különbségére alapította a kérelmét.<br>
Az ajánlati felhívásban nem szerepel bírálati részszempontként vagy alszempontként az áram-, víz- vagy gõzfelhasználás mértéke, ezért ajánlatkérõnek ebben a tekintetben nem kellett az ajánlatokat összehasonlítania. Ebbõl következik, hogy a korrekció alkalmazására sem volt köteles.<br>
A Döntõbizottság megállapította, hogy ajánlatkérõ nem követett el jogsértést azáltal, hogy a két ajánlat szerinti készülék energia felhasználása eltérésére tekintettel nem alkalmazott korrekciót valamelyik részszempont értékelése kapcsán, ezért a jogorvoslati kérelmet ebben a részében elutasította.<br>
A beszerzési ár alszempontból való értékelés helytállósága vitatása során kérelmezõ sérelmezte, hogy az összegzés szerint a HOGE Kft. 9 764 558 Ft-os ajánlatot tett, ezzel szemben ajánlatkérõ és a nyertes 10 774 558 Ft ajánlati árral kötötték meg a közbeszerzési szerzõdést.<br>
A szerzõdésben szereplõ ár mértéke nem az értékelés helytállósága körébe tartozó kérdés. A szerzõdéskötésre vonatkozó szabályokat a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése tartalmazza. Kérelmezõ nem ezen rendelkezés, hanem a Kbt. 55. § (6) bekezdése megsértése megállapítását kérte, ezért a kifogásolt magatartás jogsértõ volta megállapítására irányuló kérelem hiányában a Döntõbizottság e kérelmi elem megalapozottsága vizsgálatától eltekintett.<br>
A II. részszempont második alszempontjából való értékelést kérelmezõ több okból sérelmezte. Kifogásolta, hogy ajánlatkérõ nem kért magyarázatot a nyertes irreálisan alacsony összegû karbantartási díj ajánlatára vonatkozóan.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése így rendelkezik: "Ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie."<br>
Kétségtelen, hogy a garancián túli karbantartási díj éves összege az ellenszolgáltatás része lett azáltal, hogy ajánlatkérõ a II. értékelés részszempont meghatározásakor ezt az összeget az ellenszolgáltatás körébe vonta.<br>
Annak megítélése, hogy az ajánlattevõ által ajánlott ellenszolgáltatás mértéke kirívóan alacsony-e, az ajánlatkérõ kompetenciájába tartozik.<br>
Ajánlatkérõ úgy ítélte meg, hogy a nyertes ajánlat tárgya szerinti gépet nem kell gyakran karbantartani, így reálisnak tartotta a nyertes által megjelölt karbantartási díj mértékét. Az ajánlat szerint a garancia idõn túl évente négy alkalommal végzi a nyertes a karbantartást, a karbantartási díj a felhasznált alkatrészek árát nem tartalmazza. Ezen adatok alapján ajánlatkérõnek nem kellett túlzottnak tekinteni a karbantartási díjat.<br>
Kérelmezõ abból a közelítésbõl is vitatja a karbantartási díjat, hogy álláspontja szerint a HOGE Kft. ezért az összegért nem a kiírás szerinti karbantartást, hanem átalánydíjas javítást vállalt, a javítás fogalma nem azonos a karbantartáséval.<br>
A nyertes ajánlat 83. oldalán lévõ "Szerviznyilatkozat" részletezi az ajánlott készülék rendeltetésszerû használata biztosítása érdekében a nyertes által vállalt kötelezettségeket. A nyilatkozat elsõ része tartalmazza a garanciaidõn belüli szolgáltatások végzésére vállalt feltételeket, majd ezt követõen rögzíti a garanciaidõn túli szolgáltatás végzésére vállalt feltételt. Mivel a kiírás szerint csak e kétfajta intervallumra kellett tenni karbantartásra vonatkozó ajánlatot, az adott szövegkörnyezetben az "átalánydíjas javítás" szövegrész alatt értelemszerûen "átalánydíjas karbantartási díjat" kell érteni.<br>
Hivatkozott kérelmezõ ezen alszempontból való értékelés kifogásolásaként arra is, hogy ajánlatkérõnek az alszempont körébe be kellett volna vonnia a dokumentáció 41. oldalán lévõ táblázatban szereplõ többi elemet is (szervizszolgáltatás stb.). Kérelmezõ ezáltal a kiírás tartalmát vitatja, ezen kérelmével a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján elkésett.<br>
A Döntõbizottság megállapította, hogy kérelmezõnek a II. részszempont második alszempontjából való értékeléssel kapcsolatos kérelmei részben megalapozatlanok, más részében elkésett, ezért azt elutasította.<br>
Kérelmezõ vitatta ajánlatkérõ értékelése helytállóságát a III. részszempontból is, mivel ajánlatkérõ az értékelésnél nem vette figyelembe, hogy kérelmezõ a sterilizálókamrára és a kamra ajtajára átrozsdásodás és deformálódás ellen 15 év jótállást vállalt.<br>
A Döntõbizottság elfogadta ajánlatkérõ álláspontját, miszerint csak a készülék egészére ajánlott garanciális idõ volt bírálati részszempont, a készülék egyes részeire adott ajánlat nem, ezért a jogorvoslati kérelmet ebben a részében megalapozatlanság címén elutasította.<br>
Kérelmezõ két indokkal kérte a nyertes ajánlat érvénytelensége megállapítását.<br>
Az egyik indok az, hogy a nyertes karbantartási díj helyett javítási díjat adott meg.<br>
A nyertes a fentiekben már kifejtettek szerint a garanciális idõn túli karbantartási javításokra adta meg ajánlatát.<br>
A Döntõbizottság megállapította, hogy a kérelmezõ által elõadott érvénytelenségi ok nem áll fenn, ezért a jogorvoslati kérelmet ebben a részében elutasította.<br>
A másik indok az, hogy a nyertes a kiírásban foglalt elõírás ellenére nem adta meg EN 285 szerint is a sterilizálási futamidõket.<br>
A Döntõbizottság megvizsgálta a nyertes ajánlatot és megállapította, hogy annak 72. táblázatos oldala a következõket tartalmazza:<br>
Adja meg az alábbi programok teljes ciklusidejét<br>
Percben, EN 285-nek megfelelõen<br>
134 C gõz, fém mûszerek, ill. textil	42 perc<br>
  Ezen belül sterilizálási idõ perc	10 perc<br>
121 C gõz, fém mûszerek, ill. textil	56 perc<br>
  Ezen belül a sterilizálási idõ perc	20 perc<br>
A Döntõbizottság megállapította, hogy a nyertes ajánlat EN 285 szerint tartalmazza a programok teljes ciklusidejét, ajánlata e tekintetben érvényes, ezért a jogorvoslati kérelmet ebben a részében megalapozatlanság címén elutasította.<br>
Kérelmezõ kérte annak megállapítását, hogy ha ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55 § (</a>6) bekezdése szerint végezte volna az ajánlatok értékelését, akkor az õ ajánlata lett volna a nyertes.<br>
A Döntõbizottság megvizsgálta ajánlatkérõ értékelését a kérelmezõ által kifogásolt részszempontokból és alszempontokból, és megállapította, hogy ajánlatkérõ helytállóan végezte az ajánlatok értékelését, ezért a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d) és h) pontja szerint rendelkezett.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése megsértése miatt 1 000 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén kötelezõ a bírság kiszabása.<br>
A 88. § (4) bekezdése értelmében a bírság mértéke minimum 1 000 000 Ft, maximum a közbeszerzés értéke 30%-a.<br>
A Döntõbizottság a jogsértés súlyát és a beszerzés értékét figyelembe véve a minimum bírság kiszabását tartotta indokoltnak.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 9.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>