<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3508)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.102/13/2003.<br>
<br>
Tárgy: a Hoffmann Rt. kérelmezõ jogorvoslati kérelme Szombathely Megyei Jogú Város Önkormányzat ajánlatkérõ közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hoffmann Építõipari Rt. (8900 Zalaegerszeg, Köztársaság u. 1/A, képv.: dr. Deák Krisztina ügyvéd, 7102 Szekszárd, Pf. 519, a továbbiakban: kérelmezõ) kérelme alapján indult jogorvoslati eljárásban, melyet a Szombathely Megyei Jogú Város Önkormányzat (9700 Szombathely, Kossuth L. u. 1-3., képv.: dr. Sebestyén Zsolt ügyvéd, 9700 Szombathely, Széchenyi u. 4-6., a továbbiakban: ajánlatkérõ) által "PRENOR Kertészeti és Parképítõ Kft. telephelye kivitelezése" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját, a Kbt. 53. § (2) bekezdését, a Kbt. 43. § (4) bekezdését, valamint a Kbt. 61. § (7) bekezdését ezért a Döntõbizottság az ajánlatkérõ eljárást lezáró döntését megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki. Ezt meghaladóan a kérelmet elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg. Ajánlatkérõ 2002. november 20-án, a Közbeszerzési Értesítõ (K. É.) 47. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a részvételi szakaszt 2002. december 27-én kihirdetett döntésével lezárta. A részvétei szakasz döntése szerint 9 jelentkezõt minõsített alkalmasnak a szerzõdés teljesítésére, míg 1 jelentkezõ alkalmatlanságáról döntött. Az alkalmasnak minõsített pályázók részére az ajánlati felhívást 2002. december 30. napján küldte ki ajánlatkérõ.<br>
Az ajánlati felhívás 3. a) pontjában ajánlatkérõ részletezte a beszerzés mennyiségét, valamint rögzítette, hogy a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésének megfelelõen az ajánlati dokumentációban megjelöltekhez képest elfogad más, a megnevezettel egyenértékû teljesítést is.<br>
Az ajánlati felhívás 13. a) pontjában ajánlatkérõ meghatározta, hogy az összességében legelõnyösebb ajánlat szempontja szerint kíván értékelni, majd a 13. b) pontban ismertette az értékelés részszempontjait, súlyszámait, a kiadható pontszámok alsó és felsõ határát, valamint az értékelés módszerét az alábbiak szerint:<br>
részszempontok	súlyszámok<br>
- a mûszaki tartalmat lefedõ vállalási ár	40<br>
- a megajánlott fizetési feltételek	10<br>
- az igényeltnél kedvezõbb teljesítési határidõ vállalása	10<br>
- az igényeltnél kedvezõbb garanciális idõ vállalása	5<br>
- az igényeltnél kedvezõbb szavatossági idõ vállalása	5<br>
- az igényeltnél magasabb összegû késedelmi kötbér vállalása	5<br>
Alsó és felsõ ponthatár 1-100.<br>
A részszempontonként a legkedvezõbb ajánlat a legmagasabb, a legrosszabb a minimális pontszámot kapja. A közbensõk arányosságon alapuló pontokat kapnak.<br>
Az ajánlati felhívás 14. pontjában ajánlatkérõ lehetõséget adott a többváltozatú ajánlattételére.<br>
Az ajánlati felhívás 5. pontjában dokumentációt biztosított ajánlattevõknek.<br>
A dokumentáció II.3.2. pontjában ajánlatkérõ elõírta, hogy<br>
"A Kbt.-ben elõírt és az Ajánlati dokumentációban bekért információknak és okiratoknak az elõírt formában és tartalommal történõ benyújtásáért az ajánlattevõ felel. Hiányos és/vagy nem kielégítõ információk/okiratok benyújtásának következménye az ajánlat érvénytelenné nyilvánítása lehet, …"<br>
A dokumentáció II.7. pontjában meghatározta az ajánlatok kötelezõ tartalmát, és azok sorrendjét. Az a) pont szerint az ajánlati adatlapot a rendelkezésre bocsátott minta kitöltésével kérte elkészíteni.<br>
A dokumentáció II.9. pontjában az ajánlattétel formája címszó alatt ajánlatkérõ kikötötte, hogy:<br>
"Hiányosan kitöltött, vagy nem megfelelõen elkészített ajánlat figyelembe vétele nem kezdeményezhetõ."<br>
A II.15. pontban ajánlatkérõ hiánypótlási lehetõséget biztosított a Kbt.-ben foglaltaknak megfelelõen.<br>
A dokumentáció II.16. pontjába ajánlatkérõ meghatározta, hogy kérdéseket intézhet ajánlattevõkhöz az ajánlatban szereplõ részletek tisztázása, kifejtése tárgyában, annak érdekében, hogy az ajánlatok vizsgálatát és összevetését elõsegítse.<br>
A dokumentáció II.17. pontjában ajánlatkérõ az ajánlatok vizsgálatáról tájékoztatta ajánlattevõket. Ebben megismételte a hiánypótlás lehetõségét. Kijelentette, hogy megfelelõ az az ajánlat, amely alapvetõ eltérés nélkül összhangban van a felhívás és dokumentáció feltételeivel. Alapvetõ eltérésként értékelte ajánlatkérõ azokat az eltéréseket, amely a beszerzés árát, célját, minõségét, befejezését/ütemezését lényegesen befolyásolja, illetve a dokumentációtól eltérõ módon lényegesen korlátozza ajánlatkérõ jogát vagy ajánlattevõ szerzõdéses kötelezettségét.<br>
A dokumentáció II.14.2. pontjában ajánlatkérõ az értékelési részszempontok szerint ismertette, hogy a részszempontokon belül mik az elvárásai, e körben rögzítette, hogy a "vállalt késedelmi kötbér nagysága" körében legalább 500 000 Ft/nap késedelmi kötbér megajánlását kéri, de ennél magasabb összegû kötbért elfogad és értékelési részszempontként figyelembe vesz.<br>
Ajánlatkérõ azon túl, hogy lehetõvé tette a többváltozatú ajánlat tételét, e körben sem a felhívásban, sem a dokumentációban semmilyen további, az ajánlat elkészítésével kapcsolatos elõírást, formai, tartalmi feltételt nem tett.<br>
Az ajánlati dokumentáció iratmintákat is tartalmazott, így többek között ajánlattevõi nyilatkozatmintát a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésben foglaltakra, ajánlati adatlapot, és vállalkozási szerzõdéstervezetet is.<br>
Ajánlati szakban ajánlatkérõ konzultációs lehetõséget biztosított 2003. január 15. napján, amelyen ajánlattevõk kérdéseket intéztek ajánlatkérõhöz, és ajánlatkérõ helyszíni konzultációt tartott. A konzultáción a KÉSZ Kft. tett fel kérdést az alternatív ajánlattétellel kapcsolatban. A KÉSZ Kft. ajánlattevõ kérdésére ajánlatkérõ válaszában rögzítette, hogy mely munkanemekre tartja elképzelhetõnek az alternatívák megajánlását (ezek: épületszerkezet monolit helyett elõre gyártott, tetõszerkezet kialakítása és a fémlemez burkolatra). Tájékoztatta a ajánlattevõket arról, hogy a módosításokat a tervezõvel egyeztetni kell és az egyeztetést dokumentálni szükséges, amelyet be kell nyújtani.<br>
Az ajánlattételi határidõ 2003. február 11. napja volt, melyre 9 db ajánlattevõ nyújtott be ajánlatot. Ezek: a Mélyépítõ Bp. Kft., az ALBA REGIA Rt., az ALTERRA Kft., a HOFFMANN Rt. (1 alap + 1 alternatív), a POLÁRIS Rt., a KÉSZ Kft.(1 alap + 2 alternatív), a Komplexitás Kft., a CONSTRUKT Kft. (1 alap + 1 alternatív), és a STRABAG Rt.<br>
Ajánlatkérõ által létrehozott Közbeszerzési Bizottság értékelte az ajánlatokat és a 2/2003 (II. 25.) Közbesz. Biz. határozattal döntött a kérelmezõ ajánlatának érvénytelenségérõl és a 3/2003. (II. 25.) Közbesz. Biz. határozattal döntött a nyertesrõl és a második helyezettrõl.<br>
Ajánlatkérõ nyilvánosan, 2003. február 26-án hirdette ki az eljárást lezáró döntését. Ez alapján az eljárás nyertese az Alterra Kft., az õt követõ legkedvezõbb ajánlat a POLARIS Rt. ajánlata. A kérelmezõ ajánlatát pedig érvénytelennek nyilvánította. Ajánlatkérõ az Összegzés c. iratot a jelen lévõ ajánlattevõknek átadta, a többi ajánlattevõnek az eredményhirdetési jegyzõkönyvvel együtt megküldte. Kérelmezõ az eredményhirdetésen jelen volt. Az összegzés szerint kérelmezõ ajánlata érvénytelen, az indoklás szerint: "Ajánlata nem felel meg az ajánlati felhívásban, illetõleg a dokumentációban meghatározott feltételeknek."<br>
Kérelmezõ 2003. március 3-án nyújtott be jogorvoslati kérelmet, melyet 2003. március 10-én kiegészített. Kérelmében az érvénytelenné nyilvánító döntést sérelmezte, a kiegészítésben pedig a kötbérmegajánlások értékelésének módszerét kifogásolja. Álláspontja szerint ajánlatkérõ kizárólag jogszabályhelyre történõ indoklása nem felel meg a Kbt. elõírásainak. Ajánlatkérõnek közölnie kellett volna az érvénytelenné nyilvánítás konkrét indokait. Feltételezi, hogy az ajánlattevõi nyilatkozat hiányos kitöltése okozta az érvénytelenséget, amely a Kbt. 43. § (3) bekezdése szerint olyan formai hiányosság, amely pótolható lett volna. A hiányzó adat (vállalási ár) az ajánlat többi részébõl több helyen pontosan és egyértelmûen megállapítható volt. Megjegyzi, hogy a kérdéses adatlap eleve hibás volt, mert az alternatív ajánlat részt nem tartalmazta.<br>
A kötbér megajánlások értékelésénél álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mert a vállalások felsõ határát nem, csak a napi kötbért értékelte.<br>
Kérte az érvénytelenné nyilvánító döntés megsemmisítését, ajánlatkérõ kötelezését, hogy a kérelmezõ ajánlatát vonja be az értékelésbe. Kérte továbbá ideiglenes intézkedésként a szerzõdéskötés megtiltását.<br>
Ajánlatkérõ észrevételében elõadta, hogy álláspontja szerint az eredményhirdetésen az elutasítás konkrét indoka elhangzott, az összegzésben a Kbt. szerinti gyûjtõfogalmat használták. Álláspontja szerint a hiányosan kitöltött irat nem tartozik a pótolható hiányok körébe, még akkor sem, ha az ajánlat többi részében szerepel. Különösen azért nem formai hiányosság, mert kérelmezõ alternatív ajánlatot is benyújtott.<br>
Kéri a kérelem elutasítását.<br>
Ajánlatkérõ a jogorvoslati eljárásban megtartott tárgyaláson nyilatkozott, hogy a az kérelmezõ érvénytelenségét megalapozó indokok az alábbiak voltak:<br>
Alapajánlat esetén<br>
<br>
1. Az ajánlatban nincs nyilatkozat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlatkérõ által kiadott formanyomtatványon az ellenszolgáltatás összegérõl.<br>
<br>
2. A szerzõdést a kérelmezõ nem az ajánlatában foglaltakkal egyezõen töltötte ki, ugyanis a szerzõdéstervezetben 15 napos fizetési határidõ került megjelölésre, míg ajánlata más részén 60 nap került megjelölésre.<br>
Ajánlatkérõ nyilatkozott, hogy kérelmezõ alternatív ajánlata is érvénytelen lett, mivel az alapajánlatban kifogásolt hiányok az alternatív ajánlatnál is felmerültek, továbbá érvénytelenségi okként jelentkezett, hogy az alternatív ajánlat mûszaki tartalmára vonatkozó tervezõi nyilatkozat negatív volt.<br>
Ajánlatkérõ tárgyaláson tett nyilatkozata alapján fenntartotta, hogy helyesen értékelte az ajánlatokat a kötbér vonatkozásában, a dokumentációba konkrétan elõírta, hogy a kötbér nagysága körében a napi késedelmi kötbért kívánja értékelni, így ennek megfelelõen járt el az értékelésnél is.<br>
Kérelmezõ a tárgyaláson megismert érvénytelenségi okok tükrében változatlanul fenntartotta, hogy jogsértõ az ajánlatkérõ döntése az ajánlata érvénytelenítése körében. Kérelmezõ elõadta, hogy a megállapított hiányok semmiképpen nem tekinthetõen tartalminak, az ajánlat egyértelmû nyilatkozatot tartalmaz a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése körében, igaz ugyan, hogy a szerzõdéstervezetben 15 napos határidõ került feltüntetésre, de felolvasólapon 60 napos fizetési határidõ szerepelt, az összegzésben még ajánlatkérõ is ezt a vállalást tüntette fel.<br>
Az alternatív ajánlat tekintetében is vitatja a érvénytelenségi okokat, továbbá kifejtette, hogy ajánlatkérõ semmilyen rendelkezést nem adott az alternatív megajánlás tekintetében, így az alternatív ajánlatok objektív, korrekt összehasonlítását nem is lehet elvégezni.<br>
A Döntõbizottság 2003. március 5-én a D.102./3/2003 sz. határozatával ideiglenes intézkedéssel élt és a szerzõdéskötést megtiltotta.<br>
A Döntõbizottság megállapította, hogy kérelmezõ jogorvoslati kérelme részben alapos az alábbiak szerint:<br>
I. A kérelmezõ vonatkozó érvénytelenségi döntése ajánlatkérõnek az alábbiak szerint nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Jelen eljárásban ajánlatkérõ a kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltakra történõ hivatkozással nyilvánította érvénytelennek, miszerint az ajánlat nem felelt meg a felhívás és dokumentáció feltételeinek. Ajánlatkérõ azonban a felhívásában rögzítette, hogy a közbeszerzési eljárás során lehetõséget ad a Kbt. 43. § (4) bekezdése szerinti hiánypótlásra. Ajánlatkérõ tehát döntött arról, hogy az ajánlatokkal kapcsolatban felmerült hiányosságok esetén azok pótlását - ha a hiány olyan természetû, hogy arra a törvény kiterjed - megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján pedig az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás, vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással, vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése szerint a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(6) bekezdése kimondja továbbá, hogy az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni és - ha annak feltételei fennállnak - az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) Az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Ajánlatkérõ érvénytelenségi okként elsõként azt jelölte meg, hogy az általa a dokumentációban kiadott formanyomtatványon (nevezetesen az ajánlattevõi nyilatkozat) nem szerepel a vállalási összeg, így e körben nem tett kifejezett nyilatkozatot a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének megfelelõen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A fenti jogszabályhely által szabályozott nyilatkozatételi kötelezettségre kötelezõ formai elõírást nem tartalmaz, e körben ajánlatkérõ adott iratmintát a dokumentációban, meghatározta, hogy milyen formában kéri megtenni a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírtakat.<br>
Megvizsgálva a kérelmezõ ajánlatát, egyrészt annak 2. oldalán szereplõ ajánlati adatlapon a kért ellenszolgáltatás összegérõl egyértelmûen nyilatkozik mind az alapajánlat, mind az alternatív ajánlat vonatkozásában, valamint az egyéb szerzõdéses feltételekre is. A kérelmezõ ajánlatának 12. oldalán csatol egy nyilatkozatot, amelyben a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésére hivatkozva nyilatkozik, hogy a felhívás feltételeit elfogadja, a szerzõdést teljesíti, mégpedig az ajánlatban vállat szerzõdéses feltételek mellett.<br>
Ezen túl a kérelmezõ ajánlatának 6. oldalán csatolja az ajánlatkérõ által kiadott nyilatkozat mintát cégszerûen aláírva amelyen egyedül a vállalási összeg nem került kitöltésre.<br>
A kérelmezõ a vállalási összeget a ajánlatában fent hivatkozottakon túl még a szerzõdéstervezetben is megismételte az alapajánlatra vonatkozóan.<br>
A fent ismertetettek alapján a Döntõbizottság álláspontja szerint nem helytálló ajánlatkérõ azon hivatkozása, hogy a kérelmezõ ajánlatában nem volt kifejezett nyilatkozat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ellenszolgáltatás összegére. A kérelmezõ ajánlatában több helyen kifejezett nyilatkozat szerepel - egybehangzóan - az ellenszolgáltatás összegére.<br>
Az, hogy a kérelmezõ nem töltötte ki az ajánlatkérõ által kiadott formájú nyilatkozaton az ellenszolgáltatás összegét, a kiadott minta nem megfelelõ formában történõ kitöltését jelenti, de semmi esetre sem lehet úgy értékelni, hogy nincs e körben kérelmezõi nyilatkozat.<br>
Mivel pedig ajánlatkérõ biztosította a hiánypótlás lehetõségét a felhívásában, így a fent idézett jogszabályhelyek értelmében a kérelmezõ ajánlatában hiányosnak ítélt iratmintát hiánypótlás keretében pótoltatni kellett volna, ezáltal jogszerûen kiküszöbölhette volna a kérelmezõ hiányosságát, miután az formai jellegû hiánynak minõsül, amely nem változtatna az ajánlat tartalmán.<br>
A fenti indokok alapján ajánlatkérõ azzal hogy nem biztosított kérelmezõ számára hiánypótlási lehetõséget, jogsértõ módon jelölte meg érvénytelenségi okként a nem megfelelõ formában kitöltött iratra tekintettel.<br>
Ajánlatkérõ második okként jelölte meg az érvénytelenségi döntést alátámasztandó, hogy a kérelmezõ a fizetési határidõ körében eltérõ vállalást jelölt meg a szerzõdéstervezetben és az ajánlati adatlapon.<br>
A kérelmezõ ajánlatának 2. oldalán található ajánlati adatlapon 60 napos fizetési határidõt vállal. Az ajánlatához csatolt szerzõdéstervezet VII. 27. pontjában 15 nap szerepel fizetési határidõként (ajánlat 101. oldala).<br>
E körben a Döntõbizottság megállapította, hogy a kérelmezõ az ajánlatkérõ által a dokumentációban kiadott szerzõdéstervezetet csatolta ajánlatához akként, hogy a kiadott tervezetben kipontozott részeket töltötte ki megfelelõen.<br>
Az ajánlatkérõ a dokumentációjában kiadott szerzõdéstervezet minta VII. 27. pontjában egyértelmûen 15 napos határidõt szerepeltetett. A szerzõdéstervezet-mintában ajánlatkérõ az ajánlattevõk által kitöltendõ szerzõdési feltételeket kipontozta. A számlák kiegyenlítése körében a szerzõdéstervezet 15 napot jelölt meg, e helyen kitöltendõ adat kizárólag a vállalkozó bankszámlája volt.<br>
Ajánlatkérõ a tárgyaláson tett nyilatkozata alapján elismerte, hogy e körben élhetett volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglalt kérdésfeltevés lehetõségével.<br>
A Döntõbizottság álláspontja szerint ajánlatkérõ a fizetési határidõ vállalása körében is jogsértõen alapozott érvénytelenségi okot.<br>
A fent kifejtettek álapján tehát a Döntõbizottság megállapította, hogy ajánlatkérõ jogszerûtlenül, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja, az 53. § (2) bekezdés és a Kbt. 43. § (4) bekezdésének megsértésével nyilvánította érvénytelennek a kérelmezõ ajánlatát.<br>
Megalapozottnak találta a Döntõbizottság azon kérelmezõi hivatkozást is, miszerint ajánlatkérõnek az érvénytelenítés konkrét indokait is meg kellett volna adnia.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének, vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A fent hivatkozott 5. sz. melléklet 3. pontja szerint az érvénytelen ajánlatot tevõ, kizárt, illetve alkalmatlan ajánlattevõk esetében ismertetni kell az érvénytelenség, kizárás, alkalmatlanság indokait is.<br>
Osztotta a Döntõbizottság a kérelmezõ álláspontját, miszerint kizárólag a jogszabályhely megjelölése nem elégítik ki az ajánlatkérõ indokolási kötelezettségét. Jelen esetben az érvénytelenség indokai az ajánlatkérõ által a jogorvoslati tárgyaláson ismertetett azon, a felhívás, illetve a dokumentációtól való konkrét eltérések voltak (nevezetesen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének nem megfelelõ nyilatkozat, valamint a szerzõdéstervezet és az adatlap eltérése), amelyek következménye volt a Kbt. 52. § (2) bekezdés d) pontjának megállapítása.<br>
Az érvénytelenséget megalapozó indokok ajánlatevõkkel történõ közlését a fenti jogszabályhelyen túl a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése is kötelezõen elõírja. Ezen jogszabály rendelkezése szerint ugyanis az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
Ajánlatkérõ azonban az összegzésben nem ismertette a döntése konkrét indokát, azokat a kérelmezõ kizárólag a jogorvoslati eljárás során tartott tárgyaláson ismerhette meg konkrétan, ezzel pedig ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésében elõírt kötelezettségét.<br>
II. Az alternatív ajánlatok tekintetében a Döntõbizottság az alábbiakat állapította meg.<br>
A jelen közbeszerzési eljárásban 3 ajánlattevõ (kérelmezõ, a KÉSZ Kft. és a Construct Kft.) tett alternatív ajánlatot.<br>
A közbeszerzési eljárás eredményérõl ajánlatkérõ által létrehozott Közbeszerzési Bizottsága hozta meg. A Közbeszerzési Bizottság 2003. február 25-ei ülésén döntött a jelen közbeszerzési eljárás eredményérõl a bizottsági ülésrõl felvett jegyzõkönyv tanúsága szerint a bizottsági ülésen esett szó a 3 ajánlattevõ alternatív ajánlatáról, illetve arról, hogy azok a negatív tervezõi ajánlatok miatt nem fogadhatóak el. A bizottsági ülésen - az arról felvett jegyzõkönyv szerint azonban nem született döntés az alternatív ajánlatokról. A közbeszerzési eljárás eredményhirdetési jegyzõkönyve és az elkészített összegzés sem tartalmazza, hogy az alternatív ajánlatok sorsa mi lett.<br>
A fent kifejtettek alapján tehát nincs olyan döntése ajánlatkérõnek az alternatív ajánlatok tekintetében, amely a Döntõbizottság által felülvizsgálható lenne, a rendelkezésre álló iratok alapján ajánlatkérõ nem hozott döntést e kérdésben. Ajánlatkérõ által a jogorvoslati eljárásban elõadottak az alternatív ajánlatok érvénytelensége körében nem helyettesíti, illetve nem orvosolja azt a tényt, hogy ajánlatkérõ elmulasztott dönteni az alternatív ajánlatok kérdésében.<br>
III. Ezt követõen a Döntõbizottság megvizsgálta, hogy ajánlatkérõ a kötbérértékelés körében követett-e el jogsértést a kérelmezõ kérelmében kifejtettek szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ értékelési részszempontként a késedelmi kötbér nagyságát határozta meg. E körben a dokumentáció 10. oldalán a II. 12. pontban rögzítette, hogy mit ért a késedelmi kötbér nagysága alatt, ez pedig a napi késedelmi kötbér volt, amely körében minimálisan 500 000 Ft/napi vállalást írt elõ és rögzítette, hogy az ennél magasabb kötbérvállalást fogja értékelni és figyelembe venni az értékelésnél.<br>
Ajánlatkérõ joga; hogy meghatározza, milyen elemeket kíván értékelni az összességében legelõnyösebb ajánlat körében, ezen rézszempontokat elõre meg kell határoznia a felhívásban. Ajánlatkérõ jelen esetben ezen kötelezettségének eleget tett, valamint a dokumentációban meg is határozta, hogy mit tekint a résszempontok tartalmi elemének, így a késedelmi kötbér nagysága körében is. A fentiek alapján a Döntõbizottság álláspontja szerint kérelmezõ megalapozatlanul kifogásolta az ajánlatkérõ által értékelésbe nem vont tartalmi elemet a késedelmi kötbér nagysága körében, ezért kérelmezõ kérelmét e körben elutasította.<br>
A kérelmezõ kérelmében hivatkozott arra is, hogy ha nem kerül kizárásra, úgy az értékelési részszempontok alapján nyertes ajánlattevõ lett volna.<br>
Tekintettel azonban arra, hogy ajánlatkérõ a kérelmezõ ajánlatát érvénytelennek minõsítette és nem vonta be az értékelésbe, a Döntõbizottság nem végezhette el ajánlatkérõ helyett az értékelést, ezzel ugyanis ajánlatkérõ helyett hozna döntést, ez pedig nem feladata a Döntõbizottságnak.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta, egyebekben a kérelmet a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft, természetes személyek tekintetében 100 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.<br>
Tekintettel arra, hogy a döntés meghozatala bizottsági döntések eredménye, így személyi felelõsség megállapításának és személyi bírság alkalmazásának jogszerû feltételei nem voltak adottak az eljárásban a Döntõbizottság számára.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 14.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>