<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3459)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.90/19/2003.<br>
<br>
Tárgy: a SPC-ISOLATE Kft. kérelmezõ jogorvoslati kérelme a Gyermek- és Ifjúsági Centrum Kht. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SPC-ISOLATE Építõipari Szolgáltató Kft. (4029 Debrecen, Fényes udvar 2., képv.: dr. Miskolczi Judit ügyvéd, 4042 Debrecen, Pallagi u. 13., a továbbiakban: kérelmezõ) kérelme alapján indult jogorvoslati eljárásban, melyet a Gyermek- és Ifjúsági Centrum Kht. (8250 Zánka, a továbbiakban: ajánlatkérõ) által "8105 m2 tetõszigetelés" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, valamint a Kbt. 59. § (1) bekezdését, ezért a Döntõbizottság az ajánlatkérõvel szemben 1 500 000 Ft, azaz egymillió-ötszázezer forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2003. január 2-án, a Közbeszerzési Értesítõ (K. É.) 1. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a felhívás 11. pontjában az ajánlattevõ pénzügyi, gazdasági és mûszaki alkalmassága igazolására szolgáló illetõleg a szerzõdés teljesítésére alkalmatlannak minõsítés adatok és tények körét írta elõ.<br>
A felhívás 13. pontjában ajánlatkérõ megjelölte, hogy az összességében legelõnyösebb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát, valamint az értékelés módszerét az alábbiak szerint:<br>
részszempontok	súlyszám<br>
- ajánlati ár	5<br>
- vállalt teljesítési határidõ	3<br>
- késedelmi kötbér mértéke	2<br>
- jólteljesítési garancia %-os mértéke	2<br>
Az adható pontszám 1-10. A legkedvezõbb ajánlat 10 ponttal, a köztes ajánlatok pontszámának meghatározása arányosítással történik.<br>
Ajánlatkérõ ajánlati dokumentációt is készített, amely a ajánlattétel feltételeit, az elvégzendõ munkákat, az ajánlatkivonatot, a részletes szerzõdés feltételeket tartalmazta.<br>
A dokumentációban ajánlatkérõ az ajánlatok elbírálása körében az ajánlati felhívásban foglaltakat ismételte meg, egyéb további információt nem adott, sem az értékelés módszerére, sem a részszempontok tartalmi elemeire nézve.<br>
Helyszíni konzultációra 2003. január 21-én került sor.<br>
Az ajánlattételi határidõre, 2003. február 12-re 15 db ajánlat érkezett.<br>
Ajánlatot tett: kérelmezõ, a SPIDI-BAU Kft., a Megastruktúra Kft., az ISI-SYS Rt., a CSIZIKO Kft., az AKVA-PLAST Kft., a HAMIX Kft., a PRODUKT Kft., az ISO-TRADE Kft., a Liget '94 Kft., a Finish Kft., a Tetõ Plussz Kft., az Integrál Penta Kft., a PANNONBAU Kft. és a Szabó és Társa Kft.<br>
Ajánlatkérõ megvizsgálta az ajánlatokat, döntött az érvényesség és alkalmasság kérdésében, majd értékelte az ajánlatokat.<br>
Az eredményhirdetésre 2002. február 17-én került sor, melyen a PRODUKT Kft. ajánlatát hirdették ki nyertesnek 101 ponttal, míg a kérelmezõ ajánlata 100 pontot ért el, míg 7 ajánlatot érvénytelennek nyilvánítottak.<br>
Ajánlatkérõ a nyertesnek kihirdetett ajánlattevõvel a szerzõdést 2003. február 25-én megkötötte.<br>
Kérelmezõ 2003. február 24-én nyújtott be jogorvoslati kérelmet hiányosan, melyet a Döntõbizottság felhívására 2003. február 27-én kiegészített. Kérelmezõ kérelmében sérelmezte az ajánlatkérõ értékelését és eljárást lezáró döntését. Álláspontja szerint ajánlatkérõ értékelése nem felel meg a Kbt. szabályainak, mert a felhívásban meghatározott arányosítást nem egységes módszerrel végezte el az összes részszempontra. Az elsõ 3 részszempontot a teljes pontmezõ kihasználására alkalmas képlettel értékelte és a legkedvezõtlenebb ajánlatok a min. 1 pontot kaptak, míg a negyedikben pedig a legalacsonyabb pontszám 4 volt. Megítélése szerint ez a módszer az értékelés végeredményét torzította. Álláspontja szerint szabályos értékeléssel - tehát valamennyi részszempontnál azonos módszerrel történõ arányosítás esetén - az õ ajánlata éri el a legmagasabb összpontszámot, ezért ajánlatkérõ megsértette a Kbt. 24. § (1) és (2), a 34. § (3) bekezdés d) pontját, mivel nem azonos módszert alkalmazott valamennyi részszempont értékelésénél.<br>
Kérte a döntés megsemmisítését, ha ez nem lehetséges, akkor a jogsértés megállapítását és bírság kiszabását. Kérte ideiglenes intézkedés alkalmazását.<br>
Ajánlatkérõ észrevételében kérte a kérelem elutasítását. Elõadta, hogy az ajánlatok értékelésénél több dolgot kellett figyelembe venni, és ez nem teszi lehetõvé matematikai formula alkalmazását. Pl. a jólteljesítési garancia esetében nemcsak annak mértéke, hanem annak idõtartama is fontos.<br>
Ajánlatkérõ elõadta továbbá, hogy a Kbt. - kérelmezõ által hivatkozott - 34. § (3) bekezdése a ponthatárok közötti pontozásra módszert ajánl és nem számítási képletet.<br>
Az ajánlati árat és a határidõt úgy értékelték, hogy a legjobb és a legrosszabb ajánlat közötti különbséget osztották fel arányosan, de ezt a módszert nem lehetett alkalmazni a kötbérre és a jólteljesítési garanciára, mert véleménye szerint ezekben a szempontokban az ajánlatokat nemcsak a legjobbhoz, hanem egymáshoz is kellett viszonyítani. Álláspontja szerint az adott pontszámok arányban állnak az ajánlatokkal, és a beérkezett ajánlatok közül a megfelelõ ajánlatot választották ki.<br>
A tárgyalást követõen kiegészítõ észrevételében ismertette, hogy az ajánlati ár és a határidõ részszempont körében a (vizsgált elem-legkedvezõbb ajánlati elem/legkedvezõtlenebb elem-a legkedvezõbb elem) × 10 módszerével meghatározott pontérték kerekített értékét vonta le az adható maximális pontszámból. Igaz, hogy ezzel a módszerrel a legkedvezõtlenebb ajánlati elem pontszáma 0, de mivel a megadott ponthatár alsó határa 1 pont volt, így ezen esetben 0 pont helyett 1 pontot állapítottak meg. Továbbra is fenntartotta, hogy a kötbér és a jólteljesítési garancia körében az elõzõ részszempontoknál alkalmazott módszer nem kerülhetett figyelembevételre.<br>
Ajánlatkérõ kifejtette, hogy a kötbérértékelési részszempontnál amellett, hogy a vállalásokat a legkedvezõbb ajánlati elemhez viszonyítottan értékelte, elkerülhetetlen volt, hogy a vállalásokat egymáshoz is viszonyítsák. Az értékelés során a pontszámok kiosztására a legkedvezõtlenebb ajánlati elemhez viszonyítva került sor, a pontozás módszere volt:<br>
   (vizsgált/2)<br>
1 + ---------<br>
    legkisebb<br>
A legkedvezõtlenebb kötbérvállalás 50 000/nap (1 pont) volt, a legkedvezõbb 3 000 000 Ft/nap (10 pont)<br>
A jólteljesítési garancia mértéke esetében ajánlatkérõ elõadta, hogy a %-os mértéke mellett a megajánlott idõtartamot is vizsgálta és értékelte. Ebben az esetben álláspontja szerint nem lehet a legkedvezõbbet és a legkedvezõtlenebbet megjelölni, így az értékelés során meghatározták az egy évre tett 10%-os vállalás pontszámát (mivel a Liget '94 Kft. által vállalt jólteljesítési garancia 1 év 10%, 2. év 5%, 3. év 3% volt ajánlatkérõ számára a legkedvezõbb. Az elsõ év után a 2. és 3. évben kifizetésre kerül a jólteljesítési garancia 70%-a, így ezen ajánlati elem 30%-kal jobb mint az egy évre vállalt 10%-os vállalás).<br>
Ezután a többi ajánlati elem pontszáma lineáris arányosítással megállapítható, amit az alábbi aránypárral határoztak meg: y/1,3y = x/10 (ahol y: 10%-os jólteljesítési garancia, x: a 10%-os jólteljesítési garancia ajánlat pontszáma 10: a maximálisan adható pontszám).<br>
A kérelmezõ az ajánlatkérõ kiegészítõ észrevételére nyilatkozva továbbra is fenntartotta a kérelmében tett kifogásait az eljárást lezáró döntéssel szemben. Kifejtette, hogy ajánlatkérõ az ajánlati ár értékelési részszempont esetén egyenes arányosítást alkalmazott, azonban annak képlete nem megfelelõ, hiszen ezáltal a legkedvezõtlenebb ajánlati elem pontszám 0, míg a kiírás szerint ajánlatkérõ 1-10 pont között kívánt értékelni. Az, hogy a képlettel eredményezett 0 pont helyett 1 pontot osztott ki, torzította az értékelést. Az egyenes arányosítás helyes képlete megítélése szerint:<br>
          (legjobb ár -vizsgált ár)<br>
P =1 + ---------------------------- × 9<br>
      legmagasabb ár-legalacsonyabb ár<br>
A határidõ vonatkozásában a kérelmezõ az ajánlati árnál kifejtetteket tartotta fenn.<br>
A kötbér-értékelési részszempont vonatkozásában kérelmezõ kifejtette, hogy ajánlatkérõ egyrészt teljesen eltért az elsõ két szempontnál alkalmazott képlettõl, illetve értékelése nem felel meg a felhívás 13. b) pontjában ajánlatkérõ által meghatározottaknak.<br>
A jólteljesítési garancia értékelési szempont esetében a kérelmezõ álláspontja szerint ajánlatkérõ egyrészt olyan tartalmi elemet - a garancia idõtartama - is figyelembe vett, amely nem szerepelt a felhívás 13. b) pontjában meghatározott részszempontnál, másrészt az értékelésre nem 1-10 közötti tartományban került sor, harmadrészt pedig ezen résszempontnál alkalmazott számítási képlet eltér az elõzõ pontoknál alkalmazott módszerektõl is.<br>
A Döntõbizottság ideiglenes intézkedést nem alkalmazott, mert a szerzõdéskötés idõpontjáig az eljárás megindítására nem került sor.<br>
A Döntõbizottság megállapította, hogy a kérelmezõ jogorvoslati kérelme megalapozott az alábbiak szerint:<br>
A 34. § (1) bekezdése értelmében az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás vagy<br>
b) az összességében legelõnyösebb ajánlat szempontja alapján bírálja el.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdése kimondja, hogy az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés pedig elõírja, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A fent hivatkozott jogszabályhelyek alapján tehát a jogorvoslati kérelem keretei között a Döntõbizottságnak abban a kérdésben kellett állást foglalnia, hogy ajánlatkérõ az ajánlatok értékelése során betartotta-e a felhívásában [13. b)] meghatározottakat, azaz hogy ajánlatkérõ az elõre meghatározott részszempontok szerinti tartalmi elemeket vette-e figyelembe, másodsorban, hogy a tartalmi elemeket az általa elõre megadott módszerrel, az arányosítással pontozta-e az 1-10 ponttartomány között.<br>
Ajánlatkérõ értékelése ugyanis csak akkor tekinthetõ jogszerûnek, ha az - a Kbt. fent hivatkozott rendelkezései értelmében - a fenti szempontokat maradéktalanul kielégíti.<br>
Ajánlatkérõ a felhívásban az értékelés módszereként az arányosítást határozta meg, éspedig úgy, hogy a keresett pontszám a legkedvezõbb ajánlati elemhez viszonyítva kerül majd megállapításra az arányosítás módszerével. Igaz ugyan, hogy ajánlatkérõ konkrét képletet vagy részletes leírást nem adott arra nézve, hogy az arányosítás követelményét hogy kívánja teljesíteni, azonban az értékelés körében a törvény által rögzített szabályok értelmezése mellett kell megítélni, hogy ajánlatkérõnek a közbeszerzési eljárásban milyen módon kell teljesíteni egyes eljárási cselekményeit, amely jelen esetben azt jelenti, hogy ajánlatkérõnek az ajánlatok értékelésénél milyen magatartást kell tanúsítania.<br>
A fentiek alapján tehát ajánlatkérõnek az értékelés során olyan értékelési metodikát kell alkalmaznia, amely kielégíti az alábbi követelményeket: Egyrészt a kiválasztott módszer valamennyi részszempont körében azonos legyen, másrészt a kiválasztott módszer a tartalmi elemek arányos értékelésére alkalmas legyen, harmadrészt pedig a kiválasztott módszerrel az elõre meghatározott ponttartomány közötti pontszámok képzõdjenek.<br>
Ezt követõen a Döntõbizottság az egyes részszempontokat külön-külön vizsgálta a tekintetben, hogy ajánlatkérõ jogszerûen végezte-e el a pontozást, és a vizsgálat alapján az alábbi megállapításokat tette.<br>
Az elsõ értékelési részszempont az ajánlati ár volt.<br>
Ezen értékelési részszempont körében a kérelmezõ vállalása: 35 244 688 Ft (pontszám: 8) volt, nyertes vállalása: 31 497 206 Ft (10 pont).<br>
Ajánlatkérõnek a felhívásban megadta, hogy a legkedvezõbb ajánlat 10 pontot kap a többi ajánlat tartalmi elemeire a pontszámokat arányosítással fogja megállapítani.<br>
Ajánlatkérõ elõadása szerint akként értékelt, hogy vette a legjobb és legrosszabb ár közti különbséget, ami 20 910 787. A kérelmezõ ajánlata 3 747 482 Ft-tal kedvezõtlenebb a legjobbnál, ezt arányította (osztotta el) a teljes különbséggel, s ezt megszorozta a maximális pontszámmal. Ez 1,79-et ad, ami ~ 2. Ezt levonva a maximális pontszámból adódik a 8 értékelési pont. Az alkalmazott módszer a<br>
        (vizsgált ár-legjobb ár)<br>
P =10 - ---------------------- × 10<br>
       legmagasabb ár-legjobb ár<br>
képlettel írható le.<br>
A Döntõbizottság álláspontja szerint ajánlatkérõ módszerének az a hibája, hogy a különbségek arányát nem 10-zel, hanem csak 9-cel kellene megszorozni. Az ajánlatkérõ által meghatározott módszer ugyanis nem alkalmas az összes ajánlati elem pontszámának kiszámítására. Emiatt torzul az értékelés, mert 0 jön ki a legrosszabb ajánlatra és erre mégis 1 pontot adott. Ajánlatkérõ a felhívásban egyértelmûen meghatározta, hogy az ajánlatok tartalmi elemeire a pontszámokat 1-10 pont közötti tartományban fogja kiosztani, ezen elõírásának a betartásához pedig olyan módszert kell használnia, amely segítségével a megadott ponttartomány közötti pontszámok kiosztására van lehetõség az arányosság betartásával.<br>
Tekintettel arra, hogy ajánlatkérõ a felhívásban, illetve dokumentációban nem határozta meg, hogy alkalmazni fogja a kerekítés szabályait a pontszámok megállapításánál, így a Döntõbizottság az értékelés felülvizsgálatánál nem is élt a kerekítés lehetõségével.<br>
Figyelemmel arra a körülményre, hogy ajánlatkérõ a felhívásában kizárólag azt fogalmazta meg, hogy a pontozás arányosítással fog történni, de ennél többet nem közölt elõre és az elsõ értékelési részszempontnál meghatározott módszere a fenti indokok alapján nem alkalmas a felhívásban megadottak szerinti értékelés elvégzésére a Döntõbizottság valamennyi részszempont esetében az értékelést<br>
           (vizsgált ár-legjobb ár)<br>
P =10 - ---------------------------- × 10<br>
       legmagasabb ár-legalacsonyabb ár<br>
képlettel végezte el. Figyelemmel arra, hogy az egyszerû (számtani) arányosítás módszerével<br>
(legjobb ajánlati elem × 10)<br>
----------------------<br>
     vizsgált elem<br>
az összes bírálati részszempont értékelése nem végezhetõ el az ajánlatkérõ által elõre meghatározott ponttartományban tekintettel arra, hogy a kötbérre tett vállalások közt nagymértékû különbség van.<br>
A fent ismertetettek alapján az ajánlati ár körében a legkedvezõbb ajánlati elemhez arányosítva a kérelmezõ ajánlati árának pontszáma 8,38 pontot eredményez.<br>
A második értékelési részszempont a vállalt teljesítési határidõ.<br>
A kérelmezõ vállalása e körben (napban számolva): 37 nap (ajánlatkérõ által adott pontszám: 8). A nyertes vállalása: 35 nap (ajánlatkérõ által adott pontszám: 9).<br>
Ajánlatkérõ e tartalmi elemeket az elõzõ részszempontnál ismertetett és már kifogásolt módszerrel értékelte és határozta meg az értékelési pontszámokat.<br>
E részszempontnál - ugyanúgy, mint az ajánlati árnál - a legkedvezõbb ajánlati elemhez (amelyet az Akvaplaszt Kft. tett 32 nappal, illetve a legkedvezõtlenebb 59 nappal) arányosítva a kérelmezõ 37 napra tett vállalása 8,33 pontszámot jelent, míg a nyertesé 9,00 pont eredményez.<br>
A harmadik értékelési részszempont a késedelmi kötbér mértéke volt:<br>
E körben az ajánlatkérõ által figyelembe vett tartalmi elemek, a kiosztott pontszámok és az alkalmazott módszer az alábbiak szerint alakult.<br>
A kérelmezõ kötbérvállalása 3 000 000 Ft/nap (pontszáma: 10) A nyertes vállalása: 600 000 Ft/ nap (pontszáma: 7).<br>
Ajánlatkérõ e részszempontnál azt nyilatkozta, hogy az elõbbi két részszempontnál alkalmazott módszerrel nem lehetett megállapítani a tartalmi elemek pontszámát. E körben ajánlatkérõ:<br>
       (vizsgált/2)<br>
P = 1 + ---------<br>
        legkisebb<br>
módszert alkalmazta.<br>
A Döntõbizottság álláspontja szerint ajánlatkérõ e részszempont körében sem tartotta be az általa a felhívás 13. b) pontjában elõírtakat, az ajánlatok értékelését nem az elõre megadott módszer figyelembevételével végezte el. Ajánlatkérõ értékelése e részszempontnál már csak azért sem helytálló, mivel ajánlatkérõ az arányosítást nem a legkedvezõbb, hanem a legkedvezõtlenebb vállaláshoz mérten végezte el, és eltért egyrészt az általa elõre meghatározottaktól, másrészt ajánlatkérõ nem tartotta be a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) d) pontjában megfogalmazott követelményeket, azaz minden részszempontnál nem azonos módszert alkalmazott.<br>
E részszempontnál - ugyanúgy mint az elõzõekben- a legkedvezõbb és a legkedvezõtlenebb ajánlati elemhez (amely a kérelmezõ 3 000 000 Ft/nap vállalása, illetve az 50 000 Ft/nap vállalások) arányosítva a nyertes 600 000 Ft/napra tett vállalása 2,67 pontszámot jelent.<br>
Nem fogadta el a Döntõbizottság az ajánlatkérõ azon hivatkozását, hogy e részszempontnál (valamint a jólteljesítési garancia részszempontnál) nem alkalmazható azonos módszer.<br>
A Kbt. rendelkezése egyértelmûen meghatározza, hogy a részszempontokat a felhívásban megadott azonos módszerrel kell elvégezni.<br>
Ajánlatkérõ feladata és kötelezettsége, hogy elõre a felhívásban meghatározza, milyen egységes módszer mellett kívánja az általa kiválasztott szempontokat értékelni. E körben kimentési lehetõsége nincs, hiszen ajánlatkérõ is kötve van a felhívásban meghatározott feltételekhez, azokat nem módosíthatja önkényesen az eljárás értékelési szakaszában.<br>
Ajánlatkérõ számára kötelezettség továbbá, hogy a közbeszerzési eljárásban a tiszta versenyt és az esélyegyenlõséget biztosítsa, ezt pedig alapvetõen azzal érheti el, ha a Kbt. rendelkezéseinek maradéktalan biztosításáról gondoskodik.<br>
A negyedik értékelési részszempont a jólteljesítési garancia mértéke<br>
Az ajánlattevõk vállalásai és pontszámok ajánlatkérõ értékelése szerint<br>
Kérelmezõ	10 %	1 évre (8 pont)<br>
Nyertes:	 6%	1 évre (5 pont)<br>
A LIGET '94 Kft. (mint ajánlat-	10%	1. év (10 pont)<br>
kérõ által legkedvezõbbnek	       5%  2. év<br>
ítélt vállalás)	       3%  3. év<br>
(A LIGET '94 Kft. jólteljesítési garanciavállalását a fentiek szerint ajánlatkérõ nevesítette.)<br>
A Döntõbizottság megállapította, hogy ajánlatkérõ ezen részszempontnál elsõdlegesen tévesen határozta meg a legkedvezõbbnek ítélt vállalást, mivel a LIGET '94 Kft. ajánlatában helyesen az alábbi jólteljesítési garanciavállalást tette:<br>
A LIGET '94 Kft. 10% - 1. év (10 pont)<br>
                5%  2. év<br>
                3%  3-5 év<br>
Ajánlatkérõ értékelése tehát e körben már a legkedvezõbb tartalmi elem helytelen megállapítására tekintettel nem fogadható el, hiszen az arányosítást ehhez viszonyítottan kell elvégezni. Ezen túl ajánlatkérõ e részszempontnál sem tett eleget a felhívásában elõírtaknak, mivel a kiosztott pontszámok nem tükrözik a tartalmi elemek közötti valós különbségeket arányosan.<br>
A Döntõbizottság a részszempont értékelésének felülvizsgálata érdekében az ajánlatok tartalmi elemeit az alábbiak szerint tette összehasonlíthatóvá:<br>
- nyertes 6% - 12 hóra = 72	évi átlag: 6<br>
- kérelmezõ 10 % 12 hóra = 120	évi átlag 10<br>
- legjobb: 10% 12 hóra + 5% 12 hóra +<br>
3% 36 hóra = 120 + 60 + 108 = 288	évi átlag: 24<br>
- legkedvezõtlenebb: 5% 12 hóra = 60	évi átlag: 5<br>
E részszempontnál - ugyanúgy, mint az elõzõekben - a legkedvezõbb és legkedvezõtlenebb ajánlati elemhez (amely a LIGET '94 Kft. 24 évi átlagvállalása, illetve az 5 évi átlagvállalás) arányosítva a nyertes vállalása 1,48 pontszámot jelent. Míg kérelmezõ esetében vállalása 3,37 pont.<br>
A fenti indokok alapján a Döntõbizottság megalapozottnak találta a kérelmezõ azon kérelmi elemét, hogy ajánlatkérõ nem az ajánlati felhívásban elõre megadott módszer alkalmazásával osztotta ki a részszempontok tartalmi elemeinek pontszámát, és ezzel megsértette <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, és azzal, hogy minden részszempont tekintetében nem azonos módszerrel értékelt, a Kbt. 34. § (3) bekezdés d) pontjában elõírt követelmény figyelmen kívül hagyása mellett választott elbírálási módszereket már a közbeszerzési eljárás értékelési szakaszában.<br>
A Döntõbizottság megalapozottnak találta továbbá a kérelmezõ azon kérelmi elemét is, miszerint jogszerû értékelés mellett az összességében legelõnyösebb ajánlatot õ tette, és így az eljárás nyertese lett volna a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján:<br>
A fenti indokok alapján ugyanis - valamennyi ajánlat bevonásával történõ, ajánlatkérõ felhívásának megfelelõ értékelés mellett - az alábbi összpontszámok alakultak volna ki a nyertes és kérelmezõ vonatkozásában.<br>
<br>
Ajánlatkérõ értékelése<br>
<br>
Kérelmezõ:<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ár	5	 8	 40<br>
Határidõ	3	 8	 24<br>
Kötbér	2	10	 20<br>
Jóteljesítési garancia	2	 8	 16<br>
Összpontszám			100<br>
<br>
Nyertes:<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ár	5	10	 50<br>
Határidõ	3	 9	 27<br>
Kötbér	2	 7	 14<br>
Jóteljesítési garancia	2	 5	 10<br>
Összpontszám			101<br>
<br>
<br>
Döntõbizottság értékelése<br>
<br>
Kérelmezõ:<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ár	5	8,38	41,9<br>
Határidõ	3	8,33	24,99<br>
Kötbér	2	10	20<br>
Jóteljesítési garancia	2	3,37	6,74<br>
Összpontszám			93,63<br>
<br>
<br>
Nyertes:<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ár	5	10	50<br>
Határidõ	3	 9	27<br>
Kötbér	2	2,67	5,34<br>
Jóteljesítési garancia	2	1,48	2,96<br>
Összpontszám			85,30<br>
<br>
<br>
A fent ismertettek alapján a felhívásban megadottak szerint értékelve a kérelmezõ ajánlata érte volna el a legmagasabb pontszámot és így az eljárás nyertese a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján a kérelmezõ lett volna. Ennek ellenére ajánlatkérõ nem kérelmezõ ajánlatát hirdette ki az eljárás nyertesének, ezzel ajánlatkérõ megsértette a Kbt. 59. § (1) bekezdését.<br>
A Döntõbizottság az eljárása során a Kbt. konkrét rendelkezéseinek megsértését megállapította ajánlatkérõ terhére, ezért nem látta indokoltnak külön a Kbt. 24. § (1) bekezdésében rögzített alapelvek sérelmét is kimondani.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megállapította a rendelkezõ részben meghatározott jogsértések megtörténtét, valamint az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ nem jogszerûen értékelt, és ezáltal a felhívásban elõre meghatározottak szerint nem az összességében ténylegesen legelõnyösebb ajánlat került nyertesként kihirdetésre. Másrészt a jogsérelem súlya körében tekintettel volt a Döntõbizottság arra is, hogy az ajánlatkérõ által elkövetett jogsértés nem reparálható, hiszen a szerzõdés megkötésre került.<br>
A Döntõbizottság megítélése szerint az, hogy ajánlatkérõ az ajánlatok értékelése körében jogsértõ módon járt el és ez kihatott az eljárást lezáró döntésre is, olyan súlyú jogsértés, amely tekintetében a minimális bírság összegénél magasabb bírság indokolt, azonban figyelemmel a beszerzés tárgyára és értékére (a szerzõdés nettó összege 25 197 765 Ft) a kiszabott bírságot a fentiekre tekintettel szükségesek, de egyben elegendõnek ítélte.<br>
A kiszabott bírság a szerzõdéses (nettó) érték 5,9%-a.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 8.<br>
<br>
Dr. Sárkány Izolda s. k.,	Bújdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>