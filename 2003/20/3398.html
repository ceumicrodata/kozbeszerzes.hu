<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3398)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.131/9/2003.<br>
<br>
Tárgy: a Biomedical Hungary Egészségügyi Szolgáltató és Kereskedelmi Kft. jogorvoslati kérelme Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Biomedical Hungary Egészségügyi Szolgáltató és Kereskedelmi Kft. (1149 Budapest, Róna u. 75., képviseli: dr. Holló Dóra ügyvéd, 1055 Budapest, Honvéd u. 40., a továbbiakban: kérelmezõ) jogorvoslati kérelmét, melyet a Budapest Fõváros Önkormányzata (1052 Budapest, Városház u. 9-11., nevében eljár: Budapest Fõváros Fõpolgármesteri Hivatal Beruházási és Közbeszerzési Ügyosztály, képviseli: dr. Molnár Judit ügyvéd, a továbbiakban: ajánlatkérõ) "aneszteziológiai és intenzív terápiás berendezések beszerzése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. február 5-i,<br>
<br>
6. számában nyílt eljárás megindítására tett közzé felhívást 0437/2003. sz. alatt a rendelkezõ részben megjelölt beszerzés tárgyában.<br>
Ajánlatkérõ a felhívás 3. a) pontjában meghatározta a beszerzendõ aneszteziológiai és intenzív terápiás berendezéseket. A 3. b) pontban megjelölte a teljesítési helyeket. A 3. c) pontban megengedte a részajánlattétel lehetõségét.<br>
A 3. d) pontban meghatározta a részajánlat tételének szempontjait a következõk szerint:<br>
<br>
1. részfeladat:<br>
- 11 db moduláris betegõrzõ monitor,<br>
- 11 db kompakt betegõrzõ monitor;<br>
<br>
2. részfeladat:<br>
- 6 db vérgáz-analizátor;<br>
<br>
3. részfeladat:<br>
- 5 db defibrillátor.<br>
<br>
4. részfeladat:<br>
- 4 db EKG-készülék.<br>
Ajánlatkérõ dokumentációt is készített, amely tartalmazta a beszerezni kívánt berendezések mûszaki paramétereit, részletes specifikációit.<br>
Részajánlatot lehetett tenni a felhívás 3. d) pontjában meghatározott részfeladatonként.<br>
A 2. részfeladat 6 db vérgáz-analizátor volt. Ennek specifikációját a dokumentáció III/3. pontja tartalmazza. A specifikációban megadott oldat- és gázellátásra vonatkozó feltételt ajánlatkérõ az alábbiak szerint határozta meg: "Folyadékok cserélhetõsége önállóan, reagensként történjen, ne együtt, ún. reagenskitben."<br>
Kérelmezõ 2003. február 17-én vásárolta meg a dokumentációt.<br>
Kérelmezõ 2003. március 5-én kelt levelében kérte ajánlatkérõt, hogy a dokumentációban szereplõ fenti feltételt módosítsa, mivel a feltétel ellentmond a Kbt. alapelveinek, ugyanis ismereteik szerint egyetlen olyan cég van, amely a folyadékok cserélhetõségét önálló egységként oldja meg. Ajánlatkérõ a 2003. március 12-én kelt válaszában közölte kérelmezõvel, hogy a dokumentációban kiírt feltételeken nem kívánnak módosítani.<br>
Az ajánlattételi határidõ 2003. március 18. napján telt le.<br>
Az ajánlatok bontása 2003. március 18-án megtörtént. Ajánlatot tettek a 2. részfeladatra a COMESA Kft., a ROCHE Magyarország Kft., a Diagnosticum Rt., a WIP Kft.<br>
Kérelmezõ 2003. március 13-án jogorvoslati kérelmet nyújtott be, amelyben kéri, hogy a Döntõbizottság ideiglenes intézkedéssel az eljárást függessze fel, állapítsa meg a jogsértést, szabjon ki bírságot, hívja fel az önkormányzatot a Kbt. szabályainak megfelelõ eljárásra.<br>
Indoklásként elõadja, hogy a dokumentációban kötelezõ feltételként szerepel a folyadékok cserélhetõsége önállóan, reagensként, ne együtt, ún. reagenskitben. Ez a feltétel a 2002. évi kiírásban nem szerepelt, ott önállóan és kitben történõ cserélhetõség egyaránt lehetséges volt. Álláspontjuk szerint a most kiírt feltétel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés és a 33. § (1) bekezdés rendelkezéseibe ütközik, valamint szakmailag és jogilag megalapozatlan. A vizsgálat eredményét, bekerülési költségét, az arra fordítandó idõ hosszúságát vagy más, a vizsgálathoz kötõdõ elemet nem befolyásolja, hogy a cserélhetõség milyen módon kerül megoldásra.<br>
Ajánlatkérõ észrevételében elõadja, hogy 2003. március 12-én írásban tájékoztatta a kérelmezõt, hogy a kiírás feltételein nem kíván változtatni. Az ajánlattételi határidõ 2003. március 18-án letelt. Kérelmezõ az ajánlati dokumentációt 2003. február 17-én váltotta ki, erre figyelemmel a felhívással kapcsolatos jogorvoslati kérelmét 2003. március 4-ig nyújthatta volna be joghatályosan, tehát 2003. március 13-án benyújtott kérelem elkésett.<br>
Egyebekben ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. §-</a>ában elõírtaknak megfelelõen részletes mûszaki leírást készített, meghatározva abban a kért készülék paramétereit. Álláspontjuk szerint a készülék tudásszintjének a meghatározása ajánlatkérõ kompetenciája. A kérelmezõ által sérelmezett elõírást gazdaságossági és szakmai szempontokra figyelemmel tették. Ezen elõírásnak több gyártó készüléke is megfelel. Ezt alátámasztja szakértõjük, dr. Pénzes István fõorvos szakmai észrevétele is.<br>
A 2003. április 4-én megtartott tárgyaláson elõadták, hogy négy ajánlat érkezett és ezek mindegyike megfelel a pályázati kiírásnak, pedig ezek eltérõ típusú készülékek. Ezért a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés illetve 33. § (1) bekezdésének megsértése nem állhat fenn ajánlatkérõ részérõl.<br>
Álláspontjuk szerint az ajánlati dokumentáció megfelel a Kbt. elõírásainak. Kérik a kérelmet elsõdlegesen elkésettség, ha ennek nem ad helyt a Döntõbizottság, megalapozatlanság címén elutasítani és az eljárás költségeinek viselésére kötelezni.<br>
Egyéb érdekeltek észrevételt nem tettek.<br>
A Döntõbizottság ideiglenes intézkedést nem alkalmazott.<br>
A Döntõbizottság a jogorvoslati kérelmet elutasítja az alábbiak szerint:<br>
Kérelmezõ az ajánlattételi dokumentációban meghatározott feltételt, miszerint a "folyadékok cserélhetõsége önállóan, reagensként történjen, ne együtt, ún. reagenskitben", sérelmezte, mivel szerinte ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését és 33. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve hogy azt az addig vizsgált szervezettel (személlyel) azonos szervezet (személy) követte el.<br>
Tényként megállapítható - és a kérelmezõ a 2003. április 4-én megtartott tárgyaláson a Döntõbizottság kérdésére elismerte -, hogy a dokumentációt 2003. február 17-én váltotta ki, azt áttanulmányozta, megismerte, egyben tudatosult benne, hogy a dokumentációban meghatározott feltétel szerinte jogszabálysértõ.<br>
A Döntõbizottság osztja ajánlatkérõ álláspontját, miszerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerinti tudomásra jutás idõpontjaként ez a 2003. február 17-i idõpont tekintendõ, erre figyelemmel az erre vonatkozó jogorvoslati kérelmét 2003. március 4-ig nyújthatta volna be joghatályosan, tehát a 2003. március 13-án benyújtott kérelem elkésett.<br>
A Döntõbizottság álláspontja szerint <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése a jogorvoslati kérelem elõterjesztésére kétfajta jogvesztõ határidõt nevesít:<br>
- egy 15 napos szubjektív határidõt, ami a jogsértõ (vagy a kérelmezõ által jogsértõnek vélt) eseményrõl való tudomásszerzéssel kezdõdik,<br>
- valamint egy 90 napos objektív határidõt, melynek kezdõ idõpontja megállapításánál nincs jelentõsége a tudomásszerzésnek mint szubjektív tényezõnek, ez mindenképpen a jogsértõ esemény mint objektív tényezõ bekövetkezése napján kezdõdik. Bármelyik határidõt is lépi túl kérelmezõ kérelme benyújtásával, kérelme elkésett.<br>
A Döntõbizottság álláspontja szerint a jogsértõ esemény jogellenes tartalmú felhívás esetén az ajánlati felhívás közzététele napján, jogellenes tartalmú ajánlati dokumentáció esetén az ajánlati dokumentációnak a kérelmezõ részére való átadása napján bekövetkezik. Mivel azonban a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése lehetõvé teszi ajánlatkérõ számára a felhívásnak és a dokumentációnak az ajánlattételi határidõig való módosítását, az ajánlattételi határidõ lejártáig függõ jogi helyzet áll fenn, mert az ajánlattételi határidõig ajánlatkérõnek módjában áll változtatni ezen a jogsértõ helyzeten. Ezért rendelkezik úgy a 79. § (8) bekezdés a) pontja, hogy jogellenes tartalmú felhívás és dokumentáció esetén a kérelem elõterjesztésére nyitva álló objektív határidõ az ajánlattételi határidõ lejártának napja. A (8) bekezdés ennélfogva az objektív és nem a szubjektív határidõre vonatkozik.<br>
A Döntõbizottság a fentiek szerint a rendelkezésre álló iratokból és kérelmezõ nyilatkozatából egyértelmûen meg tudta állapítani a tudomásszerzés idõpontját, 2003. február 17-ét, a dokumentáció megvételének napját.<br>
A Döntõbizottság - a jogvesztõ határidõ elmúlására tekintettel - a jogorvoslati kérelmet érdemi vizsgálat nélkül elutasítja.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 22.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>