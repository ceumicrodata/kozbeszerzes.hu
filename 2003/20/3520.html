<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3520)
</b></h2><FONT size=3><i><u></i></u><br>
<br>
12.K.32.090/2001/8.<br>
<br>
A Fõvárosi Bíróság a dr. Gremsperger Gábor ügyvéd (1137 Budapest, Budai Nagy A. u. 3. II/1.) által képviselt OMKER Rt. (1089 Budapest, Rezsõ u. 5-7.) felperesnek, a dr. Engler Magdolna jogtanácsos által képviselt, Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében, valamint a 12.K.32.091/2001-es számon ide egyesített, azonos felek között és azonos tárgyban indult perében meghozta a következõ<br>
<br>
ÍTÉLETET:<br>
<br>
A bíróság az alperes D.159/12/2001. számú határozatát részben megváltoztatja, és a jogsértés megállapítását, valamint a közbeszerzési eljárást lezáró döntés megsemmisítését mellõzi.<br>
A bíróság az alperes D.165/12/2001. számú határozatát részben megváltoztatja és az 5. részteljesítésre vonatkozó jogsértés megállapítását, valamint az 5. részteljesítésre vonatkozó közbeszerzési eljárást lezáró döntés megsemmisítését mellõzi.<br>
A bíróság az ezt meghaladó keresetet elutasítja.<br>
A le nem rótt kereseti illetéket az állam viseli.<br>
Kötelezi a bíróság az alperest, hogy 15 nap alatt fizessen meg a felperesnek 30 000 Ft (azaz harmincezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
A Miniszterelnökség Közbeszerzési és Gazdasági Igazgatósága (MKGI) mint ajánlatkérõ 2001. január 3. napján részvételi felhívást tett közzé tárgyalásos gyorsított közbeszerzési eljárás megindítására, orvosi vizsgálókesztyûk és steril sebészeti kesztyûk beszerzése tárgyában. Az eljárásfajta választásának indoka az volt, hogy a korábbi nyílt közbeszerzési eljárás eredménytelenül zárult. A beszerezni kívánt termékeket hat termékcsoportra osztotta, melyekre külön-külön a részajánlattételt megengedte. Az 5. részteljesítés körében a beszerzés tárgya 5 250 000 pár latex anyagú steril göngyölt kialakítású sebészeti kesztyû volt.<br>
A részvételi jelentkezés határidejéig, 2001. január 15-éig, hét cég nyújtotta be jelentkezését az 5. részteljesítésre. A 2001. január 31-i eredményhirdetésen 6 cég bizonyult alkalmasnak az ajánlattételre, akiket az ajánlatkérõ felhívott az ajánlattételre, és átadta részükre az ajánlati felhívást és dokumentációt.<br>
Az ajánlati dokumentáció általános tudnivalókról szóló része négy pontban foglalta össze az elõírt formai követelményeket. A 4-es pontban elõírta, hogy az ajánlattétel nyelve a magyar, az eredetileg idegen nyelven készült dokumentumokat hiteles magyar fordítással kell benyújtani azzal, hogy az angol nyelven készült nyilvános termékismertetõket, prospektusokat elegendõ azok magyar nyelvû szakmai fordításaival együtt becsatolni. A dokumentáció formai elõírásokat tartalmazó általános tudnivalókról szóló részének 5. pontjában pedig kitért arra is, hogy az 1-2. pontban elõírt követelményeknek nem megfelelõ, valamint a határidõn túl érkezett ajánlatot az ajánlatkérõ érvénytelennek nyilvánítja. A szakmai követelmények körében az ajánlatkérõ a dokumentáció 6. oldalán a biokompatibilitásra vonatkozó vizsgálati eredményt akkreditált laboratóriummal kérte igazolni.<br>
Az ajánlattételi határidõig az 5. részteljesítésre 5 ajánlat érkezett, melyek bontására 2001. február 6. napján került sor. Az ajánlatkérõ a beérkezett ajánlatokat áttanulmányozta és hiánypótlást kért az ajánlattevõktõl. A 2001. február 21-i tárgyaláson az 5. részteljesítés vonatkozásában ajánlatkérõ megállapította, hogy a hiánypótlásnak a felkért ajánlattevõk eleget tettek. A 2001. március 1-jei tárgyaláson további pontosításokat követõen az ajánlatkérõ megállapította, hogy a benyújtott ajánlatok érvényesek. A 2001. március 14. napján tartott eredményhirdetés szerint az 5. részteljesítés nyertese az OMKER Rt. lett.<br>
A második helyezett ajánlattevõ Sempermed Kft. az 5. részteljesítés, a Premier G Med Kft. ajánlattevõ pedig az 1. és 5. részteljesítés vonatkozásában nyújtott be jogorvoslati kérelmet az alperesi Döntõbizottsághoz. Mindkét kérelmezõ kérte az 5-ös részteljesítés esetében a közbeszerzési eljárás megsemmisítését, a jogsértés megállapítását, ajánlatkérõ kötelezését az eljárási díj és költségek viselésére, valamint kérte ideiglenes intézkedésként a szerzõdéskötés megtiltását. A Sempermed Kft. jogorvoslati kérelmében arra hivatkozott, hogy a nyertes ajánlattevõ ajánlata érvénytelen volt, mivel a dokumentációban elõírt és nemzeti szabványban is meghatározott kivonható protein határértéke a nyertes terméke esetében nem volt megfelelõ, mûszaki alkalmasság körében referenciát igazolni nem tudott, mivel az általa pályáztatott Pro Line termék új a magyar piacon, valamint nem a megadott elbírálási szempontok alapján végezte ajánlatkérõ a pontozást. Mindemellett a nyertes OMKER Rt. hamis adatszolgáltatást követett el, amikor Pro Line terméket ajánlott, de a Lowry-teszt eredményét igazoló okiraton Natural Touch elnevezés szerepel, továbbá a becsatolt dokumentáció fordításai nem hiteles fordításban készültek. A Premier G Med Kft. jogorvoslati kérelmében az 5. részteljesítés kapcsán elõadta, hogy az esélyegyenlõség elvét sértette az ajánlatkérõ értékelési módszere, valamint a nyertes OMKER Rt. ajánlatát szintén érvénytelennek tartotta, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának megsértése miatt.<br>
Az alperes a két jogorvoslati kérelmet külön-külön határozatban bírálta el. A Sempermed Kft. jogorvoslati kérelmének D.159/12/2001-es számú határozatában részben helyt adott, és megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) és 59. § (1) bekezdését, és ezért a közbeszerzési eljárást lezáró döntést megsemmisítette. Egyebekben a jogorvoslati kérelmet elutasította. A határozat indokolása szerint a biokompatibilitásra vonatkozó Lowry-teszt eredményét, az ajánlatkérõ által sem vitatottan, az OMKER Rt. angol nyelven csatolta, azonban annak magyar fordítása nem hiteles fordítás volt. A határozat azt is megállapította, hogy ez a becsatolt igazolás a Natural Touch elnevezésû kesztyûre vonatkozott és nem az ajánlati lapon szereplõ Pro Line termékre. Továbbá az ajánlati dokumentáció elõírásával ellentétben ez a becsatolt igazolás nem akkreditált laboratóriumtól származott. Mindezzel az OMKER Rt. megsértette a Kbt. 52. § (2) bekezdés d) pontját, mivel az ajánlati kiírásnak mindhárom okból nem felelt meg az ajánlata, azaz az ajánlatkérõnek érvénytelenné kellett volna nyilvánítania az ajánlatát. A jogorvoslati eljárásban az is megállapítást nyert, hogy a Natural Touch, valamint Pro Line elnevezésû kesztyûk azonosak, ugyanazon termékekrõl van szó, csak az elnevezésük más. A gyártó által kiállított igazolás szerint a Natural Touch elnevezéssel a német piacra, míg a Pro-line elnevezéssel a magyar piacra szállítják ugyanazon kesztyûket. Ezért a nyertes OMKER Rt. hamis adatszolgáltatást nem követett el, csak az ajánlati kiírásnak nem felelt meg, mivel az OMKER Rt. ajánlatából a közbeszerzési eljárás során nem derült ki, hogy ugyanarról a termékrõl van szó, és amennyiben az elnevezések különbözõségét észleli ajánlatkérõ, az ajánlatból nem állapíthatta meg azok azonosságát, amely így az érvénytelenség jogkövetkezményét vonta volna maga után. Ezek a hiányosságok hiánypótlás keretében sem lettek volna pótolhatók, mivel a Kbt. 43. § (4) bekezdése szerint csak a Kbt. 44<br>
. § és <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására van lehetõség.<br>
A Premier G MED jogorvoslati kérelmének az alperes D.165/12/2001-es számú határozatában részben helyt adott, és megállapította, hogy az 5-ös részteljesítés körében az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel, a Kbt. 52. § (1) és 59. § (1) bekezdését, és ezért a közbeszerzési eljárást lezáró döntést megsemmisítette. Emellett az 1-es részteljesítés körében is jogsértést állapított meg, egyebekben a jogorvoslati kérelmet elutasította. A határozat 5. részteljesítés megsértésére vonatkozó indokolása visszautalt a D.159/12/2001-es számú határozat indokolására, tehát a jogsértés megállapítását az ott kifejtettekre alapította.<br>
Az alperes eljárása során ideiglenes intézkedést alkalmazott, így a szerzõdéskötésre nem került sor.<br>
A felperes mindkét alperesi határozat ellen keresetet nyújtott be. A felperes kereseteiben kérte mindkét alperesi határozat részbeni megváltoztatását az 5-ös részteljesítés vonatkozásában akként, hogy a bíróság a jogsértés megállapítását, valamint az eljárást lezáró döntés megsemmisítését mellõzze, mindkét jogorvoslatot kérõ kérelmét utasítsa el, és kötelezze az alperest a közbeszerzési döntõbizottsági eljárás és a peres eljárás költségeinek a megfizetésére.<br>
Keresetében és a bírósági eljárás során kifejtette, hogy csak a részvételi felhívás 6. c) pontja tartalmazta a hiteles fordítás kötelezettségét, az ajánlati dokumentáció általános tudnivalók részének 4-es pontja - figyelemmel az 5-ös pontra - már nem, hiszen kifejezetten kimondja az ajánlati dokumentáció, hogy csak az 1-2. pontok be nem tartása vonja maga után az érvénytelenség jogkövetkezményét. Elõadta továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdése alapján jogszabályra vagy szabványra utalással kellett volna meghatározni, mit ért ajánlatkérõ hiteles fordítás alatt. Amennyiben ezt nem tette, akkor nem a vonatkozó MT és IM rendeletek alkalmazandók, és nem csak az OFFI fordítása lehet hiteles, hanem más nyelvvizsgával, vagy tolmács-szakfordítói képesítéssel rendelkezõ személyé is. A lényeg az, hogy a fordítás autentikus legyen, tehát felperesnek az a cselekménye, hogy a Lowry-tesztrõl készült tanúsítványt angol nyelven nyújtotta be, az érvénytelenség jogkövetkezményét nem vonhatja maga után. Téves azon alperesi álláspont is, hogy a becsatolt igazolás nem akkreditált laboratóriumtól származott. A becsatolt okiratból ugyanis egyértelmûen megállapítható, hogy a vizsgálatot végzõ indiai laboratórium akkreditált laboratórium, mégpedig az egyetlen olyan laboratórium Indiában, amely Lowry-tesztet végezhet. Mindezek igazolására egy a laboratórium által 2001. május 25-én küldött faxot is csatolt felperes. A felperes azt is vitatta, hogy ajánlatának egyes hiányosságai ne lettek volna hiánypótlás keretében orvosolhatók. A vonatkozó jogszabályok ugyanis pont a sérelmezett igazolások és formai hiányosságok vonatkozásában engedi meg a hiánypótlás alkalmazását. A felperes kitért arra is, hogy a D.165/12/2001-es határozat indokolása több, a kérelmezõ által, az 5-ös részteljesítés kapcsán is felvetett kérdésre nem tért ki, így megsértette a kérelemhez kötöttség elvét. Az MKGI jogorvoslati kérelmet nem terjesztett elõ, ezért az ajánlatkérõ MKGI jogorvoslati eljárásban tett nyilatkozatát sem lehetett volna figyelembe venni a döntés során<br>
, mely kérte saját ajánlatkérõi döntésének megsemmisítését azon az alapon, hogy utóbb az ajánlatok értékelésében hibát észlelt. Végül a bírósági eljárás során azt is elõadta, hogy a termék különbözõ elnevezéseibõl adódó bizonytalanságot már a közbeszerzési eljárás során eloszlatta felperes, hiszen nagyon ügyeltek arra, hogy emiatt ne legyen érvénytelen a pályázat, a két elnevezés mögött rejlõ termékek azonosságát az ajánlatkérõ ezért nem kérdõjelezte meg, annak azonosságával tisztában volt.<br>
Az alperes iratokkal együtt felterjesztett ellenkérelmében, valamint a bírósági eljárás során kifejtette, hogy egyértelmûen a dokumentáció általános tudnivalók 4-es pontjában szerepelt a hiteles fordítás követelménye, hiszen külön kitér arra ez a pont, hogy a nyilvános termékismertetõk, prospektusok esetén elegendõ a szakfordítás is. Ebbõl következik, hogy a Lowry-teszt eredményét igazoló okiratot hiteles, azaz az OFFI által készített fordítással együtt kellett volna beadni. Elõadta ezenkívül, hogy bár a Döntõbizottsági eljárásban tisztázásra került, hogy a két márkanév mögött ugyanazon termék húzódik meg, ugyanakkor ennek már a közbeszerzési eljárás során nyilvánvalónak kellett lennie, erre utaló adat pedig az iratok közt nem lelhetõ fel. Az alperes a Lowry-tesztet elvégzõ akkreditált laboratórium megfelelõsségét a perben nem vitatta.<br>
A bíróság az eljárás során a D/165/12/2001-es határozat megtámadása folytán indult 12.K.32.091/2001-es ügyet jelen ügyhöz egyesítette.<br>
A bíróság fenti tényállás alapján megállapította, hogy a felperes keresete az alábbiak szerint alapos.<br>
A közbeszerzésekrõl szóló 1995 évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése értelmében: "Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, illetve az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja pedig kimondja, hogy az ajánlattévõnek a szerzõdés teljesítéséhez szükséges mûszaki alkalmassága igazolható a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal.<br>
A fent idézett <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának megsértését, és így az ajánlat érvénytelenségét az alábbi három okból látta megállapíthatónak az alperes:<br>
<br>
1. A beszerezendõ termék biokompatibilitására vonatkozó ún. Lowry-tesztet végzõ indiai laboratórium nem akkreditált laboratórium volt, így az általa kibocsátott és becsatolt igazolás nem felelt meg a dokumentáció 6. oldalán szereplõ követelménynek.<br>
<br>
2. Ugyanezen igazolás a Natural Touch elnevezésû termékre és nem az ajánlati lapon szereplõ Pro Line nevû termékre vonatkozott, és bár a két elnevezés azonos terméket takar, de errõl az ajánlatkérõnek a közbeszerzési eljárás során tudomása nem volt, így maga az igazolás nem felelt meg annak a követelménynek, hogy az ajánlott termékrõl kell az igazolást kiállítani.<br>
<br>
3. A felperes ezen angol nyelvû igazolást ugyan magyar fordítással csatolta, de az nem hiteles fordítás volt, így az a dokumentáció általános tudnivalók részének 4-es pontjában elõírt formai követelménynek nem felelt meg.<br>
<br>
1. A bíróság a peres eljárás során a keresetlevél mellékleteként F/1 alatt becsatolt iratokból megállapította, hogy a termék biokompatibilitására vonatkozó ún. Lowry-tesztet végzõ indiai Rubber Board Mûszaki Tanácsadó Osztályának vizsgálati laboratóriuma e teszt végzésére akkreditált laboratórium volt. Ezt a tényt az alperes a bírósági eljárás során nem vitatta. E vonatkozásban tehát a felperes ajánlata eleget tett a az ajánlati dokumentációban foglalt követelményeknek, és nem sértette meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját.<br>
<br>
2. A bíróság megállapította azt is, hogy az alperesi eljárásban tisztázásra került, hogy a Natural Touch és a Pro Line elnevezések ugyanazt a terméket jelölik. Ezt a tényt alperes is elismerte. A becsatolt igazolás ténylegesen arra a termékre vonatkozott, amelyre a felperes az ajánlatot tette, tehát igazolása megfelelt a dokumentációban elõírt azon követelménynek, hogy az ajánlott termékre elvégzett Lowry-teszt vizsgálati eredményérõl szóló igazolást kell becsatolni. A felperes ilyen igazolást csatolt. Ehhez képest a bíróság nem osztotta azon alperesi álláspontot, hogy jelentõsége lenne annak, hogy ezzel az ajánlatkérõ a közbeszerzési eljárás során dokumentálhatóan tisztában volt-e. Nyilvánvaló, hogy a közbeszerzési eljárás során az ajánlatkérõ azért nem sérelmezte az igazoláson szereplõ termék eltérõ elnevezését, mert a két márkanévvel jelölt termék azonosságáról tudott. Ha nem így lett volna, lehetõsége lett volna hiánypótlást kérni e vonatkozásban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontjára figyelemmel, amelyet az ajánlatkérõ nem tett meg. Tehát e vonatkozásban sem sértette meg az ajánlattevõ a Kbt. 52. § (2) bekezdés d) pontját. A bírói gyakorlatban kialakult általános alapelv, hogy az ajánlatok megfelelõségének vizsgálatánál a tartalomra befolyással nem bíró formai elemek, nevek, megjelölések nem lehetnek perdöntõek.<br>
<br>
3. E körben a bíróságnak az ajánlati dokumentáció Általános tudnivalók részében formai követelményként elõírt 4-es pontját kellett értelmeznie, mivel felperes vitatta, hogy ez alapján OFFI-fordítás lett volna csak elfogadható. A bíróság nem tudta elfogadni felperes <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdésre hivatkozását, mely szerint a mûszaki leírás körében jogszabályra vagy szabványra utalással kell megjelölni a fordítás mikéntjét. A bíróság álláspontja szerint a vitatott angol nyelvû igazolás fordítására ezt alkalmazni nem lehet, hisz az nem a mûszaki leírás, hanem a formai követelményeknek a része. Tehát nincs alapja annak a felperesi álláspontnak, amely a Kbt. 40. § (2) bekezdésébõl kívánta levezetni, hogy jogszabályi jelölés hiányában a hivatalos fordítást nem a vonatkozó Mt. rendeletek szerint kell értelmezni, hanem a köznapi és bírósági gyakorlatban is kialakult értelmezés szerint, és így a nem OFFI által készített szakfordító irodák fordításai is hitelesnek tekinthetõk. A bíróság ehhez képest az alperesi álláspontot osztotta abban, hogy a 4-es pont csak úgy értelmezhetõ, hogy a hiteles fordítás alatt az OFFI fordítását kell érteni, hisz a szakfordítást külön megengedte a nyilvános termékismertetõk esetében. Ehhez képest a hiteles fordításnak többnek kell lennie, ennél több pedig csak a OFFI fordítása lehet, hiszen a szakfordításról és tolmácsolásról szóló 24/1986. (VI. 26.) MT rendelet 5. §-a szerint hiteles fordítást csak az OFFI készíthet. Ezzel az autentikus fordítások körébõl kiemelte és monopolizálta a hiteles fordításokat akként meghatározva, hogy az OFFI az egyetlen szervezet, amely erre jogosult. A bíróságnak ugyanakkor vizsgálnia kellett azt a kérdést is, hogy a fordítás nem hiteles volta, automatikusan maga után vonja-e az ajánlat érvénytelenségét. Ugyanis helyesen hivatkozott felperes arra, hogy az ajánlatkérõ maga döntött úgy, hogy a formai követelmények körében különbséget tesz kötelezõ és "nem kötelezõ követelmények" között, amikor az 5. pontban kiemelte, hogy az 1.2-es pontban foglalt formai követelmények<br>
 vonják maguk után az érvénytelenség jogkövetkezményét. A bíróságnak e körben elõször azt kellett megállapítania, hogy <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja lehetõvé teszi-e egy ilyen elõírás alkalmazását a dokumentációban. A Kbt. határozottan kimondja e szakaszban, hogy a formai és tartalmi követelményeknek eleget nem tett ajánlat érvénytelen. Ez kógens szabály. Ebbõl következik, hogy az említett 5. pontban elõírt rendelkezés azt sugallja, hogy a 3-4-es pontban foglalt formai követelmények vagy nem követelmények, vagy ugyan ezek is érvénytelenséget okoznak, de nem automatikusan. Nyilvánvaló, hogy a 3-4-es pont formai követelmények elõírásának nem lett volna értelme, ha azok valójában nem kötelezõ elõírások, ezért a dokumentáció általános tudnivalók részének 5. pontja csakis akként értelmezhetõ, hogy a 3-4-es pont hiánya ugyan érvénytelenséget okozhat, de annak alkalmazása nem automatikus, amennyiben szükséges, az hiánypótlással orvosolható. A bíróság összességében arra a meggyõzõdésre jutott, hogy a Kbt. 44. § (4) bekezdése egyértelmûen rendelkezik, amikor az ajánlattal kapcsolatos formai hiányosságok tekintetében lehetõvé teszi a hiánypótlást. Téves tehát alperes azon álláspontja, hogy a hiteles fordítás hiánya orvosolhatatlan. A Kbt. éppen hogy egyértelmûen lehetõvé teszi ennek a formai hiánynak az orvoslását, különös tekintettel arra, hogy maga a lefordítandó igazolás hiánya is akár orvosolható lett volna [Kbt. 44. § (2) bekezdés e) pont]. Természetesen a hiánypótlás ebben az esetben sem kötelezõ. Ha az ajánlatkérõ úgy ítéli meg, hogy az adott fordítás egy hiteles fordítással egyezõen autentikus, akkor azt elfogadhatja, tekintettel az 5. pont elõírására. Nyilvánvaló azonban, hogy az ajánlatnak olyan hiányosságai, melyek pótlása a Kbt. konkrét szabályába ütközik, vagy a Kbt. szabályaiból következõen automatikus érvénytelenséget okoz [pl. Kbt. 52. § a)-c) pontjai], ott az ajánlatkérõ ilyen elõírást a dokumentációban nem alkalmazhatott volna. Mivel a Kbt. 52. § (2) bekezdés d) pontja kifejezetten az ajánlati felhív<br>
ás és dokumentáció feltételeinek nem teljesítéséhez kötötte az érvénytelenséget, ez a fent vázolt szûk körben az ajánlatkérõ által befolyásolható érvénytelenségi ok. Mindez okszerûen azt jelenti, hogy az általános tudnivalók 3-4. pontja elõírásainak értelme abban van, hogy azok maradéktalan teljesítése esetén az adott ajánlattevõ hiánypótlásra nem kötelezhetõ. A bíróság tehát úgy ítélte meg, hogy a felperes ugyan nem tett eleget a vitatott 4-es pontnak, azonban az nem okozott érvénytelenséget, mivel az ajánlatkérõnek ebben az esetben hiánypótoltatni kellett volna. Ennek hiányában pedig nem tehetõ érvénytelenné a felperes ajánlatkérõi igényeknek egyébként megfelelõ ajánlata. Hozzáteszi a bíróság, hogy mindez azért is megengedett, mert a többi ajánlattevõ jogai, az esélyegyenlõség elve nem sérül. Ugyanis nem jelent szigorúbb követelmények támasztását egy ilyen pont a többi ajánlattevõvel szemben, az esetleges nem hivatalos fordításban készült és nem megfelelõ fordítás más ajánlattevõk esetében sem lett volna érvénytelenségi ok, csak akkor, ha az ajánlatkérõ hiánypótlási elõírásának nem tesz eleget. Az ajánlatkérõ részérõl e formai követelmény elõírásának az értelme az volt, hogy alkalmatlan szakfordítás esetén, hiánypótlásnak eleget nem tevõ ajánlattevõ ajánlatát érvénytelennek nyilváníthassa, ugyanakkor a megfelelõ autentikus fordításokat elfogadhassa. Egy gyorsított eljárásban így nem kell "fölöslegesen" és feltétlenül az OFFI-val végezni a fordítást, amennyiben képes az ajánlattevõ az ajánlatkérõ megítélése szerint is autentikus szakfordítást benyújtani. A törvényi szabályozás azért teremti meg a lehetõségét az esetleges ilyen típusú mérlegelésnek, mert maga a fordítás megfelelõségének megítélése nem az érdemi ajánlatkérõi értékelés, elbírálás része, hanem annak elõfeltétele.<br>
Minderre tekintettel a bíróság az alperes határozatát a Pp. 339. § (1) bekezdése alapján - a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdésére is figyelemmel - megváltoztatta, és a jogsértés megállapítását, valamint a közbeszerzési eljárás megsemmisítését mellõzte.<br>
A bíróság a keresettel nem támadott rendelkezéseket, így a jogorvoslati kérelmek részbeni elutasítását, valamint a D.165/12/2001-es határozat 1. részteljesítésre vonatkozó részét nem vizsgálta, azt változatlanul hagyta.<br>
A bíróság a közbeszerzési döntõbizottsági eljárás költségeinek megtérítésére való kötelezést elutasította mindkét határozatra elõterjesztett kereseti kérelem esetében, mivel a bíróság eljárást megelõzõ közigazgatási eljárásban felmerült költségek a közigazgatási ügy költségei és nem a perrel összefüggésben tárgyaláson kívül felmerült költségek. A közigazgatási eljárás eljárási költségeirõl az Áe. 89. § (2) bekezdése alapján a közigazgatási szervnek kell rendelkeznie, ilyen rendelkezést pedig jelen határozat nem tartalmazott.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM rendelet 14. §-a, valamint a 8/2002. (III. 30.) IM r. 2. §-a alapján rendelkezett.<br>
<br>
Budapest, 2003. január 28.<br>
<br>
Dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>