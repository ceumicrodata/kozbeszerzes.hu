<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3404)
</b></h2><FONT size=3><i><u></i></u><br>
<br>
13.K.31.363/2002/2.<br>
<br>
A Fõvárosi Bíróság a dr. Dobrossy István ügyvéd (4024 Debrecen, Batthyány u. 20/5.) által képviselt PANNONPIPE Kft. (1211 Budapest, Bajáki F. u. 1.) felperesnek a dr. Szaller Ottó jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.794/7/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 5000 (ötezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Tószeg, Tiszavárkony, Vezseny és Tiszajenõ társult települések mint ajánlatkérõk közös beruházásban létesülõ vákuumos szennyvízelvezetõ rendszer megvalósítására - nyílt elõminõsítési eljárás eredményeként - az Erforex Közmûépítõ és Üzemeltetõ Rt.-vel mint fõvállalkozóval 1997. december 5-én fõvállalkozói szerzõdést kötöttek.<br>
A 2000. évi CXXXI. törvény alapján a társult önkormányzatok 154 464 000 Ft kiegészítõ céltámogatásban részesültek a szennyvízcsatorna-beruházás befejezéséhez. A céltámogatás tárgyában a Magyar Köztársaság Kormányával 2001. augusztus 28-án kötött megállapodásuk tartalmazta, hogy a beruházás befejezésének határideje 2001. december 31. napja, eddig kell az üzemeltetési engedélyt a miniszteri biztosnak megküldeni, a határidõ az illetékes hatóság támogató nyilatkozata mellett legfeljebb hat hónappal meghosszabbítható.<br>
A fõvállalkozó képviselõje a beruházás tárgyában 2001. október 10-én tartott megbeszélésen úgy nyilatkozott, hogy a beruházás befejezéséhez szükséges pénzügyi fedezetet és az üzemeltetési engedély 2002. június 30-ig történõ megszerzését nem tudja garantálni. Ezt követõen az önkormányzatok az Erforex Rt.-vel kötött fõvállalkozási szerzõdéstõl elálltak.<br>
A társult önkormányzatok képviseletében gesztorként eljáró Tószeg község polgármestere 2001. október 12-én a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján hirdetmény közzététele nélküli tárgyalásos eljárást indított a négy település folyamatban lévõ közös vákuumos szennyvízelvezetõ rendszere megvalósításának befejezési munkáira az üzemeltetési engedély beszerzéséig bezárólag. Az ajánlati felhívás szerint ajánlattételre a VAKOND Kft.-t hívták fel.<br>
A gesztor a tárgyalásos eljárás megindításáról az alperesi Döntõbizottságot a 2001. október 12-én kelt levelében - az ajánlati felhívást is mellékelve - tájékoztatta. A választott eljárásfajta alkalmazását azzal indokolta, hogy a társult önkormányzatok nyílt elõminõsítési eljárást folytattak le a közös szennyvízelvezetõ rendszer teljes körû megvalósítására, annak eredményeként 1997. december 5-én fõvállalkozási szerzõdést kötöttek az Erforex Közmûépítõ és Üzemeltetõ Rt.-vel. A beruházáshoz kiegészítõ állami céltámogatást kaptak, amellyel 2001. december 31-ig el kell számolniuk az üzemeltetési engedély becsatolásával, a céltámogatás visszafizetésének terhével. A fõvállalkozási szerzõdés teljesítése során a fõvállalkozó nyilatkozott arról, hogy az üzemeltetési engedélyt nem tudja 2001. december 31-ig beszerezni és a beruházáshoz szükséges pénzügyi fedezetet sem tudja biztosítani, ezért az önkormányzatoknak a fõvállalkozói szerzõdés haladéktalan megszüntetése és a beruházás folytatása érdekben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárást kellett kezdeményezniük. A rendkívüli sürgõsséget megalapozó ok elõre nem volt látható és az ajánlatkérõnek nem volt felróható. A VAKOND Kft.-t tekintik alkalmasnak arra, hogy a rendkívül rövid idõ alatt a közös beruházást az üzemeltetési engedély beszerzésére alkalmas mûszaki állapotig határidõre befejezze, mivel a Kft. a térség számos beruházásában kifogástalan munkát végez.<br>
A társult önkormányzatok és a VAKOND Kft. 2001. október 12-én a vállalkozási szerzõdést megkötötték.<br>
A felperes (kérelmezõ) 2001. december 14-én jogorvoslati kérelmet nyújtott be az alpereshez, kérve a közbeszerzési eljárás felfüggesztését, a jogsértés megállapításával a közbeszerzési eljárást lezáró ajánlatkérõi döntés megsemmisítését, valamint a jogsértõ költségfizetésre való kötelezését. Elõadta, hogy jelentõs értékben különbözõ méretû és fajtájú csöveket szállított le az Erforex Rt. részére az ajánlatkérõ és az Erforex Rt. 1997. december 5-i szerzõdéskötése és a fõvállalkozói szerzõdéstõl való elállás idõpontja - 2001. október 11-e - között. A leszállított termékek ellenértékét az Erforex Rt. úgy kívánta rendezni, hogy bizonyos kintlévõségeit a felperesi kft.-re engedményezte, ennek keretében két engedményezõ megállapodás jött létre köztük és Tószeg Község Önkormányzata között. Az engedményezõ megállapodások értelmében 125 612 147 Ft összegû követelésük áll fenn Tószeg Község Önkormányzatával szemben, amelynek megfizetése iránt pert indítottak. Sérelmezte, hogy az önkormányzat a fõvállalkozói szerzõdéstõl való elállás után nem adott tájékoztatást újabb közbeszerzési eljárás lefolytatásáról. Hangsúlyozta, hogy a beruházás befejezése csak az Erforex Rt. megbízásából eljárt személyek szellemi alkotását képezõ kiviteli tervek felhasználásával lehetséges, amelyek a mai napig az Erforex Rt. tulajdonában vannak. Az Erforex Rt. e dokumentumok felhasználási jogát nem adta át a Vakond Kft.-nek, ennek ellenére a Kft. ezekkel a tervekkel dolgozik. Az Erforex Rt. - kintlévõségeinek csökkentése céljából - 2000. november 22-én a felperesi kft.-re engedményezte a kiviteli tervek értékesítésbõl származó bevételt. Minderre figyelemmel a fõvállalkozóvá lett Vakond Kft. nem jogosult a beruházás befejezésére, ennek következtében maga a közbeszerzés sem a jogszabályoknak megfelelõen zajlott le.<br>
Az alperes ideiglenes intézkedést nem rendelt el, mert annak törvényi feltételeit nem látta megállapíthatónak.<br>
Az alperes a 2002. január 23-án kelt D.794/7/2001. számú határozatával a jogorvoslati kérelmet elutasította. Döntését azzal indokolta, hogy a jogorvoslati kérelem a közbeszerzési eljárásra vonatkozóan jogsértést nem tartalmaz. A kérelmezõ által vélelmezett jogsértés a közbeszerzési eljáráson kívüli jogi aktusokra, engedményezési megállapodásokra, pénzügyi követelésekre, szerzõi jogi kérdésekre vonatkozik, amelyben a kérelmezõ a jogvitát bírósági útra terelte. A közbeszerzési eljárás a hirdetmény közzétételével, illetve ajánlati felhívás megküldésével kezdõdik és a szerzõdés megkötésével zárul, a kérelmezõ által megjelölt jogvita tehát a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott döntõbizottsági hatáskörön kívül esik.<br>
A felperes keresetet terjesztett elõ az alperes határozatának bírósági felülvizsgálata iránt a jogorvoslati kérelmében elõadott indokai alapján. Álláspontja szerint nem bizonyított a hirdetmény közzététele nélküli tárgyalásos eljárás alkalmazásának indoka, mivel a beruházás megvalósításához szükséges pénzügyi forrásokat az önkormányzat nem tudta biztosítani, így a rendkívüli sürgõsség az önkormányzatnak felróható okból következett be.<br>
A felperes becsatolta az Erforex Rt.-vel kötött megállapodását, amelynek értelmében a beruházás teljes egészében a fõvállalkozó tervei, építési engedélyei alapján zajlik, és amennyiben az önkormányzat nem kívánja az egész beruházásra vonatkozó terveket, engedélyeket újra beszerezni, kénytelen a terveket, engedélyeket az Erforex Rt.-tõl, illetve a szerzõdés alapján a felperestõl beszerezni. Hivatkozott arra, hogy a Kbt. értelmében csak olyan beruházás képezheti közbeszerzési eljárás tárgyát, amely adott esetben az önkormányzat tulajdonát képez, de a beruházás alapjául szolgáló tervek nem az önkormányzat, hanem a felperes tulajdonában vannak. Álláspontja szerint a hirdetmény közzététele nélküli tárgyalásos eljárás lefolytatására csak akkor kerülhetett volna sor, miután az önkormányzat a terveket az Erforex Rt.-tõl, vagy a felperesi kft.-tõl megvásárolta, de erre a mai napig nem került sor. Mivel a kiviteli tervek tulajdonosa az Erforex Rt., jogosultja a felperes, csak a hozzájárulásukkal használhatók fel a tervek a kivitelezés során. A hozzájárulás hiányában a beruházás sem folytatható, illetve a beruházás befejezésére vonatkozóan közbeszerzési eljárás sem írható ki, következésképpen ez a beruházás nem tartozik a közbeszerzési törvény tárgyi hatálya alá.<br>
Az alperes - fenntartva a határozatába foglat álláspontját - a kereset elutasítását kérte, emellett vitatta a jogorvoslati kérelem határidõben történõ beadását és a felperes perindítási jogosultságát is.<br>
A felperes keresete alapos.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
Mindenekelõtt a bíróság leszögezi, hogy az alperes a jogorvoslati kérelem elkésettségére, valamint a felperes jogi érdekeltségének hiányára a határozatában nem hivatkozott, a jogorvoslati kérelem elutasítását kizárólag azzal indokolta, hogy a felperes által elõadott jogkérdések vizsgálata nem tartozik a hatáskörébe. Erre figyelemmel a felperes az általa benyújtott jogorvoslati kérelem tárgyában hozott határozat bírósági felülvizsgálata iránt a Pp. 324. § (1) bekezdése alapján perindításra jogosult volt.<br>
A bíróságnak a perben azt kellett vizsgálnia, hogy a keresetben leírt indokok alapján az alperes határozat jogszabálysértõnek minõsül-e. A felperes a keresetlevelében továbbra is azt állította, hogy az építési beruházás kiviteli terveinek jogsértõ felhasználása miatt a közbeszerzési eljárás lefolytatására jogellenesen került sor. Emellett arra is hivatkozott, hogy a hirdetmény nélküli tárgyalásos eljárás jogalapja nem állt fenn, mivel a rendkívüli sürgõsség az önkormányzatoknak felróható volt.<br>
A bíróság rámutat arra, hogy a hirdetmény nélküli tárgyalásos eljárás jogalapját a felperes a jogorvoslati kérelmében nem kifogásolta. Mivel jelen per tárgya a jogorvoslati kérelem tárgyában hozott határozat jogszerûsége, a jogorvoslati kérelembõl hiányzó jogsértésre való hivatkozás az alperes határozatának felülvizsgálata körében nem értékelhetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdése értelmében a közbeszerzésekkel kapcsolatos jogorvoslat körében a Közbeszerzési Döntõbizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A (2) bekezdés szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
A bíróság - az alperessel egyezõen - megállapította, hogy a felperes jogorvoslati kérelme a közbeszerzési eljárásra vonatkozó jogsértést nem nevesített. A közbeszerzési eljárás megindításának nem feltétele a felperes által hivatkozott engedményezési megállapodásokból eredõ pénzügyi követelések teljesítése, valamint a beszerzés tárgyát képezõ beruházás teljesítésével kapcsolatban felmerült egyéb jogvitás kérdések eldöntése. Ezért az alperes helyesen állapította meg azt, hogy a kiviteli tervek jogszerûtlen felhasználására való felperes állítás és az engedményezési megállapodásokon alapuló pénzügyi elszámolás vizsgálata nem tartozik a közbeszerzési döntõbizottság hatáskörébe.<br>
A kifejtettek alapján a bíróság nem látott okot az alperesi határozat hatályon kívül helyezésére, ill. megváltoztatására, ezért a felperes keresetét elutasította.<br>
A felperes a Pp. 78. § (1) bekezdése alapján köteles az alperes költségeit megfizetni.<br>
A kereseti illetékre vonatkozó rendelkezés a Pp. 78. § (1) bekezdésén és a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. szeptember 17.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>