<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3360)
</b></h2><FONT size=3><i><u></i></u><br>
25.K.33.264/2002/4.<br>
<br>
A bíróság a dr. Kis Ferencné (2840 Oroszlány, Fürst S. u. 13.) ügyvéd által képviselt, Oroszlány Város Önkormányzata (2840 Oroszlány, Rákóczi F. u. 78.) felperesnek, a dr. Bíró László jogtanácsos által képviselt, Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott (hiv.sz.: D.448/8/2002.) - közigazgatási határozat felülvizsgálata iránti perében, amely perbe a felperes pernyertességének elõmozdítása érdekében a dr. Mózes József ügyvéd (7100 Szekszárd, Akácfa u. 10.) által képviselt Oroszlányi Szolgáltató Rt. (2840 Oroszlány, Bánki D. u. 2.) beavatkozott - tárgyaláson kívül - meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A kereseti illetéket az állam viseli.<br>
Kötelezi a bíróság a felperest, hogy 15 nap alatt fizessen meg az alperesnek 10 000 Ft (azaz tízezer Ft) perköltséget.<br>
Az ítélet ellen a kézbesítésétõl számított 8 nap alatt fellebbezésnek van helye, amelyet ennél a bíróságnál lehet 3 pld.-ban, a Magyar Köztársaság Legfelsõbb Bíróságához elõterjeszteni.<br>
<br>
INDOKOLÁS<br>
<br>
Felperes ajánlatkérõként 2002. április 3. napján részvételi felhívást tett közzé elõminõsítéses közbeszerzési eljárás lefolytatására az "Oroszlányi Szakorvosi Rendelõintézet felújítása és bõvítése tetõtér-beépítéssel, valamint a Gyógyház átalakítása ápolási intézetté" tárgyában.<br>
A 2002. május 17. napján megtartott eredményhirdetésen öt jelentkezõ bizonyult az ajánlattételre alkalmasnak, ezért számukra a felperes az ajánlati felhívást megküldte.<br>
Az ajánlati felhívás 8. pontja az összességében legelõnyösebb ajánlat szempontja szerint az értékelés módszerét úgy határozta meg, hogy a legkedvezõbb ajánlat kapja az adott részszempontra adható maximális pontszámot, míg az azt követõk pontszámai arányosságon alapuló pontszámokat kapnak. Az adható pontszámokat részszempontokként 1-10 pontig határozta meg.<br>
A 2002. július 11-i ajánlattételi határidõig négyen nyújtottak be ajánlatot, a 2002. július 26-ai eredményhirdetésen a Bayer Center Kft.-t hirdették ki gyõztesnek.<br>
2002. augusztus 5. napján a KÉSZ. Kft. mint az egyik ajánlattevõ jogorvoslati kérelmet terjesztett elõ alperesnél. A szerzõdéskötésre tekintettel módosított kérelmében kérte a jogsértés megállapítását a költségekben való marasztalás mellett, mert az ajánlati ár pontszámainak értékelésekor eltért a felperes a törvényben és az általa megjelölt értékelési szempontoktól. A felperes az ár részszempont vonatkozásában 10 pontot adott a nyertes 317 576 054 Ft-os árajánlatára, míg a jogorvoslatot kérõ 360 925 215 Ft-os ajánlatára mindössze 5 pontot. Arányos értékelés mellett legalább hét pont járt volna, a pontszámok arányos kiosztása esetén - sõt már 6 pont esetén is - a jogorvoslatot kérõ lett volna a nyertes.<br>
Az alperes a perben támadott, 2002. szeptember 2-án kelt D.448/8/2002. számú határozatában a jogorvoslati kérelemnek helyt adott és megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjára tekintettel az 55. § (6) bekezdését és 59. § (1) bekezdését, és mindezért 3 M Ft bírságot szabott ki.<br>
Határozatának indokolása szerint a felperes az árajánlat értékelésekor eltért a többi részszempontnál alkalmazott és a felhívásban elõre megjelölt módszertõl, az arányos pontozástól, amikor a legkedvezõbb ajánlatnak ugyan megadta a 10 pontot, de a kedvezõtlenebb ajánlatokra már önkényesen, elõre nem közölt módon, 10 M Ft-os eltérésenként vont le egy-egy pontot. Ez pedig a jogorvoslatot kérõnél 5 pontot eredményezett. Ennek alapján a többi ajánlatra is csak 5 pontot adott. Mivel a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja elõírja az azonos értékelési módszer alkalmazását az egyes részszempontokra, sérült a Kbt. 55. § (6) bekezdése.<br>
Az alperesi határozat azt is kifejtette, hogy az árajánlatok arányos értékelése esetén a jogorvoslatot kérõnek 8,798 pontot kellett volna kapnia. Mindennek az volt a következménye, hogy végsõ soron a felperes nem az összességében legkedvezõbb ajánlatot választotta ki, és ezzel a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése is sérült. A többi pont vonatkozásában az alperes a pontkiosztás megfelelõségét nem vizsgálta, mivel erre sem a kérelmezõtõl, sem a többi ajánlattevõtõl kérelem nem érkezett. Mivel a hibás értékelésbõl következõ helytelen kiválasztás súlyos és visszafordíthatatlan jogsértésnek minõsült, ezért a bírságminimumtól eltérve, de jóval a kiszabható maximum alatt, hárommillió forintban határozta meg az alperes a bírság összegét.<br>
Felperes keresetében kérte az alperesi határozat felülvizsgálatát, ezen belül a határozat megváltoztatását, így annak kimondását, hogy a közbeszerzési eljárás jogszerû volt, továbbá kérte az alperes perköltségekben való marasztalását.<br>
Elõadta, hogy az ajánlati felhívás 23. pontja úgy rendelkezett, hogy az ajánlatokat az ajánlatkérõ egymáshoz viszonyítja. A legkedvezõbb ajánlat a legkedvezõbb pontot kapja, az azt követõk pontszámai arányosságon alapuló pontszámot kapnak. Az arányosság számítására vonatkozó egyéb megkötést vagy számítási módot a kiírás nem tartalmazott. Az arányosítás konkrét módszere nem egyszerû matematikai arányosítás, a törvény épp ezért írja elõ 3 tagú szakértõkbõl álló bizottság létrehozását az elbírálásához. Nyilván erre nem lenne szükség, ha egyszerû matematikai arányosításról lenne szó.<br>
Az ajánlatkérõ az ajánlati ár pontszámainak kialakításakor érvényesíteni kívánta a Kbt. azon alapelvét, mely szerint a Kbt. egyik fõ célja az államháztartás kiadásainak ésszerûsítése, amelyet csak úgy lehet érteni, hogy az alacsonyabb ellenértéket elõnyben részesíti az ajánlatkérõ. A nyertes és a jogorvoslatot kérõ ajánlata között több mint 43 millió forint különbség volt, míg a többi ajánlat közötti eltérések 5 M Ft között maradtak. Ez oly mértékû eltérés, amely joggal indokolta a pontozás felperesi ajánlatkérõ által kialakított módszerét. A törvényi szabályozásból egyébként is az következik, hogy maga a meghatározott pontszámok közötti értékelés mikéntje az ajánlatkérõ mérlegelési jogkörébe tartozik.<br>
Felperes keresetében arra is részletesen kitért, hogy a többi részszempont esetében sem sima egyszerû matematikai arányosítás történt, hiszen ez nem tükrözné az adott résszempontra tett ajánlatok közötti, valójában minimális különbségeket. Tehát nem tartható azon alperesi álláspont, mely szerint a többi részszemponthoz képest eltérõ lett volna az arányosítás módszere az ajánlati ár vonatkozásában.<br>
Az alperes ellenkérelmében úgy nyilatkozott, hogy az arányosságon alapuló pontozás a matematika szabályai szerint egyenes vagy fordított arányosság lehet, és ezek közül az ajánlati ár esetében értelemszerûen a fordított arányosság szabályait kell alkalmazni. A felperes mérlegelési jogkörébe nem a tartalmi elemek értékelése tartozik a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint, hanem az értékelés módszerének meghatározása. A beadott ajánlatok értékelése során már nincs mérlegelési lehetõség, mert az értékelésnél felperes kötve van a felhíváshoz, hiszen annak ismeretében készítették el az ajánlattevõk ajánlataikat. Felperes akkor járt volna el helyesen, ha már a felhívásában minden potenciális ajánlattevõ számára elõre megismerhetõvé tette volna az elvárt követelményeket. Mindezért a felperes keresetének elutasítását és perköltségekben való marasztalását kérte.<br>
A beavatkozó hangsúlyozta a teljesíthetõ kivitelezési határidõ kérdésének fontosságát, és kérte a felperes kereseti kérelmének megfelelõ döntést.<br>
Felperes keresete az alábbiak szerint nem alapos.<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés d) pontja akként rendelkezik hogy, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles azt a módszert meghatározni, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése pedig kimondja, hogy: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni".<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése pedig úgy szól, hogy: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette".<br>
Az ügyben a bíróság által általánosságban eldöntendõ kérdés az volt, hogy a pontszámok arányosításának milyen számítási mód szerint kell történnie, illetve, hogy csak egyfajta számítási mód vagy többféle is alkalmazható. Ez a jogvita lényegében azt a kérdést rejti magában, hogy egyetlen egzakt matematikai módszer létezik-e a pontszámok arányosítására, avagy ilyen egzakt módszer nem határozható meg, hanem az eset körülményeitõl függõen az egyes részszempontok reális tartalma szerint kell a megfelelõ számítási módot az ajánlatkérõnek kiválasztania.<br>
A bíróság rámutat arra, hogy az összességében legelõnyösebb ajánlat szerinti elbíráláskor az egyes részszempontokon belüli összehasonlításkor, arányosításkor, nem kizárólag általános egyenértékesek mennyiségi összehasonlítása történik, hanem a szerzõdési feltételek eleve relatív százalékos, napban és egyéb matematikai és hétköznapi értelemben egyaránt nem objektív tényezõinek az összehasonlítására kerül sor, melyek esetében az egyszerû matematikai arányszámok nem adnak arra választ, hogy ténylegesen hányszor jobb az egyik ajánlat a másiknál.<br>
Ebbõl következik a töretlen bírói gyakorlat szerint, hogy többféle számítási mód is helyes lehet a Kbt. eltérõ szabályának hiányában. Így törvénysértés nem valósul meg, amennyiben az ajánlatkérõ a számítás során azokat és csakis azokat az elbírálási szempontokat mind figyelembe vette, melyeket eredetileg a kiírás tartalmazott, valamint az elõre meghatározott súlyszámok szerint szorozta be az elõre meghatározott pontszámintervallumban kiosztott pontszámokat akként, hogy a legjobb ajánlat a maximális pontszámot kapta. Az arányosítás mikénti elvégzésre nincs kifejezett jogszabályi elõírás, eme szabályozási hiányosság az ajánlatkérõ terhére nem értékelhetõ. Jelen szabályozás szerint tehát többféle számítási mód is lehetséges, és mindegyik törvényes. Ennek törvényi korlátja azonban az ajánlattevõk esélyegyenlõségének elve, mely magában foglalja azt a követelményt is, hogy az alkalmazott számítási mód nem vezethet olyan aránytalanságokhoz az értékelés során, amely már a pontszámokhoz rendelt súlyszámok okszerûségét és reális voltát is megkérdõjelezik. Már csak azért is így van ez, mert ilyen esetben az értékelés a Kbt. konkrét szabályát, a Kbt. 34. § (3) bekezdés b) pontját sértené, hiszen ebben az esetben a súlyszám nem állna arányban a részszempont tényleges jelentõségével.<br>
A konkrét esetben azonban a vitatott részszempont az ajánlati ár volt, melynél az arányosításra egzakt matematikai módszer alkalmazható. Az ajánlati ár vonatkozásában ugyanis pénzösszegeket kell összehasonlítani, a pénz pedig mint általános egyenértékes pontosan arányosítható egymáshoz. A bíróság osztotta az alperes álláspontját abban, hogy az ajánlati árak esetén kizárólag a fordított arányosság egzakt matematikai módszerével állapítható meg az ajánlatok egymáshoz való reális viszonya.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jével hatályba lépett 34. § (3) bekezdés d) pontja az értékelési módszer ajánlati felhívásban való elõre meghatározását elõírta azzal, hogy annak mindegyik részszempont vonatkozásában azonosnak kell lennie. A fent kifejtett okfejtés tükrében ez csak úgy valósítható meg, hogy az ajánlatkérõ a számítás módszerét nem részletekbe menõen, hanem általánosságban határozza meg, hiszen pl. a garanciavállalás idõtartamának, illetve az ajánlati árak tökéletesen azonos módszerrel való arányosítása nem lehetséges, eleve más típusú mennyiségi értékek kerülnek összehasonlításra. Helyesen járt el tehát az ajánlatkérõ felperes, amikor általánosságban az arányos pontozás módszerét jelölte meg értékelési módszerként a felhívás 23. pontjában. Ugyanakkor míg ez a meghatározás lehetõséget ad az ajánlati áron kívüli részszempontok vonatkozásában az arányosítás módszerének fent kifejtett korlátok közötti meghatározására, addig az ajánlati ár vonatkozásában ez csakis az ajánlati árak alperesi határozatban kifejtettek formájában valósulhat meg.<br>
A Kbt. fent idézett módosítása elõtti idõszakban lehetõsége volt az ajánlatkérõnek további pontosabb meghatározására az értékelési módszernek - pl. 10 millió forintonként 1 pont levonás vagy az ajánlati árak közötti különbözet alapján arányosított pontkiosztás -, az általános matematikai arányosítástól való ilyen eltéréseket azonban az ajánlati felhívásnak tartalmaznia kellett. Ugyanis a bíróság az alperessel értett egyet abban, hogy az ajánlatkérõnek nincs mérlegelési lehetõsége az ajánlatok értékelése során arra, hogy milyen további értékelési módszert választ, ennek az ajánlati felhívásban már egyértelmûnek kell lennie, utóbb csak a részszempont sajátosságából adódó körülmények befolyásolhatják - a már említett törvényi keretek között - az arányosítás tényleges eredményét. Másrészt egy elõre nem közölt, például az árajánlatok különbsége alapján meghatározott pontozás olyan súlyos aránytalansággal járna együtt, amely a Kbt. 34. § (3) bekezdés b) pontját sértené.<br>
A bíróság így nem értett egyet azon felperesi érveléssel, hogy a "szakértõi" bizottság létrehozásának törvényi kötelezettségébõl következik, hogy egyszerû matematikai arányosításról nem lehet szó, hiszen akkor nem kellene az eljáráshoz szakértõ személyeket alkalmazni.<br>
Ugyanis az ajánlati áron kívüli részszempontok esetében szükség lehet szakértelemre az arányosításhoz, éppen csak az ajánlati ár vonatkozásában szükségtelen. A fentiekbõl következik, hogy téves volt felperes azon hivatkozása is, amely szerint a Kbt. céljával egyezik, és az államháztartás kiadásainak egyszerûsítésének alapelve által is megkívánt az az eljárás, hogy az értékelés során "direkt" úgy arányosítottak, hogy az kellõen tükrözze az alacsonyabb ellenérték jelentõségét. A bíróság álláspontja ezzel szemben az, hogy amennyiben a felperes az alacsonyabb ellenértéknek különös jelentõséget tulajdonít, azt a Kbt. 34. § (2) bekezdés b) pontja szerint a súlyszámok megfelelõ alkalmazásával juttathatja érvényre, egy utólagos, az ajánlattevõk által nem ismert szempont figyelembevétele az értékelés során törvénysértõ lenne.<br>
A felperes azon törekvése, amely annak bizonyítására irányult, hogy egyik részszempont esetében sem volt az arányosítás módszere azonos, tehát téves azon alperesi álláspont, mely szerint az arányosítás módszerén túl két különbözõ részszempont arányosítása tökéletesen azonos lehet a fent kifejtettek szerint okszerû és helyes okfejtés. Ugyanakkor ennek az ügyben relevanciája azért nem volt, mivel az ügyben felmerült jogkérdés vonatkozásában az ajánlati ár részszempont a többi más típusú részszemponttól lényegesen különbözik, ebben az esetben az arányosításnak csak egyetlen matematikai módszere van. Mindebbõl az is következik, hogy a többi részszempont vonatkozásában különbözõ viszonyszámok figyelembevétele a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontját kielégíthette, amennyiben azok az arányosítás fogalom körébe beleférnek.<br>
A bíróság végezetül utal arra, hogy a 2002. január 1-jével hatályba lépett <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerinti minden részszempont vonatkozásában elõírt azonos értékelési módszer nem teszi lehetõvé a jövõben az értékelési módszer adott részszempontra specifikált arányosítási módszerének részletes meghatározását, mivel az sértené ezt a törvényi rendelkezést. Ugyanakkor az értékelési módszer arányosításban való megjelölése elegendõ megjelölése az értékelési módszernek, és az adott részszempont specialitásából adódó eltérõ arányosítási módszer alkalmazása nem jelenti a Kbt. 34. § (3) bekezdés d) pontjának sérelmet.<br>
Tehát a konkrét ügyben, az alperesi határozat indokolásában foglaltakkal ellentétben a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés, valamint 59. § (1) bekezdésének megsértése nem a Kbt. 34. § (3) bekezdés d) pontján, hanem b) pontján alapul, mivel a felperes az értékelés során - általa sem vitatottan - eltért az arányos pontkiosztástól, amikor az alacsonyabb ellenérték fontosságának, az ajánlattevõk által elõre nem kalkulálható értékelési módszerrel kívánt érvényt szerezni, és nem a súlyszám megfelelõ meghatározásával. Mindez azonban az alperesi határozat jogszerûségén, a rendelkezõ rész helyes megállapításain és a bírság kiszabásának jogszerûségén nem változtatott.<br>
A kifejtettekre tekintettel a bíróság a felperes keresetét a Pp. 339. § (1) bekezdése alapján elutasította.<br>
A bíróság az ügyet a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(3) bekezdése alapján tárgyaláson kívül bírálta el, mivel tárgyalás tartását egyik fél sem kérte.<br>
A bíróság a perköltségrõl a Pp. 78. § (1) bekezdése és a költségmentesség alkalmazásáról szóló 6/1986. (VI. 26.) IM rendelet 14. §-a alapján rendelkezett, figyelemmel a felperes személyes illetékmentességére.<br>
Az ítélet elleni fellebbezés lehetõségét a <a href="http://net.jogtar.hu/jr/gen/getdoc.cgi?docid=99500040.tv#92">Kbt. 92. §-</a>a biztosítja.<br>
<br>
Budapest, 2003. március 13.<br>
<br>
dr. Vitál-Eigner Beáta s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>