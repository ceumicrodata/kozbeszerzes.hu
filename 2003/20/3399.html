<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3399)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.716/10/2002.<br>
<br>
Tárgy: a VIVAÉP Rt. jogorvoslati kérelme a Szegedi Közterület-fenntartási Kht. közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a VIVAÉP Villamosvasút Építési és Jármûfenntartási Rt. (6724 Szeged, Külsõ Pulcz u. 2., képviseli: dr. Ádám Attila ügyvéd, 6721 Szeged, Vadász u. 4/A, a továbbiakban: kérelmezõ) által a Szegedi Közterület-fenntartási Kht. (6728 szeged, Városgazda sor 1., a továbbiakban: ajánlatkérõ) a "Szeged város közigazgatási területén lévõ önkormányzati tulajdonú közúti jelzések karbantartása" tárgyú közbeszerzési eljárása ellen kezdeményezett jogorvoslati eljárást megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs, annak felülvizsgálatát bíróságtól sem lehet kérni.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. október 2-i számában ajánlati felhívást tett közzé nyílt eljárás megindítására a rendelkezõ részben meghatározott tárgyban 7760/2002. sz. alatt.<br>
A felhívás 16. Egyéb információk pontjának 1. francia bekezdése szerint az ajánlat érvényességének feltételei, kellékei többek között, hogy ajánlatot nyomtatott vagy géppel írt formában nyújtsák be (A/4 méret, sorszámozott oldalak - a mellékleteket is beleértve - az egyes példányok fûzve készüljenek), valamint az ajánlati vállalkozói díjat forintban, fix összegben kell megadni az ajánlattevõnek. A 16. pont 12. francia bekezdése még azt is meghatározza, hogy az ajánlat eredeti példányát valamennyi oldalon, lapon cégszerûen alá kell írni és le kell bélyegezni (pecsételni).<br>
Az ajánlattételi határidõig, 2002. november 12-ig a Miklós Sör-, Vendéglátó-ipari és Szolgáltató Kft., a Signalkomplex Számítástechnikai Fejlesztõ, Tervezõ és Villamossági Szerelõ Kft. és a kérelmezõ nyújtott be ajánlatot. Kérelmezõ ajánlatát már a bontáskor érvénytelennek minõsítették, mivel nincs folyamatosan sorszámozva az ajánlat. A bontási jegyzõkönyv szerint felmerült a Signalkomplex Kft. ajánlata érvényességének a kérdése, mivel az ajánlat minden oldala nincs sorszámmal ellátva és cégszerûen aláírva, valamint a sorszámozás és az "eredeti" felirat kézírásos. A bontási jegyzõkönyv szerint ajánlatkérõ képviselõje azt a nyilatkozatot tette, hogy a Signalkomplex ajánlata érvényesnek tekintendõ. Az érvénytelenség megállapítását követõen ismertetésre kerültek az érvényes ajánlatok árai.<br>
Kérelmezõ 2002. november 26-án nyújtott be jogorvoslati kérelmet, melyben sérelmezi, hogy a Signalkomplex ajánlatát nem nyilvánította ajánlatkérõ érvénytelennek. Álláspontja szerint az esélyegyenlõséget sérti az, ha ajánlatkérõ hasonló hiányosságok miatt más ajánlatot nem nyilvánít érvénytelennek. Márpedig a Signalkomplex az ajánlatnak nem valamennyi oldalát látta el sorszámmal, cégszerû aláírással és cégbélyegzõvel, a sorszámozást és az eredeti példány felírást nem géppel, hanem kézzel vezette rá az ajánlatra. Érvénytelen továbbá a Signalkomplex ajánlata, mivel nem felel meg az ajánlati dokumentáció 1. sz. mellékletének, miszerint az ajánlattevõnek az éves karbantartási díjra is ajánlatot kell tennie. Ilyen éves díjat a Signalkomplex ajánlata nem tartalmaz. Elõadja továbbá, hogy ajánlatkérõ bontáskor nem ismertette az õ ajánlatának a bontás során kötelezõen ismertetendõ adatait, arról csak késõbb, levélben tájékoztatta az ajánlattevõket. Kéri ajánlatkérõ felhívását a törvény szabályainak megfelelõ eljárásra, új eljárásra kötelezését.<br>
A Döntõbizottság az eljárását megindította és 2002. december 17-re tárgyalást tûzött ki.<br>
Ajánlatkérõ észrevételében elõadja, hogy az általános joggyakorlat alapján szükségtelennek tartja az olyan oldalak cégszerû aláírását, ami információt nem tartalmaz. Az oldalak kézzel sorszámozása, illetve az eredeti/másolati feljegyzés kézzel történõ feliratozása - bár a kiírásban nyomtatott formát követeltek - nem olyan súlyú, ami az ajánlat érvénytelenségét eredményezné. A Signalkomplex karbantartási díjra vonatkozó ajánlatát úgy adta meg, hogy rögzítette a fix havi díjat, amibõl egyértelmûen megállapítható az éves fix díj is. Mindezekre tekintettel nem érvénytelen a Signalkomplex ajánlata. Álláspontja szerint a kérelem alaptalan, kéri elutasítani.<br>
Egyéb érdekeltként a Signalkomplex tett észrevételt, melyben vitatja a kérelemben foglaltakat. Észrevételében elõadja továbbá, hogy a Miklós Sör-, Vendéglátó-ipari és Szolgáltató Kft. ajánlatában a munkaidõn túli, eseti forgalomterelések elszámolásra külön képzett egységár - a bontási jegyzõkönyv tanúsága szerint - hibás.<br>
Ajánlatkérõ 2002. december 16-án faxon, majd december 17-én postai úton tett nyilatkozatában elõadta, hogy a közbeszerzési eljárás lezárása elõtt módosította korábbi álláspontját, s mindhárom ajánlattevõ ajánlatát alaki hiányosságokra tekintettel érvénytelennek minõsítette, s ezzel az eljárás eredménytelennek bizonyult.<br>
Álláspontjuk szerint ezzel a jelen ügy okafogyottá vált, ezért kérik annak megszüntetését.<br>
A 2002. december 17-én megtartott tárgyaláson kérelmezõ csatlakozott ajánlatkérõ álláspontjához, miszerint a jogorvoslati eljárás okafogyottá vált, ezért a jogorvoslati kérelmet visszavonta.<br>
A felek egyöntetûen nyilatkoztak arról is, hogy a jogorvoslati eljárás költségeinek viselésérõl is megállapodtak.<br>
A közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2002. december 28.<br>
<br>
Dr. Szaller Ottó s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>