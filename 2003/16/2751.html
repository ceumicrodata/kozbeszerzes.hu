<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (2751)
</b></h2><FONT size=3><i><u></i></u><br>
<br>
12.K.35.599/2000/13.<br>
<br>
A Fõvárosi Bíróság, a dr. Katona Miklós (1054 Budapest, Alkotmány u. 27. ) ügyvéd által képviselt Országos Egészségbiztosítási Pénztár (1139 Budapest, Váci út 73/A.) felperesnek, a Nagy Lajos ügyvezetõ által képviselt B+N Referencia Kft. I. r. (2193 Galgahévíz, Szabadság u. 68/B.) és a dr. Nagy Brigitta ügyvéd (1137 Budapest, Szent István krt. 18.) által képviselt, Defend Security Kft. II. r. (1135 Budapest, Pannónia u. 70-74.) felperesi beavatkozók részvételével a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A le nem rótt kereseti illetéket az állam viseli.<br>
Kötelezi a bíróság a felperest, hogy 15 nap alatt fizessen meg az alperesnek 30 000 Ft (azaz harmincezer Ft) perköltséget, a beavatkozóknak pedig 15 000-15 000 Ft (azaz tizenötezer-tizenötezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
Az ajánlatkérõ (jelen per felperese) nyílt eljárás lefolytatására 2000. május 31. napján ajánlati felhívást tett közzé az OEP 19 területi egysége takarításának elvégzése tárgyában. A felhívásra részajánlatot is lehetett tenni az egyes dokumentációban meghatározott területi egységek vonatkozásában.<br>
Az ajánlattételi határidõre (2000. július 11-e) 33 ajánlat érkezett. Az ajánlatkérõ lehetõséget biztosított több ajánlattevõ részére az ajánlat egyes hiányainak a pótlására. A Bács-Kiskun Megye területi egységre 10 ajánlat érkezett. Az ajánlatkérõ ezen ajánlatok közül érvénytelennek nyilvánította a DOVOLEN Bt., a P. Dussmann és a High-Tech Kft. ajánlatát, valamint alkalmatlannak minõsítette a Group 4 Securitas Kft. és Brillintell Kft. ajánlatait. A Bács-Kiskun Megyei területi egységre vonatkozó ajánlatok közül a 2000. augusztus 1-jén tartott eredményhirdetésen az ajánlatkérõ felperes a Defend Security Kft. ajánlatát hirdette ki nyertesnek.<br>
A DOVOLEN Bt. 2000. augusztus 7. napján jogorvoslati kérelmet terjesztett elõ, melyben sérelmezte, hogy az ajánlatkérõ érvénytelennek nyilvánította az ajánlatát, holott az ajánlatkérõ által megjelölt hiányokat határidõre pótolta. Sérelmezte azt is, hogy a Defend Kft. lett a nyertes, amelyet az ajánlatkérõ jelen közbeszerzési eljárással egyszerre folyó õrzés-védelmi szolgáltatásra alkalmatlannak minõsített azon az alapon, hogy az elõzõ két év mérlegének egyikében a saját tõkéje kisebb volt, mint a jegyzett tõkéje, jelen eljárásban pedig ugyanezen kritérium mellett nem állapította meg a Defend Kft. alkalmatlanságát.<br>
Az alperesi Döntõbizottság a D.358/11/2000. számú határozatával módosított D.358/9/2000. számú határozatában a jogorvoslati kérelmet részben megalapozottnak találta, és megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, és ezért a Bács-Kiskun megyei területi egységre vonatkozó ajánlatkérõi eljárást lezáró döntést megsemmisítette. Az alperesi határozat indokolása szerint a DOVOLEN Bt. ajánlata - hiánypótolt állapotában - megfelelt az ajánlati felhívásban, illetve a dokumentációban foglalt feltételeknek, ezért az ajánlata érvényes volt. Álláspontja szerint a Kbt. 43. § (1) bekezdésében foglalt kötelezettség az ajánlati nyilatkozat megtételére nem azt jelenti, hogy azt konkrét írásos formában kell megtenni, hanem csak azt, hogy az ajánlatnak tartalmaznia kell a nyilatkozat tartalmi elemeit. A felhívás és a dokumentáció a nyilatkozat formáját nem határozta meg, az ajánlatevõ ajánlata pedig tartalmazza mindazt, amit a felhívás lényeges szerzõdési feltételként elõír, megadja a teljesítés helyét, a határidõt, valamint az ellenszolgáltatás összegét. Megállapította azt is, hogy a "Komplett szolgáltatás és technológia bemutatása" címû ajánlattevõi dokumentum elnevezésétõl függetlenül a megkövetelt mûszaki leírást tartalmazza, annak a dokumentációtól való eltéréseit az ajánlat érdemi értékelése során lehet figyelembe venni, az nem érvénytelenségi ok. Az ajánlatkérõ felperes által hivatkozott harmadik érvénytelenségi ok pedig azért nem áll meg, mert bár az alvállalkozókra vonatkozó egyes nyilatkozatokat a jogorvoslatot kérõ ajánlattevõ valóban nem csatolta, de a hiánypótlási felhívásra egyértelmûen közölte, hogy az alvállalkozó akadályoztatási helyzetben van, ezért az alvállalkozó közremûködésével tett ajánlatát visszavonja, csak az alvállalkozó nélküli ajánlatát kérte elbírálni. Mindemellett az alperesi Döntõbizottság megvizsgálta a többi ajánlatot is, és megállapította, hogy a Garantie Kft., a Tamax Kft. és a B+N Referencia Kft. ajánlatait az ajánlatkérõi döntéssel szemben érvénytelennek kellett <br>
volna minõsíteni. A Garantie Kft. ajánlatából az eszközpark korának megjelölése hiányzik, a Tamax Kft. nem adta meg a teljesítésbe bevonni kívánt szakemberek számát és végzettségét, valamint a használandó gépekre elõírt adatokat (típus, életkor), a B+N Referencia Kft. (továbbiakban: I. r. beavatkozó) pedig szintén nem nevezte meg a bevonandó szakemberek számát és végzettségét, valamint nem a meglévõ, hanem a tervezett gépparkot ismertette ajánlatában. Az alperesi határozat nem adott helyt a Defend Security Kft.-vel kapcsolatos kifogásnak, mivel a saját tõke és jegyzett tõke eltérésének mértéke alatta maradt a felhívásban meghatározottaknak, tehát a nyertes alkalmas pályázó volt.<br>
Az ajánlatkérõ felperes keresetében kérte a határozat megváltoztatását akként, hogy a felperes nem sértette meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, mert a kérelmezõ Kbt. 43. § (1) bekezdésében megkövetelt nyilatkozatokat a jogorvoslatot kérõ ajánlattevõ nem csatolta, és e nyilatkozat pedig nem pótolható, azaz az ajánlattevõ ajánlatát érvénytelennek kellett nyilvánítani, valamint kérte a határozat indokolásának 5. oldalán a Garantie Kft., Tamax Kft., és B+N Referencia Kft.-re vonatkozó részek mellõzését, mivel azok nem helytállóak.<br>
Az alperes az iratokkal együtt felterjesztett ellenkérelmében kérte a felperes keresetének elutasítását és perköltségekben marasztalását. Kifejtette, hogy a Garantie Kft., Tamax Kft., és az I. r. beavatkozóra vonatkozó határozati megállapítások cáfolatát a felperes az ajánlataik részbeni becsatolásával kívánta bizonyítani, amelyeket azonban alperes is ismert, azokat döntése során már figyelembe vette. A Garantie Kft. ajánlata csak azt tartalmazza, hogy a "gépek, eszközök három évnél nem régebbiek", ami nem elégséges, hiszen ezen belül lehetnek 1, 2 vagy 3 évesek is (nem pontos az életkor-meghatározás). A Tamax Kft. vonatkozásában becsatolt iratok a határozatban hiányolt adatok egyikét sem tartalmazták, csupán azt, hogy majd milyen gépeket fog telepíteni az ajánlatkérõ. Az ajánlattevõnek nem azt kellett volna ismertetnie, hogy mivel fog rendelkezni, hanem hogy jelenleg milyen eszközökkel rendelkezik. Az I. r. felperesi beavatkozó az ajánlat "MK-1 Minõségügyi kézikönyv" mellékletét csatolta. Ez az irat nem alkalmas annak cáfolatára, hogy a kft. nem nevezte meg a bevonandó szakemberek számát és végzettségét, és nem a meglévõ, hanem a tervezett gépparkot ismertette.<br>
A felperes a bírósági eljárásban (tárgyaláson) a keresete fenntartása mellett elõadta, hogy az alperesi döntés következtében az ajánlatok újraértékelése megtörtént. A jogorvoslatot elõterjesztõ ajánlattevõ ismét vereséget szenvedett, habár ebben az eljárásban már érvényes ajánlatként értékelték az ajánlatát. <br>
A nyertes ajánlattevõ ugyanaz lett. A vitatott 3 cég ajánlatát pedig érvénytelennek nyilvánították az alperesi határozatnak megfelelõen. Azóta a szerzõdést megkötötték, és a takarítás mûködik. A felperes szerint a továbbiakban az a nagyon fontos kérdés, hogy hogyan értékeli a bíróság a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdését. Ez egy tiszta jogkérdés.<br>
Az I. r. felperesi beavatkozó úgy nyilatkozott, hogy az alperesi állítással szemben az ajánlatuk érvényes volt, hiszen az ajánlat elsõ kötetének 66. oldalán a szakemberek végzettsége, életrajza bemutatásra került (diplomamásolatok, bizonyítványok csatolásával), a 63. oldalán pedig a géppark került ismertetésre, a gépek megnevezése, mennyisége, gyártási éve megjelölése útján. A "tervezett" megjelölés nem azt jelentette, hogy az I. r. beavatkozó nem rendelkezik a felsorolt gépekkel, hiszen a 64. oldalon található nyilatkozat tartalmazza, hogy ezek rendelkezésre állnak, és azt folyamatosan biztosítja I. r. beavatkozó. Azonban az ajánlatot az I. r. beavatkozó minden megyére tette, és elõre nem lehetett tudni hányat nyer el. Nyolc megye kirendeltségeinek takarítását nyerte el, ez pedig elõre nem ismert tény volt, ezért a teljesítésbe bevonni kívánt gépparkot csak tervezni lehetett. A tervezett géppark rendelkezésre állt, amelyrõl ajánlatevõ nyilatkozatot is tett.<br>
A bíróság megállapította, hogy a felperes keresete az alábbiak szerint nem alapos:<br>
A Közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére, és az ellenszolgáltatás összegére."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja pedig kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A konkrét ügyben a bíróságnak egyrészt azt kellett eldöntenie, hogy a Dovolen Bt. ajánlata megfelelt-e a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés második mondatában foglaltaknak, így az ajánlati felhívásban és a dokumentációban meghatározott formai követelményeknek, másrészt azt, hogy a Garantie Kft., Tamax Kft., valamint az I. r. felperesi beavatkozó ajánlatai megfeleltek-e az ajánlati felhívásban és a dokumentációban meghatározott tartalmi követelményeknek.<br>
Az elsõ jogkérdés vonatkozásában a bíróság osztotta azt az alperesi álláspontot, hogy a kifejezett nyilatkozat, nem jelent feltétlenül külön íven megszövegezett írásbeli nyilatkozatot, csak abban az esetben, ha azt maga az ajánlati felhívás avagy a dokumentáció elõírja. Ilyen elõírást - felperes által sem vitatottan - az ajánlati felhívás és a dokumentáció nem tartalmazott. Mindezen állásponton nem változtathat a periratokhoz csatolt 3/2001. (K. É. 15.) ajánlás, és a kivonatoltan ugyancsak csatolt döntõbizottsági határozatok, illetve bírósági ítéletek sem.<br>
A Közbeszerzések Tanácsa jelzett ajánlása ugyanis a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdéséhez kapcsolódó hiánypótlási lehetõséget részletezi, és nem szól a Kbt. 43. § (1) bekezdésében foglalt nyilatkozatokról. Másrészt a Kbt. 43. § (4) bekezdésével összefüggésben olyan abszolút konkrét igazolások, a pályázó alkalmasságára vonatkozó dokumentumok hiányáról, illetve pótlásáról van szó, amelyek nélkülözhetetlenek, hiányuk érvénytelenséget von maga után. Adattartalmuk ugyanis sehonnan máshonnan nem megállapítható vagy kikövetkeztethetõ.<br>
Ehhez képest a 43. § (1) bek.-ben foglalt és megkívánt nyilatkozat olyan általános kötelezettségvállalásra, illetve szándéknyilatkozat tételére vonatkozik, amely az ajánlattétel lényegébõl kell hogy következzen, mivel mi értelme van egy pályázaton való részvételnek, ha a felhívásban foglalt feltételeket a pályázó nem kívánja elfogadni, illetve miért jelölné meg a szerzõdés teljesítés helyét és idejét az, aki nem akar teljesíteni.<br>
A bíróság álláspontja tehát az, hogy ezen általános kötelezettségek meglétének már az ajánlatból minden kétséget kizáróan láthatónak kell lenniük, ezt nyilatkozattal megteremteni nem lehet, legfeljebb megerõsíteni. Amennyiben az ajánlat ezen általános kötelezettségvállalásra formálisan, külön és "kifejezetten" nem tartalmaz nyilatkozatot, arra rá lehet kérdezni, ha úgy tetszik "hiánypótlás" formájában is. Ez nem törvénysértõ, mint ahogy nem lehet érvénytelenségi ok egy olyan általános tartalmú nyilatkozat részbeni hiánya, melynek tartalma az ajánlat konkrét elemeibõl kétséget kizáróan nyilvánvaló. Fordított esetben sem teheti érvényessé a pályázatot a kifejezett nyilatkozat megléte önmagában, ha az nem lenne összhangban az ajánlat többi elemével.<br>
Mindez azt jelenti, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének második mondata azt a kötelezettséget rója az ajánlattevõre, hogy ajánlatából egyértelmûen kiderüljön, hogy a felhívás feltételeit vállalja-e, a szerzõdés teljesítésének módját, mikéntjét és az ellenszolgáltatás mértékét kétséget kizáróan egzaktan határozza meg. A bíróság megvizsgálta a DOVOLEN Bt. ajánlatát és megállapította, hogy ezeknek a feltételeknek ajánlata megfelelt, tehát ezen az alapon a DOVOLEN Bt.-vel szemben érvénytelenségi ok nem állt fenn. A másik két érvénytelenségi ok fenn nem állását megállapító határozati megállapításokat a felperes keresetében nem vitatta, ezért a kereseti kérelemhez kötöttség elvére tekintettel, azokkal a bíróságnak nem kellett foglalkoznia. Mindebbõl következik, hogy a felperes valóban megsértette a Kbt. 52. § (2) bek. d) pontját, amikor érvénytelennek nyilvánította a DOVOLEN Bt. ajánlatát.<br>
A második jogkérdésben a bíróság szintén az alperesi érvelést fogadta el. A közbeszerzési eljárás lényegében egy visszterhes szerzõdésnek a jogszabály által meghatározott kötelezõen lefolytatandó szerzõdéskötési eljárását jelenti. A visszterhes ügyleteknél elsõdlegesen a nyilatkozati elv az irányadó, ami azt jelenti, hogy a felek nyilatkozatait az abban foglalt szavak általánosan elfogadott jelentése szerint kell értelmezni. A Kbt. szerint az ajánlattevõ alkalmassága vizsgálatánál az ajánlattétel idõpontjában fennálló állapotból kell kiindulni.<br>
Mindebbõl következik, hogy az I. r. felperesi beavatkozó esetében a "tervezett géppark" alatt az ajánlatkérõ csak a jövõben beszerzendõ gépparkot érthette, az ajánlatkérõ tehát nem vehette volna figyelembe a felperesi beavatkozó mûszaki alkalmassága igazolásánál a nyilatkozat értelme szerint meg nem lévõ gépeket, berendezéseket.<br>
A Tamax Kft. esetében elmondható, hogy a meg nem lévõ gépparkra hivatkozás ugyanezért nem vehetõ figyelembe, és nem tekinthetõ az ajánlati felhívás és dokumentáció által megkövetelt géppark ismertetésének. Nyilvánvaló, hogy mûszaki alkalmasság nem igazolható olyan állításokkal, nem helyettesíthetõ olyan ígérvényekkel, hogy majd az a jövõben biztosítva lesz. A bíróság osztotta e kérdésben is azt az alperesi álláspontot, hogy ellenkezõ esetben, mindig az minõsülne a mûszakilag legalkalmasabbnak, aki nagyobbat ígér. Ezért a bíróság megállapította, hogy a határozat indokolása e vonatkozásban is helyes és jogszerû volt.<br>
A Garantie Kft. vonatkozásában a bíróságnak szintén arra kell utalnia, hogy a felperesi állásponttal ellentétben nem tekinthetõ a géppark életkorára vonatkozó azon utalás, mely szerint "az nem régebbi 3 évesnél" az ajánlati kiírásnak megfelelõ kormeghatározásnak, mivel azt a szavak általánosan elfogadott értelme szerint nem lehet úgy érteni, hogy "a géppark életkora 0 éves" (4. jkv. 2 old., felp. nyíl.). A bíróság álláspontja teljesen megegyezik ebben a kérdésben is alperes álláspontjával, mely szerint ez a kitétel a 0-3 év közötti korban jelöli meg a géppark életkorát, amely ugyan jellemezheti a gépparkot, de nem ad pontos választ arra a kiírás szerinti adatra, hogy a géppark hány éves berendezésekbõl áll.<br>
Mindezekre tekintettel a döntõbizottság határozata jogszerû volt, és a bíróság a felperes keresetét a Pp. 339. § (1) bek. alapján elutasította.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM r. 13. § (2), 14. §-a, valamint a 8/2002. (III. 30.) IM r. 2. § (1) bekezdése alapján rendelkezett.<br>
<br>
Budapest, 2002. október. 10.<br>
<br>
dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>