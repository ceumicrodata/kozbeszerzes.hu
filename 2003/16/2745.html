<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2745)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.25/11/2003.<br>
<br>
Tárgy: az Excellence Rt. és az AAM Vezetõi Informatikai Tanácsadó Kft. jogorvoslati kérelme a VÁTI Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Excellence Rt. (1137 Budapest, Újpesti rkp. 7., a továbbiakban: I. sz. kérelmezõ) és az AAM Vezetõi Informatikai Tanácsadó Kft. (1133 Budapest, Pannónia út 59-61., a továbbiakban: II. sz. kérelmezõ) jogorvoslati kérelme alapján a VÁTI Magyar Regionális Fejlesztési és Urbanisztikai Kht. Területfejlesztési igazgatóság (1016 Budapest, Gellérthegyi út 30-32., képviseli: dr. Cech András ügyvéd, 1076 Budapest, Thököly út 8. I/6., a továbbiakban: ajánlatkérõ) "kiterjesztett decentralizált végrehajtási rendszer (EDIS) létrehozására irányuló szervezetfejlesztési tevékenység megvalósítása" tárgyú közbeszerzési eljárása ellen indult jogorvoslati eljárásban a Döntõbizottság az I. sz. kérelmezõ jogorvoslati kérelmét elutasítja, a II. sz. kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, valamint az 52. § (2) bekezdés d) pontjára tekintettel az 52. § (1) bekezdését, ezért ajánlatkérõt 2 000 000 Ft, azaz kettõmillió forint bírság megfizetésére kötelezi.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy II. sz. kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A felek egyebekben a felmerült költségeket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2002. november 29-én ajánlattételre hívta fel a Szinergia Projekt Managment Kft.-t, az Accentura Kft.-t, az IFUA Horváth & Partner Consulting Kft.-t, valamint kérelmezõket a rendelkezõ részben megjelölt beszerzés tárgyában.<br>
Ajánlatkérõ az eljárását a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontjára alapította, melyrõl a Döntõbizottság elnökét is tájékoztatta.<br>
Ajánlatkérõ ajánlati felhívása szerint a teljesítés határideje 2003. július 31-e.<br>
A felhívás szerint részajánlattétel, illetõleg többváltozatú ajánlattétel kizárt volt. Az ajánlati felhívás 11. a) pontban határozta meg ajánlatkérõ az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket az alábbiak szerint.<br>
Pénzügyi-gazdasági alkalmasság igazolása: az ajánlattevõnek és az általa a közbeszerzés értékének a 10%-át meghaladó mértékben igénybe venni kívánt alvállalkozóknak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése<br>
- a) pontja szerint: 30 napnál nem régebbi pénzintézeti nyilatkozattal a fizetõképességrõl az alábbi tartalommal:<br>
- mióta vezeti a gazdálkodó szervezet bankszámláját,<br>
- nyilatkozat az ajánlattevõ pénzügyi helyzetérõl, hitel- és fizetõképességérõl, fizetési kötelezettségeinek pontosan eleget tesz-e,<br>
- számláján sorban állás elõfordult-e.<br>
- b) pontja szerint: az ajánlattételt megelõzõ 2 év mérlegének és eredménykimutatásának hitelesített másolata,<br>
Mûszaki alkalmasság igazolása: az ajánlattevõnek, valamint az általa a közbeszerzés értékének 10%-át meghaladó mértékben igénybe venni kívánt alvállalkozóknak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése alapján:<br>
- a) pont szerint: az elõzõ 3 év legjelentõsebb szolgáltatásainak ismertetésével (az ellenszolgáltatás összege, a teljesítés ideje, valamint a szerzõdéskötõ másik fél megnevezésével a végzett tevékenység részletezésével),<br>
- c) pont szerint: azoknak a szakembereknek a megnevezésével, képzettségük és szakmai tapasztalatuk ismertetésével, akiket be kíván vonni a teljesítésbe,<br>
- g) pont szerint: ajánlattevõ vagy a teljesítésbe bevonandó mûszaki vagy gazdasági egység minõségbiztosítási rendszerének bármely nemzeti rendszerben akkreditált tanúsító által kiadott tanúsítvánnyal.<br>
Alvállalkozóknak saját vállalt munkarészükre kell igazolni az alkalmasságukat.<br>
A 11. b) pontban határozta meg ajánlatkérõ az ajánlattevõk alkalmassága elbírálásának szempontjait: ajánlattevõ abban az esetben tekinthetõ a szerzõdés teljesítésére alkalmasnak, amennyiben az alábbi feltételek egyidejûleg fennállnak:<br>
- fizetési kötelezettségeinek eleget tesz, számláján sorban állás nincs,<br>
- mérlege kiegyensúlyozott gazdálkodásra utal,<br>
- referenciái a közbeszerzés tárgyához hasonló jellegûek és nagyságrendûek (legalább két szervezetfejlesztési projekt, ami egyenként több mint négy hónapos és egyenként több mint 50 embert érintett),<br>
- a teljesítésbe bevonni kívánt szakemberei képzettségük és szakmai tapasztalatuk alapján képesek a szerzõdés teljesítésére (a projektvezetõ legalább három, a többi projekttag legalább egy szervezetfejlesztési projektben vett részt, és mindannyian tárgyalási szinten beszélnek angolul),<br>
- rendelkezik valamely nemzeti rendszerben akkreditált tanúsító által tanúsított minõségbiztosítási rendszerrel.<br>
Az ajánlattevõknek a szerzõdés teljesítésére alkalmatlanná minõsítésének szempontjai: ajánlattevõ abban az esetben tekinthetõ a szerzõdés teljesítésére alkalmatlannak, amennyiben az alábbi feltételek bármelyike fennáll:<br>
- pénzintézettõl származó nyilatkozat szerint kötelezettségeinek határidõre nem tett eleget, számláján - az ajánlati felhívás megjelenését megelõzõ fél évben - sorban állás mutatkozik,<br>
- mérleg szerinti eredménye két egymást követõ évben negatív,<br>
- a cég árbevétele az elmúlt 3 év vonatkozásában átlagosan nem éri el a 100 000 000 Ft-ot,<br>
- nincs az elõzõ 3 év szolgáltatásai között a közbeszerzés tárgyához hasonló jellegû és nagyságrendû referencia (legalább 2 db szervezetfejlesztési projekt, ami külön-külön több mint 4 hónapig tartott és több mint 50 embert érintett),<br>
- a bevonni kívánt szakemberek képzettsége vagy szakmai tapasztalata a szerzõdés teljesítéséhez nem elégséges (bármelyiküknél nincs meg minimum egy vagy a vezetõnél minimum három szervezetfejlesztési projekttapasztalat, továbbá bármelyiküknél a tárgyalás szintû angolnyelv-ismeret),<br>
- ajánlattevõ vagy a teljesítésbe bevonandó mûszaki vagy gazdasági egység nem rendelkezik bármely nemzeti rendszerben akkreditált tanúsító által kiadott tanúsítvánnyal.<br>
Ajánlatkérõ az összességében legelõnyösebb ajánlatot kívánta kiválasztani az alábbiak szerint:<br>
részajánlat	súlyszám<br>
- ajánlott megoldás díja (fix díj forintban)	55<br>
- az ajánlattevõ által vállalt kötbér mértéke az ajánlati díj százalékában	15<br>
- az ajánlattevõ által vállalt jólteljesítési garancia az ajánlati díj százalékában	10<br>
- részletfizetés gyakorisága (részletfizetés csak teljesítés után, teljesítés igazolás kibocsátásával lehetséges	5<br>
- a megoldásban szereplõ oktatási napok száma	15<br>
A megadott szempontonként a legkedvezõbb ajánlat 10 pontot kap, a többi ajánlat pontszáma arányosítással kerül meghatározásra. Az adható pontszám alsó és felsõ határa 0-10, amely minden részszempont esetében azonos.<br>
Az ajánlati felhívás 17. pontja tartalmazta az eljárás lefolytatásának menetét az alábbiak szerint.<br>
Az ajánlatkérõ és az általa meghívott ajánlattevõk a felhívásban foglaltak szerint benyújtott írásbeli elõzetes ajánlat alapján a szerzõdés feltételeirõl a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése értelmében szabadon tárgyalnak, a Kbt. 71. § (2) bekezdés rendelkezését is figyelembe véve. Ajánlatkérõ az ajánlatok értékelése után legalább az elsõ három helyezett ajánlattevõvel külön-külön tárgyal. A tárgyalásokon jegyzõkönyv készül, végleges ajánlatnak az ajánlattevõk által elõzetesen benyújtott írásbeli ajánlatokban foglaltak és a jegyzõkönyvi nyilatkozatok tekintendõk.<br>
Ajánlatkérõ ajánlati dokumentációt is készítettet, melynek része volt a részvételi feltételek, igazolások, nyilatkozatok, az ajánlattétellel kapcsolatos általános elõírások, a formai és tartalmi követelmények, az ajánlatok bontásával és értékelésével kapcsolatos elõírások, a feladatok meghatározása, a szerzõdésminta, különbözõ nyilatkozatminták és az ajánlatkérõ által adott háttér információk.<br>
A dokumentáció 3.5. pontjában a mûszaki szakmai ajánlat körében ajánlatkérõ kiemelte, hogy az ajánlattevõnek és az alvállalkozóinak az elmúlt 3 évben végzett hasonló nagyságrendû és jellegû megbízatásainak ismertetését, valamint ezen referenciaigazolásokat csatolni kell. Szükséges a teljesítésbe bevonandó szakértõk szakmai életrajza. Kérték az összes képzettséget, tapasztalatot és nyelvtudást, az alvállalkozói önéletrajzokon pedig az alvállalkozói státus feltüntetését. Csatolni kellett továbbá az ajánlattevõ minõségbiztosítási rendszerének leírását (vagy a tanúsítási okmány másolatát), valamint egyéb, az ajánlattevõ által fontosnak ítélt információkat. Egyértelmûen meg kellett jelölni, hogy a munka mely részét végzi alvállalkozó, illetve konzorcionális ajánlat esetén, hogy az egyes munkarészeket mely konzorcionális partner végzi. Az alvállalkozóra, partnerre és annak munkatársaira is érvényesek az ajánlattevõ munkatársaival szemben támasztott követelmények.<br>
Az ajánlattételi határidõig, 2002. december 13-áig ajánlatot nyújtott be a Szinergia Kft., az Accenture Kft. és kérelmezõk. A bontási jegyzõkönyvben rögzítésre került az ajánlattevõk neve, székhelye, ajánlati ára, a vállalt kötbér napi mértéke, a jólteljesítési garancia, az ajánlati biztosíték, az ajánlat milyen nyelven került benyújtásra, valamint hogy az ajánlat az elõírt formai követelményeknek megfelelt-e.<br>
Az I. sz. kérelmezõt a tárgyalásról szóló értesítésben ajánlatkérõ felhívta, hogy a minõségbiztosítási rendszer tanúsítványa az ajánlatból hiányzik, azt a tárgyalásra hozza magával.<br>
Ajánlatkérõ ezt követõen 2002. december 17-én és 18-án tárgyalásokat folytatott az ajánlattevõkkel.<br>
A tárgyalásokról - kivéve az I. sz. kérelmezõvel folytatott tárgyalásról - jegyzõkönyvek készültek.<br>
A Szinergia Kft.-vel 2002. december 17-én folytatott tárgyalásról készített jegyzõkönyv rögzíti, hogy ajánlattevõ az ajánlatát módosítani fogja és a módosított ajánlatot 2002. december 18-án 14.00 óráig benyújtja.<br>
Az Accenture Kft.-vel 2002, december 17-én folytatott tárgyalásról felvett jegyzõkönyv szintén rögzíti, hogy az ajánlatát módosítani fogja, ha módja van rá.<br>
A II. sz. kérelmezõvel 2002. december 18-án felvett tárgyalási jegyzõkönyv rögzíti, hogy ajánlattevõ az e-learningra vonatkozó ajánlati koncepciójukat megváltoztatta, és kérte ennek ismertetésének engedélyezését. Ajánlatkérõ kérte, hogy a módosított ajánlat minden lényeges tartalmi eleme felvázolásra kerüljön, mert írásbeli kiegészítés benyújtására nem biztos, hogy lehetõség van. A módosított ajánlat fõbb tartalmi elemei írásban rögzítésre kerültek.<br>
Ajánlatkérõ a 2002. december 20-ra eredetileg tervezett eredményhirdetési idõpontot 2003. január 17-ére halasztotta. Ajánlatkérõ döntése alapján I. sz. kérelmezõ nem tett eleget az ajánlati felhívás 11. b) bekezdés utolsó francia bekezdésében írt követelményeknek. A II. sz. kérelmezõ ajánlata szintén érvénytelen, mert nem felelt meg a dokumentáció 3.5. pontjában foglaltaknak, azaz annak az elõírásnak, hogy egyértelmûen meg kell jelölni, hogy a munka mely részét végzi alvállalkozó, illetve konzorcionális ajánlat esetén, hogy az egyes munkarészeket mely konzorcionális partner végzi. Az alvállalkozóra, partnerre és annak munkatársaira is érvényesek az ajánlattevõ munkatársaival szemben támasztott követelmények. Ajánlatkérõ ugyancsak érvénytelennek minõsítette a Szinergia Kft. ajánlatát. Az eljárás nyertese ennek alapján az Accentura Kft. lett 40 375 000 Ft + áfa vállalási árral.<br>
I. sz. kérelmezõ 2003. január 21-én terjesztett elõ jogorvoslati kérelmet, melyben kérte az eljárást lezáró döntés megsemmisítését, jogsértés megállapítását, szerzõdéskötés esetén a minimálisnál magasabb összegû bírság kiszabását, ideiglenes intézkedés alkalmazását, ajánlatkérõ kötelezését költségeinek megtérítésére. Álláspontja szerint ajánlatkérõ az eljárása során megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, valamint az 51. § (3) bekezdését, a Kbt. 43. § (4) bekezdését, az 59. § (1) bekezdését, valamint a Kbt. 24. § (1)-(2) bekezdéseit. Indoklásként elõadta, hogy ajánlatkérõ jogsértõ módon nyilvánította ajánlatát érvénytelennek, ennek okát nem jelölte meg. Az összegzésben érvénytelenség okaként megjelölte, hogy az ajánlat nem felel meg a 11. b) pontban foglaltaknak. A 11. pontban foglalt körülmények vizsgálata nem eredményezheti az érvénytelenség megállapítását. Álláspontja szerint az ajánlatához csatolta a TÜV Rheiland nevû cég minõségbiztosítási tanúsítványát, amellyel eleget tett az ajánlati felhívásban megfogalmazott követelményszintnek. Ajánlatkérõ a bontási eljárásról készült jegyzõkönyv megküldésével egyidejûleg tájékoztatta arról, hogy az ajánlatából hiányzik a minõségbiztosítási tanúsítvány, ezt a tárgyalásra hozza magával, mert ez a tárgyalás alapfeltétele. A kérelmezõ szerint a bontási jegyzõkönyv nem tartalmazta maradéktalanul a Kbt. 51. § (3) bekezdésében foglalt adatokat. Továbbá a bontási jegyzõkönyvhöz mellékelt kísérõlevelet lehet hiánypótlás tárgyában közölt levélnek is tekinteni, de ez alapján nem állapítható meg, hogy az esélyegyenlõség biztosítása megtörtént, illetõleg egy ízben került-e sor hiánypótlási felhívásra. Ajánlatkérõ egyébként vele érdemben a tárgyalásokat lefolytatta, nem merült fel a tárgyalások során probléma a tekintetben, hogy a minõségbiztosítási tanúsítványát nem megfelelõen bocsátotta ajánlatkérõ rendelkezésére. Kérelmezõ sérelmezte továbbá, hogy a nyertes ajánlattevõ ajánlati ára a bontási jegyzõkönyv tanúsága szerint bruttó 53 125 000 Ft volt, ezzel szemben az öss<br>
zegzésbõl azt lehetett megállapítani, hogy az ajánlattevõ majdnem 3 000 000 Ft-tal csökkentette az árát, errõl pedig az eljárásban nem szereztek tudomást. Amennyiben tudomást szereznek arról, hogy más ajánlattevõ módosította az árajánlatát, úgy õk is megtették volna ezt. Ajánlatkérõ azzal, hogy nem közölte, hogy az egyes ajánlattevõk milyen módon módosították ajánlatukat, megsértette a Kbt. nyilvánosság és esélyegyenlõség alapelvét. Hivatkozott a Legfelsõbb Bíróság Kf.II.28.165/1998. sz. irányadó ítéletére.<br>
A II. sz. kérelmezõ 2003. január 31-én terjesztett elõ jogorvoslati kérelmet, melyben sérelmezte az ajánlatát érvénytelenné nyilvánító ajánlatkérõi döntést. Álláspontja szerint ajánlatában a 4. oldalon ismertette, hogy a projektbe alvállalkozóként kívánják bevonnia Nemzetközi Bankárképzõ Rt.-t, továbbá a 123. oldalon a "6. Munkamegosztás az AAM és a Bankárképzõ között" fejezet, valamint a 124. és a 125. oldalon szereplõ táblázat részletesen ismerteti, milyen munkákat végez az alvállalkozó, illetve milyen módon mûködik közre. Az alvállalkozó munkatársainak a pályázathoz csatolt önéletrajzaiban szerepel a vállalkozásba bevonni kívánt szakemberekkel szembeni elvárásoknak megfelelést bemutató rész, nevezetesen valamennyiüknél megjelölésre került az angol nyelvtudás és a szervezetfejlesztési projektben való részvétel. Álláspontjuk szerint amennyiben ajánlatkérõnek nem voltak egyértelmûek a megadott információk, úgy hiánypótlásra kellett volna felhívnia. Hiánypótlásra azonban felhívást nem kapott, az ajánlatkérõ 2002. december 18-án érdemi tárgyalást folytatott, ahol ajánlatukkal szemben nem vetõdött fel hiányosság. A tárgyaláson egyébként nem történt teljes koncepcióváltás, a távoktatás fennmaradt, csak bizonyos elemekkel kiegészült. Nem vetõdött fel, hogy a teljesítésbe bevonni kívánt személyi kör esetlegesen változna.<br>
Ajánlatkérõ érdemi észrevételében kérte a megalapozatlan jogorvoslati kérelmek elutasítását.<br>
Ajánlatkérõ az I. sz. kérelmezõ jogorvoslati kérelmével kapcsolatosan elõadta, hogy kérelmezõ az ajánlatához nem csatolta az ajánlati felhívás 11. a) pontjában elõírt minõségbiztosítási rendszer tanúsító által kiadott tanúsítványát. Ennek alapján hiánypótlásra felhívták. Ajánlatkérõ hivatkozott arra, hogy hiánypótlást csak a kérelmezõ részére biztosított. A többiek ajánlatában hiányosság nem volt felfedezhetõ. A tárgyalás során kérelmezõ nyilatkozott arról, hogy nem rendelkezik minõségbiztosítási rendszerrel, azonban értelmezése szerint az ajánlati felhívás 11. b) pontja második része, valamint utolsó bekezdése alapján elég, ha alvállalkozója rendelkezik ezzel a tanúsítvánnyal. A tárgyaláson kérelmezõt tájékoztatták, hogy mind az ajánlattevõnek, mind a partnerének, vagy alvállalkozójának rendelkeznie kell minõségbiztosítási tanúsítvánnyal, azonban jogi szakértõ megkérdezése nélkül az eljárás ezen szakaszában nem dönthetnek érvényesen a kizárásról. Kérelmezõ ennek tudatában ragaszkodott a tárgyalás lefolytatásához. Tudomásul vette, hogy azzal a feltétellel tárgyal, hogy amennyiben a jogi szakértõ álláspontjának figyelembe vételével az ajánlatkérõ úgy dönt, hogy kizárja az eljárás további szakaszából, a tárgyalás eredménye semmisnek tekintendõ. A tárgyalásról egyébként ennek alapján jegyzõkönyv nem készült. Ajánlatkérõ a jogi szakértõ meghallgatását követõen döntött arról, hogy a kérelmezõ ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján. A tárgyalások során ajánlatkérõ egyenlõ eséllyel biztosított lehetõséget az ajánlattevõk számára az ajánlatuk módosítására. A Szinergia Kft. és az AAM Kft. önként módosította ajánlatának pénzügyi részét, melyet ajánlatkérõ tudomásul vett. Ajánlatkérõ hivatkozott arra, hogy a bontási eljáráson a Kbt. 51. § (3) bekezdésének megfelelõen ismertették az ajánlattevõk nevét, székhelyét és az ajánlatokért kért ellenszolgáltatást. A teljesítési határidõ ismertetése nem történt meg figyelemmel arra, hogy a teljesítési határidõt kógens jelleggel írták elõ az ajánlati felhívá<br>
sban.<br>
A II. sz. kérelmezõ jogorvoslati kérelmével kapcsolatosan ajánlatkérõ elõadta, hogy az ajánlat benyújtásának idõpontjában hiánypótlásra ok nem merült fel. Az érvénytelenséget az eredményezte, hogy a kérelmezõ a tárgyalás során az ajánlatát lényeges tartalmi elem vonatkozásában megváltoztatta. Az eredeti ajánlatban ugyanis a munka döntõ hányadát kitevõ oktatást e-learning módszerrel kívánta megvalósítani. Az ajánlat 5. fejezetében minimális személyes konzultáció mellett az e-learning oktatást részletezi és erre állapítja meg az oktatási napok számát. A tárgyaláson az eredeti távoktatási módszerrel ellentétben rendes tantermi oktatást vázolt fel 220+40 oktatási nappal, valamint 5+4 oktatóval. A módosított ajánlat minden lényeges tartalmi elemét a tárgyaláson kellett felvázolni. A tárgyalás folyamán a megváltozott körülményekre tekintettel az alvállalkozókkal történõ munkamegosztás mint lényeges tartalmi elem ismertetése elmaradt. Ennek hiányában azonban - tekintetbe véve azt, hogy ajánlott oktatási módszere és ütemezése, valamint ez alapján az ajánlattevõ lekötöttsége és a belsõ munkamegosztás teljesen megváltozott - a módosított ajánlat nem felelt meg az ajánlati dokumentációban meghatározott feltételeknek.<br>
Ajánlatkérõ álláspontja szerint, amennyiben az ajánlattevõ az ajánlatát a tárgyalás folyamán megváltoztatja, azt olyan formában kell tennie, hogy megfeleljen az ajánlati dokumentációban foglaltaknak és érdemi elbírálásra alkalmas legyen. Ajánlatkérõ nyilatkozott, hogy az eredményhirdetést követõen a nyertes ajánlattevõvel a szerzõdés megkötése tárgyában a tárgyalások azonnal megkezdõdtek és a feltételekben a megállapodás 2003. január 31-én létrejött. A nyertes ajánlattevõ a szerzõdést aláírásával ellátta. Ennek alapján a felek megkezdték a szerzõdéses jogaik gyakorlását, kötelezettségeik teljesítését, a projekt végrehajtása folyamatban van, újabb közbeszerzési eljárás lefolytatására nincs lehetõség.<br>
A Döntõbizottság az eljárása során a 2003. február 18-án tartott tárgyaláson döntött ideiglenes intézkedés alkalmazásáról.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy I. sz. kérelmezõ kérelme részben elkésett, részben megalapozatlan, II. sz. kérelmezõ kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Döntõbizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve hogy azt az addig vizsgált szervezettel (személlyel) azonos szervezet (személy) követte el.<br>
Az I. sz. kérelmezõ álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében foglaltakat, azaz ajánlatkérõ a bontási eljáráson nem ismertette az ajánlattevõk által vállalt teljesítési határidõt.<br>
Az ajánlatok bontására 2002. december 13-án került sor, ezt követõen 15 nap állt rendelkezésére az I. sz. kérelmezõnek, hogy a bontás során tapasztalt jogsértéssel kapcsolatosan jogorvoslati kérelmet terjesszen elõ. Ezzel szemben a jogorvoslati kérelem 2003. január 21-én került elõterjesztésre, így az elkésett, e tárgyban a megjelölt jogsértés érdemi vizsgálatának eljárásjogi akadálya van.<br>
A kérelmezõ indítványozta e tárgyban a hivatalból történõ vizsgálatot. A Döntõbizottság a fent idézett törvényhely szerint nem köteles eljárni, csak lehetõsége van erre. Továbbá a fent hivatkozott jogszabály alapján abban az esetben járhat el hivatalból, ha a határidõn belül a kérelmezett folyamatban lévõ jogorvoslati eljárása során a kérelem körén kívül esõ jogsértésrõl szerez tudomást.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
I. sz. kérelmezõ kifogásolta továbbá, hogy ajánlatkérõ jogsértõ módon döntött a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján ajánlata érvénytelenné nyilvánításáról. Az érvénytelenné nyilvánítás okaként ajánlatkérõ azt jelölte meg, hogy I. sz. kérelmezõ nem csatolta a minõségbiztosítási tanúsítványát. A Döntõbizottság megállapította, hogy ajánlatkérõ a mûszaki alkalmasság körében ajánlattevõ és a 10%-ot meghaladóan igénybe venni kívánt alvállalkozók vonatkozásában egyértelmûen elõírta az ajánlattevõ, vagy a teljesítésbe bevonandó mûszaki vagy gazdasági egység minõségbiztosítási rendszerének bármely nemzeti rendszerben akkreditált tanúsító által kiadott tanúsítványának csatolását. Az ajánlatkérõ alkalmassá minõsítés szempontjai körében kizárólag az ajánlattevõk vonatkozásában állított fel követelményeket, amelyben szintén elõírta alkalmassági követelményként a tanúsítvány meglétét. Az alkalmatlanná minõsítés szempontjai szintén kizárólag ajánlattevõ vonatkozásában állított fel követelményeket, melyek között szerepelt a minõségtanúsítvány hiánya külön kiemelve ajánlattevõ, vagy a teljesítésbe bevonandó egység vonatkozásában. A dokumentáció ezzel kapcsolatos elõírása között szerepelt, hogy szükséges csatolni az ajánlattevõ minõségbiztosítási rendszerének a leírását vagy annak tanúsításiokmány-másolatát.<br>
A rendelkezésre álló iratokból megállapítható, hogy I. sz. kérelmezõ, illetve a teljesítésbe bevonandó gazdasági, mûszaki egysége tanúsítványát az ajánlathoz nem csatolta, csupán az igénybe venni kívánt alvállalkozó tanúsítványát tartalmazta az ajánlata.<br>
A tanúsítvány hiánya megalapozza a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának az alkalmazását, hiszen a I. sz. kérelmezõ az ajánlati felhívás és a dokumentáció elõírásainak nem tett eleget. A becsatolt tanúsítvány alapján, annak tartalmi vizsgálata eredményezheti a szerzõdés teljesítésére alkalmassá, illetve alkalmatlanná minõsítést.<br>
Ennek alapján ajánlatkérõ döntése jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A I. sz. kérelmezõ vitatta a hiánypótlás körében történõ ajánlatkérõi eljárást. A rendelkezésre álló iratokból egyértelmûen megállapítható volt, hogy kizárólag az I. sz. kérelmezõt hívták fel hiánypótlásra éppen az okból, mert a minõségbiztosítási rendszerének tanúsítványát az ajánlatához nem csatolta.<br>
A Döntõbizottság a fentiek alapján megállapította, hogy ajánlatkérõ a hiánypótlás körében jogszerûen járt el.<br>
I. sz. kérelmezõ kifogásolta továbbá, hogy ajánlatkérõ vele érdemben tárgyalásokat folytatott, ahol nem merült fel problémaként a minõségbiztosítási rendszer tanúsítványának hiánya. Ezzel szemben ajánlatkérõ nyilatkozata szerint a tárgyalás lefolytatására kizárólag I. sz. kérelmezõ kérésére került sor azon okból, mert a tárgyalásra a kért tanúsítványt I. sz. kérelmezõ nem hozta magával, és a tárgyaláson az ajánlat érvénytelenné nyilvánítására jogosult nem volt jelen. Ez okból nem került sor a lefolytatott tárgyalás írásban való rögzítésére sem.<br>
A Döntõbizottság megállapította, hogy ajánlatkérõ jogszerûen döntött az I. sz. kérelmezõ ajánlata érvénytelenné nyilvánításáról, így I. sz. kérelmezõ jogát, jogos érdekét nem sértette a tárgyaláson tanúsított ajánlatkérõi magatartás.<br>
I. sz. kérelmezõ hivatkozott továbbá arra, hogy a tárgyalások lefolytatása a tekintetben is szabálytalan volt, hogy ajánlatkérõ nem ismertette a módosított végsõ ajánlati árakat és hivatkozott a Legfelsõbb Bíróság Kf.II.28.165/1998. sz. ítéletében foglaltakra. A Döntõbizottság megállapította, hogy az ítéletben foglaltak jelen ügyre nézve nem irányadóak. A hivatkozott ügyben a jogsértés arra tekintettel került megállapításra, hogy ajánlatkérõ a bontási eljárást követõen egyetlen ajánlattevõvel sem folytatott tárgyalást, viszont egy ajánlattevõ az eredményhirdetést megelõzõen módosította az árajánlatát, és erre tekintettel hirdették ki nyertesnek.<br>
Jelen esetben ajánlatkérõ a bontási eljárást lefolytatta, a bontási eljáráson részletesen ismertetésre kerültek az ajánlatban szereplõ vállalások (ár, kötbér, jólteljesítési garancia stb.). Ezen adatok ismeretében lehetõségük volt ajánlattevõknek a tárgyalások során ajánlatukat módosítani. Így e tekintetben sem volt az ajánlatkérõi eljárás jogsértõ.<br>
II. sz. kérelmezõ sérelmezte, hogy ajánlatkérõ ajánlatát érvénytelenné nyilvánította a dokumentáció 3.5. pontjában foglaltakra tekintettel.<br>
A tárgyalásos eljárásokra vonatkozóan a Kbt. részletes szabályokat nem állapít meg.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) és (6) bekezdése szerint tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl. A meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
Egyebekben a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése rendelkezik arról, hogy a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.<br>
A törvény egyebekben az ajánlatkérõk kötelezettségévé teszi, hogy a tárgyalások lefolytatásának menetét meghatározzák. E körben figyelemmel kell lenniük a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésben foglaltakra, mely szerint az ajánlatkérõnek biztosítania kell az esélyegyenlõséget az ajánlattevõk számára.<br>
A Döntõbizottság e tekintetben megállapította, hogy kérelmezõ ajánlata megfelelt az ajánlati felhívás és a dokumentáció elõírásainak. A kérelmezõ ajánlata tartalmazta az igénybe venni kívánt alvállalkozó megjelölését és azt, hogy a teljesítésben a közremûködése milyen módon történik. A csatolt önéletrajzokkal II. sz. kérelmezõ igazolta, hogy az elõírásoknak a bevonni kívánt szakemberek megfelelnek. Ajánlatkérõ e tekintetben maga is érvényesnek minõsítette az ajánlatot, hiszen az ajánlattevõ részére tárgyalásra lehetõséget biztosított. A tárgyalások célja éppen az volt, hogy ajánlattevõk az ajánlataik tartalmi elemeit ajánlatkérõ elvárásának megfelelõen kedvezõbbé tegyék. II. sz. kérelmezõ is erre tekintettel módosította az ajánlatát és tette kedvezõbbé ajánlatkérõ számára a tekintetben, hogy a távoktatásról a hangsúlyt a tantermi oktatásra helyezte. A módosított ajánlati koncepció felvázolásánál az igénybe venni kívánt korábban megjelölt alvállalkozói kört nem módosította. Ennek alapján az alapajánlatban foglaltakat kell figyelembe venni. A tárgyalások során a feleknek a szerzõdés feltételeirõl kellett megállapodniuk, így amennyiben ajánlatkérõnek nem volt tiszta, hogy a megváltozott feltételek alapján II. sz. kérelmezõ milyen személyi kört kíván a teljesítésbe bevonni, úgy a tárgyalások során ennek tisztázására sort kellett volna keríteni. Ajánlatkérõ erre vonatkozóan kérdést nem intézett II. sz. kérelmezõ felé. Ennek alapján ajánlatkérõ nem minõsíthette II. sz. kérelmezõ ajánlatát érvénytelennek annál inkább sem, mert a rendelkezésre álló iratokból egyértelmûen megállapítható, hogy ajánlatkérõ egyes ajánlattevõk részére a tárgyalás lefolytatását követõen lehetõséget biztosított írásbeli módosításra. Jelen esetben az esélyegyenlõség biztosítása érdekében ajánlatkérõnek, amennyiben nem volt egyértelmû, hogy II. sz. kérelmezõ milyen személyi feltételekkel kívánja a teljesítést megvalósítani, vagy a tárgyaláson kellett volna ajánlatkérõnek tisztázó kérdést feltenni, vagy pedig a tárgyalást követõen lehetõséget biz<br>
tosítani e körben írásos módosítás kidolgozására úgy, ahogy egyéb ajánlattevõk esetében ajánlatkérõ erre lehetõséget biztosított.<br>
A fentiek alapján ajánlatkérõ jogsértõ módon döntött a II. sz. kérelmezõ ajánlata érvénytelenné nyilvánításáról, ennek alapján megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdését, valamint a 24. § (2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a pontja alapján a meglapozatlan kérelmet elutasította, a d) pontja alapján a jogsértést megállapította, az f) pont alapján határozott a bírság kiszabásáról és a h) pont alapján határozott a költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A bírság minimális mértékét a költségvetési törvény 2003-ban 1 000 000 Ft-ban állapította meg.<br>
A Döntõbizottság a rendelkezésre álló iratok alapján megállapította, hogy a nyertes ajánlattevõ és ajánlatkérõ a szerzõdéses feltételekben 2003. január 31-én megállapodott. Ajánlatkérõ nyilatkozata szerint annak ellenére, hogy az ajánlatkérõ részérõl a szerzõdés aláírása nem történt meg, a szerzõdésben foglaltak teljesítése megkezdõdött. Ennek alapján a Döntõbizottság a szerzõdést megkötöttnek tekintette. A bírság kiszabásánál figyelemmel volt a beszerzés értékére, valamint arra a körülményre, hogy a jogsértés reparálhatóságára már lehetõsége nem volt. Az alapelvi sérelmek egyebekben minden esetben szükségessé teszik a bírság minimális összegénél nagyobb összegû bírság kiszabását. A Döntõbizottság a személyi felelõssel szemben bírság kiszabásától eltekintett figyelemmel arra, hogy az érvénytelenné nyilvánító döntés bizottsági hatáskörben került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 10.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>