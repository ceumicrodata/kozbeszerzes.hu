<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2715)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.104/4/2003.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az FVM Borsod-Abaúj-Zemplén Megyei Földmûvelésügyi Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Földmûvelésügyi és Vidékfejlesztési Minisztérium Borsod-Abaúj-Zemplén Megyei Földmûvelésügyi Hivatala (3525 Miskolc, Városház tér 1.) "Háromszintes, 1456 m2 alapterületû laborépület átalakítása, külsõ-belsõ felújításának kiegészítõ többletmunkái" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg.<br>
Ajánlatkérõ 2003. február 26-án tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdés alapján a rendelkezõ részben megjelölt beszerzés tárgyában a Kbt. 70. § (1) bekezdés b) pontjában foglalt mûszaki, technikai sajátosságokra hivatkozással.<br>
Az ajánlatkérõ a megküldött tájékoztatójához csatolta az ajánlati felhívást, melyben ajánlattételre a Maferdoor Kft.-t hívta fel.<br>
Ajánlatkérõ az eljárásfajta választását azzal indokolta, hogy a nevezett építési-beruházási munka egy meglévõ, több évtizeddel ezelõtt épült, volt Állat-egészségügyi Intézet, melynek átalakítása történik Földmûvelésügyi Hivatallá.<br>
Az átalakításra kerülõ régi épületnél a kivitelezés alkalmával a tervezés során nem ismeretes többlet kiegészítõ munkák merültek fel, melyek elválaszthatatlanok a tervezett ajánlati felhívásban közzétett munkáktól.<br>
A kivitelezés folyamán felmerült fenti munkák elválaszthatatlanok a nyertes pályázatában vállalt munkanemektõl.<br>
A Döntõbizottság elnöke 2003. március 4-én kezdeményezett jogorvoslati eljárást ajánlatkérõ közbeszerzési eljárása ellen, mert álláspontja szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdésben foglalt feltételek, illetve az ajánlatkérõ által hivatkozott a Kbt. 70. § (1) bekezdés b) pontja szerinti eljárásfajta jogalapja egyértelmûen nem állapítható meg. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát, tekintettel arra, hogy a Kbt. 718. § (1) bekezdése szerint a hirdetmény közzététele nélküli tárgyalásos eljárás megkezdésekor az ajánlattevõ számára közvetlenül megküldött ajánlati felhívásnak tartalmaznia kell az ajánlattevõ pénzügyi, gazdasági és mûszaki alkalmasságának vizsgálatával kapcsolatos elõírásokat, továbbá az ajánlat elbírálásának szempontját.<br>
Ajánlatkérõ 2003. március 10-én értesítette a közbeszerzési Döntõbizottságot, hogy a Maferdoor Kft.-t értesítette a 2003. február 13-án kelt fenti hirdetmény közzététele nélküli tárgyalásos eljárásra szóló ajánlati felhívásának a visszavonásáról. Az ajánlatkérõ az ajánlati felhívás visszavonására tekintettel kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti, és errõl értesíti azokat, akik az eljárás megindításáról értesültek.<br>
Az ajánlati felhívás visszavonására tekintettel a hivatalbóli eljárás tárgyát képezõ közbeszerzési eljárás megszûnt.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a Döntõbizottság elnöke által hivatalból megindított jogorvoslati eljárást megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. március 12.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>