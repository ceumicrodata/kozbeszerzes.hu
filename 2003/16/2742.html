<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2742)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.63/8/2003.<br>
<br>
Tárgy: az AA Labor Kft. jogorvoslati kérelme a Nemzeti Szakképzési Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Morvai Ottó ügyvéd (1077 Budapest, Almássy tér 17.) által képviselt AA Labor Kft. (1078 Budapest, Marek J. u. 3., a továbbiakban: kérelmezõ) jogorvoslati kérelmének - melyet dr. Mezeiné dr. Nyitrai Beáta ügyvéd (1054 Budapest, Alkotmány u. 4.) által képviselt Nemzeti Szakképzési Intézet (1087 Budapest, Berzsenyi u. 6., a továbbiakban: ajánlatkérõ) a pályaorientáció és szakmai elõkészítõ oktatás tárgyi feltételeinek megteremtéséhez és a feltételek fejlesztéséhez szükséges oktatási eszközök szállítása üzembe helyezése tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését.<br>
A jogsértés miatt a Döntõbizottság megsemmisíti ajánlatkérõ eljárást lezáró döntését, és 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírságot a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 sz. számlájára történõ átutalással. Kötelezi ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasította.<br>
A határozat ellen fellebbezésnek nincs helye. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. november 27-én megjelent számában a rendelkezõ részben megjelölt beszerzés tárgyában. A közbeszerzési eljárás lebonyolítására a CC Consultatio Kft.-nek adott megbízást.<br>
A felhívás 24 eszközcsoportra szólt, melyekre ajánlatkérõ biztosította részajánlattétel lehetõségét. A 7-es eszközcsoportban 8-fajta mérlegre lehetett ajánlatot benyújtani.<br>
Ajánlatkérõ az egyes eszközcsoportokra meghatározott mennyiségekre nézve a felhívás 3. a) pontjában tételesen meghatározott mértékû eltérést tett lehetõvé.<br>
Az ajánlati dokumentációban az analitikai mérleggel szembeni követelményként ajánlatkérõ elõírta, hogy a mérési tartománynak 0-420 g-ig kell terjednie.<br>
A dokumentáció II.A.2.1. pontjában rögzítette: "Az ajánlattevõ - elsõsorban az ajánlati felhívás és a dokumentáció értelmezésére szorítkozó - tájékoztatást kérhet az ajánlattételi határidõ lejárta elõtt legkésõbb 10 naptári nappal írásban az ajánlatkérõtõl. Az ajánlatkérõ a pontosításra vonatkozó kiegészítõ tájékoztatást (a tájékoztatást kérõ azonosítása nélkül) írásban küldi meg az ajánlattételi határidõ lejárta elõtt legkésõbb 6 naptári nappal minden olyan személynek, aki az ajánlattételi dokumentációt átvette."<br>
Az elbírálási szempont a legalacsonyabb összegû ellenszolgáltatás volt.<br>
A felhívásra annak megjelenését követõ naptól számított 41. naptári napot követõ elõ munkanapon, 2003. január 8-án 10.00 óráig lehetett ajánlatot tenni.<br>
Kérelmezõ 2002. december 28-án kelt levelében kérdést intézett ajánlatkérõhöz, miszerint a mérési tartományra vonatkozó elõírásnak megfelel-e a 410 g-os maximális méréshatár. Ajánlatkérõ a 2003. január 2-án kelt válaszában a kérdésre igennel válaszolt. Válaszát valamennyi, az ajánlati dokumentációt megvásárló cég részére megküldte a többi cég kérdésére adott válaszokkal együtt.<br>
Ajánlatkérõ a 2003. február 5-re halasztott eredményhirdetésen a 7-es eszközcsoportra az Interton Kft. min. 12 125 000, max. 14 604 000 Ft-os ellenszolgáltatást tartalmazó ajánlatát hirdette ki nyertesnek.<br>
Kérelmezõ min. 10 812 125 Ft, max. 12 768 250 Ft ellenszolgáltatást tartalmazó ajánlatát érvénytelennek nyilvánította azzal az indokkal, hogy az általa ajánlott analitikai mérleg mérési tartománya a dokumentációban elõírt 0-420 g-mal szemben 0-410 g-ig terjed.<br>
Kérelmezõ 2003. február 10-én jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását. Elõadta, hogy az ajánlatkérõ levelében foglaltak alapján ajánlotta meg a 0-410 g-os mérési tartományú analitikai mérleget, és ajánlati ára jóval kedvezõbb a nyertesénél.<br>
A jogorvoslati eljárásban 2003. március 4-én tartott tárgyaláson beterjesztett kérelem kiegészítésben kérelmezõ kifogásolta az analitikai mérleg mérési tartománya meghatározását, álláspontja szerint ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését és az esélyegyenlõség elvét.<br>
Ajánlatkérõ észrevételében elõadta, hogy tévedésbõl érvénytelenítette a kérelmezõ ajánlatát, a bírálóbizottság nem ismerte az analitikai mérleggel kapcsolatos levélváltás tartalmát. Közölte, hogy a nyertessel a szerzõdés megkötését felfüggesztette. A kérelem kiegészítésre elõadta, hogy a kiírás tartalmát jogszerûen fogalmazta meg, azzal nem kívánt indokolatlan elõnyt biztosítani egyik ajánlattevõ számára sem.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban és a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen, azt az 52. § (1) bekezdése alapján ajánlatkérõnek érvénytelenné kell nyilvánítania.<br>
Ajánlatkérõ az ajánlati dokumentációban az analitikai mérleg méréstartományát 0-420 g-ban határozta meg. A kérelmezõ 2002. december 28-án kelt levelére 2003. január 2-án küldött válaszlevelében ezt az elõírást akként pontosította, hogy elfogadhatónak tartja 0-410 g méréstartományra tett ajánlatot is.<br>
Ajánlatkérõ tartalmában módosította a dokumentáció szóban forgó elõírását. Ezért ajánlatkérõnek nem volt jogalapja a kérelmezõ ajánlata ezen a címén történõ érvénytelenné nyilvánítására.<br>
A Döntõbizottság megállapította, hogy ajánlatkérõ a kérelmezõ ajánlata érvénytelenné nyilvánítása által a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel megsértette a Kbt. 52. § (1) bekezdését.<br>
Kérelmezõ a 2003. március 4-én elõterjesztett kérelem kiegészítésben kifogásolta az ajánlati felhívásnak és a dokumentációnak az analitikai mérleg mérési tartományára vonatkozó elõírását.<br>
A kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati kérelmet a Kbt. szabályait sértõ eseményrõl való tudomásszerzéstõl számított 15 napon belül lehet elõterjeszteni. A határidõ elmulasztása jogvesztéssel jár.<br>
Kérelmezõ legkésõbb a kiírással kapcsolatos kérdéseket tartalmazó levele megírásakor, 2002. december 28-án tudomást szerzett a kiírás tartalmáról. Ezzel szemben csak 2003. március 4-én, a 15 napos jogvesztõ határidõ letelte után terjesztette elõ kifogásait.<br>
A Döntõbizottság megállapította, hogy a kérelem ebben a részében elkésett, ezért azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a), c), d), f) és h) pontja szerint rendelkezett.<br>
A kérelmezõ ajánlata érvénytelenné nyilvánítását kimondó ajánlatkérõi döntést a Döntõbizottság megsemmisítette, mert a jogsértés csak ily módon orvosolható.<br>
A Döntõbizottság 1 millió Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén a bírság kiszabása kötelezõ. A (4) bekezdés alapján ennek mértéke minimum 1 millió Ft, maximum a közbeszerzés értéke 30%-a.<br>
A Döntõbizottság a minimum mértékû bírságot szabta ki, tekintettel ajánlatkérõnek a jogsértés tényét elismerõ, az eljárást segítõ magatartására, valamint arra, hogy az eljárást lezáró döntés megsemmisítése által a jogsértés orvoslást nyerhet.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 11.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>