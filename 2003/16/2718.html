<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2718)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.58/12/2003.<br>
<br>
Tárgy: a HUNÉP Universal Építõipari Rt. jogorvoslati kérelme az Egészségügyi, Szociális és Családügyi Minisztérium Reménysugár Habilitációs Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HUNÉP Universal Építõipari Rt. (4025 Debrecen, Simonffy u. 34-36., képviseli: dr. Varga Péter ügyvéd, 4026 Debrecen, Darabos u. 63., a továbbiakban: kérelmezõ) jogorvoslati kérelmének, amelyet az Egészségügyi, Szociális és Családügyi Minisztérium Reménysugár Habilitációs Intézet (1223 Budapest, Kápolna u. 3., képviseli: dr. Szirtes Edit ügyvéd, 1221 Budapest, Kossuth Lajos u. 70., a továbbiakban: ajánlatkérõ) "Egészségügyi, Szociális és Családügyi Minisztérium Reménysugár Habilitációs Intézet bõvítési és rekonstrukciós munkái I. ütem" tárgyú közbeszerzési eljárása ellen nyújtott be, helyt ad, megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését a Kbt. 52. § (2) bekezdés d) pontjára és a Kbt. 63. § (8) bekezdésére tekintettel, ezért az ajánlatkérõnek a részvételi szakaszt lezáró és azt követõ valamennyi döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, dr. Virágh Józsefné igazgatóval szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi a Döntõbizottság ajánlatkérõt és dr. Virágh Józsefnét, hogy a bírságot a határozat kézhezvételétõl számított 15 napon belül fizesse meg a Közbeszerzések Tanácsa MÁK 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Az ajánlatkérõ nyílt elõminõsítési eljárást indított az Egészségügyi, Szociális és Családügyi Minisztérium Reménysugár Habilitációs Intézet bõvítési és rekonstrukciós munkái I. üteme tárgyában. A részvételi felhívás 2002. december 18-án, a Közbeszerzési Értesítõ 51. számában jelent meg.<br>
Az ajánlatkérõ a részvételi felhívás 9. pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.<br>
A 9. b)1. pontban a mûszaki alkalmasság igazolása körében kérte az elõzõ három évben (1999., 2000., 2001.) lezárult sikeres mûszaki átadás-átvétellel igazolt jelentõsebb építési beruházásainak ismertetését (legalább az elvégzett munka mûszaki tartalmának rövid ismertetése, az ellenszolgáltatás összege, a teljesítés helye, átfutási ideje, a szerzõdést kötõ másik fél megnevezése, címe, telefonszáma), valamint a megjelölt referenciamunkák eredeti vagy közjegyzõ által hitelesített referencialevéllel történõ igazolását.<br>
A részvételi felhívás 12. pontja 12. bekezdésében az egyéb információk között az ajánlatkérõ elõírta, hogy a nyertes ajánlattevõnek a szerzõdéskötés idõpontjáig a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdés szerinti felelõsségbiztosítással kell rendelkeznie. Ajánlattevõnek nyilatkoznia kell ajánlatában a biztosítás megkötésének vállalásáról.<br>
Az ajánlatkérõ részvételi felhívási dokumentációt is készített, amelyben meghatározta az általános követelményeket, a kötelezõen kitöltendõ nyomtatványokat, és ismertette a feladat rövid mûszaki tartalmát. A III. fejezetben részletesen ismertette a jelentkezéshez csatolandó nyilatkozatokat, igazolásokat, elõírásokat, a 2.3. pontban lényegében megismételte a részvételi felhívás 9. b)1. pontjában foglaltakat. A dokumentáció 1. számú melléklete tartalmazta a részvételi jelentkezés tartalmával és formai sorrendjével kapcsolatos elõírásokat. A referenciákra vonatkozóan e melléklet a következõ csatolandó dokumentumokat sorolta fel: Az elõzõ három év hasonló nagyságrendû jelentõsebb építési beruházásainak ismertetése (7. számú melléklet), a referenciaként megjelölt munkák mûszaki tartalmának rövid ismertetése, referencia igazoló levelek. A referenciákra vonatkozó 7.1. és 7.2. számú nyilatkozat ûrlapokon a következõ utasítás szerepelt: Részvételre jelentkezõ mellékelje jelentkezéséhez a referenciaként megjelölt munkák mûszaki tartalmának rövid ismertetését.<br>
A részvételi jelentkezési határidõben, 2003. január 13-ig jelentkezést nyújtott be kérelmezõn kívül az ARCHITEKTON Rt., a KÉSZ Kft., a STRABAG Építõ Rt., a HÉROSZ Építõipari Rt., a POLARIS Építõipari Rt., a KIPSZER Fõvállalkozási és Tervezõ Rt., a KÖZÉPÜLETÉPÍTÕ Rt., a PROGRESS-B'90 Építõipari és Fõvállalkozó Kft. és a MASZER Rt.<br>
A részvételi szakasz eredményét 2003. január 28-án hirdette ki az ajánlatkérõ. Nyolc jelentkezõt alkalmatlannak, illetve a jelentkezését érvénytelennek, az ARCHITEKTON Rt.-t és a KÉSZ Kft.-t alkalmasnak, jelentkezésüket érvényesnek minõsítette.<br>
A kérelmezõ esetében az érvénytelenség indoka a következõ volt: nem csatolt érvényes felelõsségbiztosítást és nem nyilatkozott biztosításkötés vállalásáról, nem mellékelte továbbá a referenciamunkák mûszaki átadás-átvételi igazolásait. Jelentkezõ a részvételi felhívás feltételeit tartalmi, formai szempontból nem teljesítette.<br>
A kérelmezõ 2003. február 7-én jogorvoslati kérelmet nyújtott be a Döntõbizottsághoz, amelyben kérte jogsértés megállapítását, a közbeszerzési eljárásból õt kizáró döntés megsemmisítését, az ajánlatkérõ kötelezését a Kbt. szabályai szerinti eljárás lefolytatására, és a költségek viselésére. Kérelme indokául elõadta, hogy a részvételi jelentkezése érvénytelenségére vonatkozó döntés jogsértõ, mivel felelõsségbiztosítás megkötését, az ezzel kapcsolatos nyilatkozatot nem a részvételi jelentkezések benyújtásakor, hanem az ajánlati szakaszban kérte az ajánlatkérõ. A részvételi felhívás 9. b)1. pontjában olyan referenciamunkákat kért az ajánlatkérõ, amelyeknél már megtörtént a mûszaki átadás-átvétel, de a mûszaki átadás-átvétel igazolásának a csatolását nem írta elõ sem a felhívásban, sem a dokumentációban. Hivatkozott arra is, hogy a dokumentációnak a részvételi jelentkezések tartalma és formai sorrendje címû részében valamennyi csatolandó dokumentumot felsorolásra került, de itt sem szerepelt a felelõsségbiztosítás, a biztosítás kötésére vonatkozó nyilatkozat, illetve a mûszaki átadás-átvétel igazolása.<br>
Az ajánlatkérõ észrevételében elõadta, hogy felülvizsgálták a kérelmezõ részvételi jelentkezését, és megállapították, hogy az mint érvényes elfogadható. Indítványozta a részvételi szakaszt lezáró döntés kérelmezõre vonatkozó részének megsemmisítését.<br>
A MASZER Rt. 2003. február 11-én nyújtott be jogorvoslati kérelmet a Döntõbizottsághoz, amelyben kérte ajánlatkérõt kötelezni arra, hogy õt vonja be az ajánlati szakba, ideiglenes intézkedésként az eljárás felfüggesztését indítványozta, mivel álláspontja szerint a részvételi jelentkezése érvénytelenségére és az alkalmatlanságára vonatkozó döntés jogsértõ.<br>
A Döntõbizottság a kérelmezõ kérelme alapján D.58/2003. számon és a MASZER Rt. kérelme alapján D.66/2003. számon indult ügyeket D.66/2003. számon egyesítette 2003. február 17-én.<br>
A MASZER Rt. 2003. február 25-én a jogorvoslati eljárás során tartott tárgyaláson bejelentette, hogy a jogorvoslati kérelmét visszavonja.<br>
A Döntõbizottság 2003. február 25-én a D.66/2003. számon egyesített ügyeket elkülönítette, a MASZER Rt. kérelme alapján indult ügyet D.66/2003. számon folytatta, és 2003. február 25-én kelt D.66/8/2003. számú határozatával az eljárást megszüntette. A Döntõbizottság a kérelmezõ kérelme alapján D.58/2003. számon indult ügyet D.58/2003. számon folytatja.<br>
A Döntõbizottság megállapította, hogy a kérelem megalapozott.<br>
A Döntõbizottságnak azt kellett vizsgálnia, hogy kérelmezõ részvételi jelentkezését jogszerûen nyilvánította-e az ajánlatkérõ érvénytelennek arra tekintettel, hogy az nem felel meg a részvételi felhívásban, illetve a dokumentációban foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. A két szakaszból álló eljárások közös szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
Az ajánlatkérõ részvételi szakaszt lezáró döntése szerint a kérelmezõ részvételi jelentkezése azért érvénytelen, mert nem csatolta a referenciamunkák mûszaki átadás-átvételi igazolásait, továbbá felelõsségbiztosítást, és nem nyilatkozott a biztosításkötés vállalásáról.<br>
Az ajánlatkérõ nyílt elõminõsítési eljárást indított, amelynek elsõ részvételi szakasza azt a célt szolgálja, hogy a részvételre jelentkezõk közül csak a szerzõdés teljesítésére alkalmasnak minõsítettek vegyenek részt ajánlattevõkként a közbeszerzési eljárás második szakaszában.<br>
A részvételi jelentkezés 12. pontjában a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdésében foglaltakkal összhangban maga az ajánlatkérõ is a nyertes ajánlattevõ - és nem a részvételre jelentkezõ - számára írta elõ a felelõsségbiztosítási szerzõdés megkötését, illetve az ajánlattevõtõl várta el, hogy az ajánlatában - és nem a részvételi jelentkezésében - nyilatkozzon a felelõsségbiztosítás megkötésének vállalásáról. Sem a részvételi felhívásban, sem a dokumentációban nincs olyan elõírás, amely szerint a részvételre jelentkezõnek a részvételi jelentkezésben kellett volna a felelõsségbiztosítás vállalásáról nyilatkozni, a felelõsségbiztosítást csatolni. A részvételi felhívás 12. pontja 12. bekezdésében foglalt elõírás egyértelmûen a közbeszerzési eljárás második, ajánlattételi szakaszában részt vevõ ajánlattevõkkel szembeni elvárást rögzíti, az ajánlat tartalmával kapcsolatos követelményt határozza meg.<br>
Nincs akadálya annak hogy az ajánlatkérõ a részvételi felhívásban az ajánlattal kapcsolatos információkat is szerepeltessen, azonban az ajánlatra vonatkozó elõírások teljesítését a részvételi szakaszban, a részvételi jelentkezésekben még nem kérheti számon.<br>
A fentiek alapján a részvételi jelentkezések a felelõsségbiztosítással kapcsolatos dokumentumok csatolása nélkül is megfelelhettek a részvételi felhívásban foglaltaknak, így ennek hiánya a részvételi jelentkezés érvénytelenségét nem alapozza meg.<br>
Az ajánlatkérõ döntése szerint az érvénytelenség másik indoka az volt, hogy a kérelmezõ nem csatolta a referenciamunkák mûszaki átadás-átvételi igazolásait.<br>
A részvételi felhívás 9. b)1. pontjában, a dokumentáció III. fejezete 2.3. pontjában, az 1. számú és 7.1. és 7.2. számú mellékletekben pontosan meghatározta az ajánlatkérõ a referenciák igazolására vonatkozó elõírásait: egyrészt a vizsgált idõszakban lezárult sikeres mûszaki átadás-átvétellel igazolt munkák ismertetését kérte (megjelölve az ismertetés kötelezõ tartalmi elemeit, elõírva mellékletként a munkák mûszaki tartalmának rövid ismertetését), másrészt az ismertetett referenciamunkák elvégzését igazolni is kellett referencialevelek csatolásával.<br>
A Döntõbizottság álláspontja szerint a fenti elõírásokkal az ajánlatkérõ nem írta elõ azt, hogy a mûszaki átadás-átvételt a fentieken túl külön dokumentummal is igazolni kellene, így ennek hiánya a részvételi jelentkezés érvénytelenségét nem alapozza meg.<br>
A kérelmezõ az elõírásnak megfelelõ referenciaismertetés és referencialevél csatolásával a részvételi felhívás 9. b)1. pontjában és a dokumentáció III. fejezet 2.3. pontjában, az 1. és a 7. számú mellékletekben foglalt elõírásoknak eleget tett.<br>
Az ajánlatkérõ az észrevételében és a jogorvoslati eljárás során tartott tárgyaláson maga is elismerte, hogy a kérelmezõ részvételi jelentkezése érvénytelenségére vonatkozó döntése téves.<br>
A fentiek alapján a Döntõbizottság megállapította, hogy a kérelmezõ részvételi jelentkezése érvényes, így az ajánlatkérõnek a részvételi szakaszt lezáró döntése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésébe ütközik az 52. § (2) bekezdés d) pontjára és a 63. § (8) bekezdésére tekintettel.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés c), d), és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján bírságot szabott ki.<br>
A Döntõbizottság csak úgy tudta reparálni az ajánlatkérõ által elkövetett jogsértést, hogy az ajánlatkérõnek a részvételi szakaszt lezáró és azt követõ valamennyi döntését megsemmisítette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársasság 2003. évi költségvetésérõl szóló 2002. évi LXII. törvény 55. § (2) bekezdése szerint a közbeszerzési jogorvoslati eljárásokban kiszabható bírság legalacsonyabb mértéke 2003. december 31-ig egymillió forint, természetes személyek tekintetében százezer forint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
Annak ellenére, hogy a fenti jogkövetkezmények alkalmazásával az ajánlatkérõ által elkövetett jogsértés orvosolható volt, a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a Döntõbizottságnak bírságot kellett kiszabnia a jogsértés megállapítására tekintettel mind az ajánlatkérõvel, mind a jogsértésért felelõs természetes személlyel szemben.<br>
Az ajánlatkérõ nyilatkozata és a becsatolt iratok szerint a jogsértõ döntésért Dr. Virágh Józsefné, az Egészségügyi, Szociális és Családügyi Minisztérium Reménysugár Habilitációs Intézet igazgatója a felelõs, ezért a Döntõbizottság vele szemben mint a jogsértésért felelõs személlyel szemben is bírságot szabott ki.<br>
A Döntõbizottság a bírság mértékének megállapításánál az eset összes körülményeit figyelembe vette és értékelte, és a kiszabható legalacsonyabb összegû bírság alkalmazását tartotta indokoltnak az ajánlatkérõvel és a jogsértésért felelõs természetes személlyel szemben is. A bírságok mértékének megállapításánál tekintettel volt arra a Döntõbizottság, hogy ugyan az ajánlatkérõ súlyos jogsértést követett el, azonban a jogsértõ döntés és az azt követõ döntések megsemmisítésével a jogsértés orvosolható volt, az ajánlatkérõ jogszerû módon folytathatja az eljárását.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
Tekintettel arra, hogy a Döntõbizottság megállapította, hogy az ajánlatkérõ jogsértést követett el, az eljárási díj viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 10.<br>
<br>
Dr. Bankó Ágnes s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>