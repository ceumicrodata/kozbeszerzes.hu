<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2741)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.62./18/2003.<br>
<br>
Tárgy: a Vegyépszer Rt. I. r. és a Projekt-Holding Kft.-Körte-Organica Rt. II. r. kérelmezõ jogorvoslati kérelme Kenézlõ Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Vegyépszer Építõ és Szerelõ Rt. (1151 Budapest, Mogyoród útja 42., képviseli: Kaszanyi Józsefné dr. jogtanácsos, a továbbiakban: I. r. kérelmezõ), Projekt-Holding Kft.-Körte-Organica Rt. (2100 Gödöllõ, Mátyás király u. 93., képviseli: ifj. dr. Petrik Ferenc ügyvéd, 1012 Budapest, Mikó u. 14., a továbbiakban: II. r. kérelmezõ) által Kenézlõ Község Önkormányzata (3955 Kenézlõ, Aradi u. 49., nevében eljár: Észak-magyarországi Vízgazdálkodási Társulatok Egyesülése Kft., 3530 Miskolc, Erzsébet tér 2. (a továbbiakban: ajánlatkérõ) "Kenézlõ és térsége közös szennyvízcsatorna-hálózatának és szennyvíztisztító telepének építése" tárgyú közbeszerzési eljárása ellen indított jogorvoslati eljárást a Döntõbizottság megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ nyílt elõminõsítéses közbeszerzési eljárást folytatott le, melynek megindítására vonatkozó felhívását a Közbeszerzési Értesítõ 2002. augusztus 14-i, 33. számában tette közzé a rendelkezõ részben meghatározott tárgyban. Ajánlatkérõ az eljárása során ajánlati felhívásában és ajánlati dokumentációjában határozta meg az ajánlatok benyújtásával szemben támasztott tartalmi és formai követelményeit. Rendelkezett arról, hogy az ajánlatokat az összességében legelõnyösebb ajánlat szempontja alapján bírálja el. Meghatározta a részszempontokat, súlyszámokat, értékelési ponthatárokat és az értékelés módszerét. Az elsõ részszempont "a jólteljesítési garancia mértéke és idõpontja" volt, melynek két alszempontját határozta meg: mértéke és a garanciabiztosíték juttatásának idõpontja (naptári napban meghatározva). Ajánlatkérõ a dokumentációjában több helyen, többek között az 5.9 pontban rendelkezett a biztosítékokról, használva a jótállási biztosíték, garancia biztosíték, jólteljesítési garancia biztosíték kifejezéseket. Ajánlatkérõ helyszíni konzultációt is tartott, melyen válaszolt az ajánlattevõk kérdéseire, amelyek vonatkoztak a biztosítékokra is.<br>
Az ajánlattételi határidõre 2003. január 15-ére 15 ajánlatot nyújtottak be. Ajánlatkérõ 2003. január 29-én hirdette ki az eljárást lezáró döntését, az eljárás nyertese a Depona Kft. lett, az õt követõ legkedvezõbb ajánlatot a Gáz-Markt Kft. tette. Az I. r. kérelmezõ ajánlatát ajánlatkérõ érvénytelenné nyilvánította arra hivatkozással, hogy a jólteljesítési garancia biztosíték nyújtása nem az ajánlatkérõ elõírásainak megfelelõen történt. A II. r. kérelmezõ ajánlatát az ajánlatkérõ érvényesnek fogadta el és értékelte.<br>
I. r. kérelmezõ 2003. február 10-én nyújtotta be jogorvoslati kérelmét, ebben kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását, ajánlatkérõ kötelezését az eljárás során felmerült költségek viselésére. Álláspontja szerint ajánlatkérõ jogszabálysértõen nyilvánította érvénytelenné az ajánlatát, mert a jólteljesítési garancia biztosíték nyújtása megfelel az elõírásoknak.<br>
A Döntõbizottság a két jogorvoslati eljárást a D.62/2003. szám alatt egyesítette.<br>
II. r. kérelmezõ 2003. február 19-én nyújtotta be jogorvoslati kérelmét, ebben kérte ajánlatkérõ eljárást lezáró döntésének a megsemmisítését, és ajánlatkérõ kötelezését az eljárás során felmerült költségek viselésére.<br>
Álláspontja szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértésével értékelte az elsõ részszempontot. Ajánlatában ugyanis 50 éves garanciát vállalt és így elõírása alapján ezt kellett volna figyelembe vennie az értékelés során az elsõ részszempontnál.<br>
A Döntõbizottság az eljárása során 2003. február 10-én ideiglenes intézkedést hozott, megtiltotta az eljárást lezáró szerzõdés megkötését és 2003. március 3-án az ügyben tárgyalást tartott.<br>
Az I. r. kérelmezõ 2003. március 6-án bejelentette, hogy az államigazgatási eljárás általános szabályairól szóló 1957. évi IV. törvény (a továbbiakban: Áe.) 14. § (1) bekezdése alapján jogorvoslati kérelmét visszavonja és kérte az eljárás megszüntetését azzal, hogy a felek maguk viselik az eljárással felmerült költségeiket.<br>
A II. r. kérelmezõ 2003. március 10-én jelentette be, hogy jogorvoslati kérelmét visszavonja és kérte az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõk jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. március 12.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>