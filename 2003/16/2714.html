<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2714)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.94/10/2003.<br>
<br>
Tárgy: a Reneszánsz Rt. jogorvoslati kérelme a Magyar Nemzeti Múzeum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Reneszánsz Rt. (2543 Süttõ, Rákóczi út 64., képviseli: dr. Völner Pál ügyvéd, 2536 Nyergesújfalu, Kossuth Lajos u. 84., a továbbiakban: kérelmezõ) által a Magyar Nemzeti Múzeum (1088 Budapest, Múzeum krt. 14-16., a továbbiakban: ajánlatkérõ) "Magyar Nemzeti Múzeum rekonstrukciójának III. üteme, 2002-2004-ig kivitelezésének megvalósítása" tárgyú közbeszerzési eljárása ellen benyújtott kérelme alapján indított jogorvoslati eljárást megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs, a határozat felülvizsgálatát a bíróságtól sem lehet kérni.<br>
<br>
INDOKOLÁS<br>
<br>
A rendelkezésre álló iratok, a felek írásban tett nyilatkozatai alapján a Döntõbizottság a következõ tényállást állapította meg.<br>
Ajánlatkérõ nyílt elõminõsítési eljárást indított a Magyar Nemzeti Múzeum rekonstrukciójának III. üteme, 2002-2004-ig kivitelezésének megvalósítása tárgyában. A részvételi felhívás 2002. szeptember 18-án, a Közbeszerzési Értesítõ 38. számában jelent meg.<br>
A felhívásra hét részvételi jelentkezés érkezett, amelyeket az ajánlatkérõ elbírált és valamennyi jelentkezõt alkalmasnak minõsített a szerzõdés teljesítésére. Az errõl szóló döntését 2002. október 29-én hirdette ki. Az ajánlati felhívást 2002. november 4-én küldte meg a következõ hét ajánlattevõnek: KÉSZ Kft., MASZER Rt., MAGYAR ÉPÍTÕ Rt., Középületépítõ Rt., STRABAG Rt., Architekton Rt. és kérelmezõ.<br>
Az ajánlattételi határidõre, 2002. december 16-ra hat ajánlattevõ, benyújtotta ajánlatát, a STRABAG Rt. nem tett ajánlatot.<br>
A nyilvános eredményhirdetésre - a tervezett 2003. január 27. helyett - 2003. február 11-re halasztott idõpontban került sor. A nyertes ajánlattevõ a MASZER Rt. lett, a kérelmezõ ajánlatát az ajánlatkérõ érvénytelennek minõsítette.<br>
Az ajánlatkérõ 2003. február 19-én a nyertes ajánlattevõvel megkötötte a szerzõdést.<br>
A kérelmezõ 2003. február 25-én jogorvoslati kérelmet terjesztett elõ a Döntõbizottsághoz, amelyben kérte jogsértés megállapítását, az eljárást lezáró döntés megsemmisítését, ajánlatkérõ költségekben marasztalását. Ideiglenes intézkedésként kérte a szerzõdés megkötésének megtiltását. Kérelme indokául elõadta, hogy az ajánlata érvényes, ezért jogsértõ az érvénytelenségére vonatkozó ajánlatkérõi döntés. Jogsértõ az eredményhirdetés elhalasztásának indoka, továbbá az is, hogy az érvénytelenség konkrét okait a mûszaki tartalomnál nem jelölte meg az ajánlatkérõ.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A kérelmezõ 2003. március 11-én írásban bejelentette, hogy a jogorvoslati kérelmét visszavonja és kéri az eljárás befejezését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a fentiekre tekintettel a kérelmezõ kérelmére indult eljárást megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2003. március 12.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>