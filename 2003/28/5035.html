<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5035)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.189/14/2003.<br>
<br>
Tárgy: a Linde Gáz Magyarország Kft. és a Messer Hungarogáz Kft. jogorvoslati kérelme a BUS-OXY Kft. és a Debreceni Egyetem Orvos- és Egészségtudományi Centrum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Linde Gáz Magyarország Rt. (9653 Répcelak, Carl von Linde u. l., képviseli: dr. Solt Anna ügyvéd, 1075 Budapest, Madách tér 3., és dr. Árvai Roland ügyvéd, 9700 Szombathely, Géfin Gyula u. 22.) és a Messer Hungarogáz Kft. (1044 Budapest, Váci út 117., képviseli: dr. Solt Anna ügyvéd, 1075 Budapest, Madách tér 3., a továbbiakban: kérelmezõk) jogorvoslati kérelmét, melyet a BUS-OXY Egészségügyi Gázforgalmazó Kft. (1221 Budapest, Kanyargó u. 25., képviseli: dr. Maschefszky Etele ügyvéd, 1114 Budapest, Bocskai út 23. I/5.) ellen nyújtottak be elutasítja, a Debreceni Egyetem Orvos- és Egészségtudományi Centrum (4032 Debrecen, Nagyerdei krt. 98., nevében eljár: Euromedic Trading Kft. 1051 Budapest, Vörösmarty tér 1., a továbbiakban: ajánlatkérõ) "palackos gázok és cseppfolyós oxigén beszerzése" tárgyú közbeszerzési eljárása ellen indított jogorvoslati eljárást - a kérelem visszavonása miatt - megszünteti.<br>
A jogorvoslati eljárás során felmerült költségeiket a felek maguk viselik.<br>
Az elutasító határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
Az eljárás megszüntetésére vonatkozó határozat ellen fellebbezésnek helye nincs és annak bírósági felülvizsgálatát sem lehet kezdeményezni.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. január 29-i 5. számában nyílt eljárás megindítására tett közzé ajánlati felhívást 0248/2003 szám alatt a rendelkezõ részben megjelölt beszerzés tárgyában.<br>
A felhívás 3. a) pontja szerinti "A" palackos gázok és "B" cseppfolyós oxigénre részajánlatot lehetett tenni, a 3. d) pontnak megfelelõen.<br>
A 13. pont szerint az ajánlatok elbírálásának szempontja a legalacsonyabb összegû ellenszolgáltatás volt.<br>
A felhívás 15. a) pontja szerint az eljárás eredményhirdetésére 2003. március 28-án került volna sor.<br>
A felhívás 16.2. pontja elõírta, hogy az ajánlathoz mellékelni kell 90 naptári napnál nem régebbi keltû cégkivonatot, az áru jellegétõl függõen hatósági engedélyt, írásbeli nyilatkozatot és hatósági igazolásokat a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdései szerint.<br>
Az ajánlattevõk rendelkezésére bocsátott dokumentáció 8.2. pontja ismertette a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében foglaltakat.<br>
Az ajánlattételi és bontási határidõre, 2003. március 14-én kérelmezõk és a BUS-OXY Egészségügyi Gázforgalmazó Kft. nyújtottak be ajánlatot. A jelenléti ív szerint a bontáson a kérelmezõk képviselõi jelen voltak. Kérelmezõk az ajánlatkérõnek indítványozták, hogy ismertesse a BUS-OXY Kft. <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerinti nyilatkozatát.<br>
A közös kérelmezõk közül a Linde Gáz Magyarország Rt. 2003. március 21-én levélben fordult ajánlatkérõ megbízottjához, az Euromedic Trading Kft.-hez, amely szerint a BUS-OXY Kft. jelen eljárásban ajánlatot nyújtott be és az ajánlatában lévõ nyilatkozata szerint három éven belül nem zárták ki közbeszerzési eljárásból valótlan adat közlése miatt. Ugyanakkor az OEP 2000. év folyamán az általa kiírt "440 db használt oxigénkoncentrátor üzemeltetésére, valamint öt év alatt történõ lecserélésére" kiírt pályázata során a bírálóbizottság a BUS-OXY Kft.-t a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja alapján az eljárásból - valótlan adatok közlése miatt - kizárta. Ennek igazolására a megjelölt közbeszerzési eljárás Kbt. 5. sz. melléklete szerinti Összegzést leveléhez mellékelten megküldte. Ennek 3. pontja szerint a Bizottság a BUS-OXY Kft.-t az eljárásból a Kbt. 53. § (1) bekezdés c) pontja alapján kizárta.<br>
Erre tekintettel közölte, hogy a BUS-OXY Kft. jelen eljárásban tett nyilatkozatával ismét hamis adatot közölt.<br>
Ajánlatkérõ 2003. március 28-án tájékoztatta az ajánlattevõket, hogy az eredményhirdetés új idõpontja 2003. április 4-én 11.00 órakor lesz. Ennek az az oka, hogy a Linde Gáz Magyarország Rt.-tõl bejelentést kaptak arról, hogy a BUS-OXY Kft.-t egy korábbi OEP-pályázatból kizárták a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja alapján. Ezért levélben megkeresték az OEP-et, hogy erre vonatkozóan nyilatkozzon, valamint a BUS-OXY Kft.-t is felszólították nyilatkozattételre. A jelen lévõ Messer Hungarogáz Kft. és a BUS-OXY Kft. képviselõi ezen iratot, valamint a Linde Gáz Rt. bejelentését és annak mellékletét képezõ 2000. július <br>
18-án kelt OEP Összegzés az eljárásról címû iratát átvették.<br>
Ajánlatkérõ megbízottjának fenti tárgyú kérdésére az OEP 2003. március 31-én kelt levelében megerõsítette, hogy a fentiekben ismertetett közbeszerzési eljárásban 2000. július 18-án kelt, a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti Összegzés címû okmányban a BUS-OXY Kft.-t a Kbt. 53. § (1) bekezdés c) pontja alapján az eljárásból kizárta, mivel állításával ellentétben nem rendelkezett ORKI-engedéllyel.<br>
A BUS-OXY Kft. április 2-án kelt levelében ajánlatkérõ kérdésére elismerte a 2000. július 18-án történt közbeszerzési eljárásból való kizárását, a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja alapján.<br>
Az ajánlatkérõ 2003. április 2-án kelt levelében döntésérõl értesítette a megbízottját, hogy a BUS-OXY Kft.-t a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pont figyelembevételére tekintettel az eljárásból zárja ki.<br>
A 2003. április 4-én megtartott eredményhirdetésen az "A" tételcsoportra a Linde Gáz Magyarország Rt., a "B" tételcsoportra a Messer Hungarogáz Kft. ajánlatát fogadta el nyertesnek az ajánlatkérõ. Kihirdette, hogy a BUS-OXY ajánlata nem került értékelésre, mert ajánlata a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja alapján érvénytelen, mivel 2000. július 18-tól három évig közbeszerzési eljárásban nem lehet ajánlattevõ.<br>
Kérelmezõk 2003. április 17-én jogorvoslati kérelmet nyújtottak be a Döntõbizottsághoz. Kérték, hogy a Döntõbizottság állapítsa meg a jogsértés megtörténtét, nevezetesen azt, hogy a BUS-OXY Kft. hamis adatot szolgáltatott, és ezt a tények ismeretében ajánlatkérõ az ajánlatok értékelése során elmulasztotta megállapítani. Az 5. számú melléklet 3. pontja szerint szükséges indokolásból hiányzik a kizárás indoka, hogy az eljárás során feltárt tényállás alapján a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) és c) pontban foglaltaknak megfelelõen történt a kizárás.<br>
Kérték, hogy a Döntõbizottság semmisítse meg az eljárást lezáró döntést, mivel az értékelés nem ad tájékoztatást arról, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti, a felhívásban csatolni kért nyilatkozatokat ajánlatkérõ miként értékelte, valamint az értékelés mellõzi a kizárás szükséges indoklását és hiányzik a korrekt jogszabályi hivatkozás a Kbt. 53 . § (1) bekezdés a) és c) pontjára vonatkozóan.<br>
Kérelmük indokolásaként az alábbiakat adták elõ:<br>
BUS-OXY Kft. ajánlatot adott be annak ellenére, hogy erre a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja alapján nem volt jogosult.<br>
Kérelmükre a bontás során megállapítást nyert, hogy a BUS-OXY Kft. akként nyilatkozott, hogy vele szemben nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában foglalt kizáró okok.<br>
Ajánlatkérõ maradéktalanul feltárta a BUS-OXY Kft. ajánlattételével kapcsolatos tényállást; nevezetesen három éven belül hamis adatszolgáltatásért kizárták egy korábbi eljárásban: errõl nyilvánvalóan tudnia kellett, de ezzel ellentétes tartalmú, hamis nyilatkozatot tett. Az ajánlatkérõ a fenti tényállás alapján elmulasztotta az eljárás során kizárni ajánlattevõt és elmulasztotta hiánytalanul indokolni a kizárás tényét, a kizárás indokai: a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) és c) pontjában foglaltak fennállása.<br>
Ajánlatkérõ az eljárást lezáró döntésében azt állapította meg, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja alapján érvénytelen a BUS-OXY Kft. ajánlata, ugyanakkor a Kbt. 53. § (1) bekezdés a) és c) pontja alapján ki kellett volna õt zárni az eljárásból.<br>
Ajánlatkérõ a kérelem megalapozatlanság miatti elutasítását kérte. Elõadta, hogy a közös kérelmezõk közül a Linde Gáz Magyarország Rt. 2003. március 21-én kelt bejelentése alapján jutott tudomására, hogy a BUS-OXY Kft.-t az OEP 2000-ben kizárta egy közbeszerzési eljárásból.<br>
Fenti bejelentés ellenõrzéseként megkérte az OEP-t, tájékoztassa a bejelentés valódiságának tartalmáról. Miután az eredményhirdetési idõpontig az OEP nem válaszolt, egyrészt meghosszabbította az eredményhirdetési idõpontot, másrészt nyilatkozattételre szólította fel a BUS-OXY Kft.-t, hogy valóban kizárták-e 2000-ben.<br>
Az OEP válasza és a BUS-OXY Kft. ezzel egybehangzó nyilatkozata alapján ajánlatkérõ megállapította, hogy az ajánlattevõt 2000. július 18-án a közbeszerzési eljárásból kizárták, ezért a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja alapján nem lehetett ajánlattevõ. Ezért ajánlatkérõ úgy tekintette, mintha ajánlatát be sem nyújtotta volna.<br>
Álláspontja szerint mind az Összegzés 3. pontja, mind az eredményhirdetési jegyzõkönyv részletes szövegezéssel tartalmazza a kizárás okát, illetve a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pont miatti érvénytelenségi okot.<br>
A BUS-OXY Kft. a jogorvoslati eljárásban tett észrevételében elõadta, hogy a 2000. évben az OEP által lefolytatott közbeszerzési eljárásban az általa ajánlott termék vonatkozásában jóhiszemûen, anélkül, hogy az általa szolgáltatott adat valótlanságáról tudott volna nyújtott be hamis adatot, így a hivatkozott jogszabályhely szerinti feltétel, mely kizárás alapjául szolgálhatott volna, nem állt fenn.<br>
Ennek igazolására csatolta a termékszállító GCE Hungária Kft. levelét, amely a megtévesztõ adatszolgáltatása alapjául szolgáló körülményeket részletezi.<br>
Álláspontja szerint jelen eljárásban nem szolgáltatott hamis adatot, ezért ajánlatkérõ helyesen állapította meg, hogy ajánlata a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja alapján érvénytelen volt és nem vehetett részt az eljárásban.<br>
A 2003. május 7-én megtartott tárgyaláson kérelmezõk az ajánlatkérõvel szembeni kérelmüket teljes terjedelmében visszavonták. Kérelmüket csak a BUS-OXY Kft.-re vonatkozóan tartották fenn. Indítványozták, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontjára tekintettel állapítsa meg azt, hogy a BUS-OXY Kft. jelen eljárásban hamis adatot szolgáltatott azzal, hogy olyan értelmû nyilatkozatot tett, hogy három éven belül nem zárták ki közbeszerzési eljárásból hamis adatközlés miatt.<br>
A BUS-OXY Kft. jogi álláspontja szerint az ellenük irányuló kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján elkésett, mivel a jogsértésrõl való tudomásszerzés idõpontja 2003. március 14-e, a bontás napja volt és ehhez képest a 2003. április 17-én benyújtott kérelem a jogvesztõ határidõn túl érkezett a Döntõbizottsághoz. Álláspontja szerint a kérelmezõk a 2003. április 17-i beadványa nem minõsül a BUS-OXY Kft.-vel szembeni jogorvoslati kérelemnek, így a jelen eljárás megszüntetése indokolt a jogvesztõ határidõ elmulasztása miatt.<br>
A Döntõbizottság ideiglenes intézkedést nem hozott.<br>
A Döntõbizottság a Debreceni Egyetem Orvos- és Egészségtudományi Centrum ellen indított jogorvoslati eljárást a kérelem visszavonása miatt megszünteti.<br>
A közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Döntõbizottság eljárása az ügyfél kérelmére, vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79 § (</a>1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja.<br>
Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja.<br>
A fentiek alapján a Döntõbizottság a rendelkezõ részben foglaltak szerint a jogorvoslati eljárást a Debreceni Egyetem Orvos- és Egészségtudományi Centrummal szemben megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89 § (</a>1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
A Döntõbizottság a BUS-OXY Egészségügyi Gázforgalmazó Kft. elleni jogorvoslati kérelmet az alábbiak szerint elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A Döntõbizottság nem osztja a BUS-OXY Kft. azon álláspontját, hogy a jogsértés tudomásul szerzés idõpontjának 2003. március 14-e tekintendõ az alábbiak szerint:<br>
A Döntõbizottság a rendelkezésére álló iratokból és a felek nyilatkozataiból a következõket állapítja meg.<br>
A kérelmezõk kérelmükben, illetve a tárgyaláson tett nyilatkozataikban az ajánlatok bontásakor azért indítványozták a BUS-OXY Kft. <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontja szerinti nyilatkozatának ismertetését, mert informálisan tudomásuk volt arról, hogy egy korábbi közbeszerzési eljárásból hamis adatszolgáltatása miatt kizárták õt. Ezt követõen a Linde Gáz Rt. beszerezte az Országos Egészségbiztosítási Pénztár korábbi közbeszerzési eljárásáról készült Kbt. 5. sz. melléklete alapján készült Összegzést. Ezen Összegzést - az indokolásban már részletezett - levél mellékleteként 2003. március 21-én az ajánlatkérõnek megküldte. A mellékletként csatolt Összegzés elkészítésének idõpontja 2000. július 18-a volt. Az Összegzés 3. pontjában, a 10. oldalon egyértelmûen megállapítható, hogy a BUS-OXY Kft.-t "a bizottság az eljárásból kizárta a Kbt. 53. § (1) bekezdés c) pontja alapján".<br>
A fentiekre tekintettel a Linde Gáz Rt. kérelmezõ legkésõbb a 2003. március 21-én keltezett levél megküldésének idõpontjával egyidejûleg kétséget kizáróan tudomást szerzett arról, hogy a BUS-OXY Kft.-t egy korábbi közbeszerzési eljárásból hamis adatszolgáltatás miatt három éven belül kizárták.<br>
A Messer Hungarogáz Kft. kérelmezõ írásbeli nyilatkozata szerint a BUS-OXY Kft. hamis adatszolgáltatásának tényét 2003. március 28-án ismerte meg, ekkor megkapta ajánlatkérõ tájékoztatását errõl, valamint a hivatkozott OEP közbeszerzési eljárás Összegzését is. Ezt összevetve azzal, hogy az ajánlatok bontásakor a BUS-OXY Kft. ajánlatából a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pontjára vonatkozó nyilatkozatot megismerték, megállapítható, hogy a Linde Gáz Rt. legkésõbb 2003. március 21-én a levél elküldésének napján, a Messer Hungarogáz Kft. pedig 2003. március 28-án, az eredeti eredményhirdetés napján egyértelmûen birtokában volt azon jogsértõ magatartás ismeretének, hogy a BUS-OXY Kft. jelen eljárásban nem a valóságnak megfelelõen nyilatkozott a Kbt. 46. § (1) bekezdés c) pontjára vonatkozóan.<br>
A Döntõbizottság ennek alapján megállapította, hogy a Linde Gáz Rt. esetében 2003. március 21-e, a Messer Hungarogáz Kft. esetében március 28-a tekinthetõ kétséget kizáróan a BUS-OXY Kft.-vel szemben felhozott jogsértés tudomásul szerzésének idõpontjának.<br>
Mindezekre tekintettel a kérelmezõk közül a Linde Gáz Rt. a jogsértés megállapítására vonatkozó kérelmét a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében elõírt 15 napos jogvesztõ határidõn belül, azaz 2003. április 5-ig, illetve mivel ez munkaszüneti nap volt, ezért 2003. április 7-ig, a Messer Hungarogáz Kft. a kérelmét április 12-ig, illetve ezt követõ elsõ munkanapon, április 14-ig nyújthatta volna be a Döntõbizottsághoz.<br>
Mivel a kérelmezõk 2003. április 17-én nyújtották be jogorvoslati kérelmüket a BUS-OXY Kft. hamis adatszolgáltatására vonatkozóan, ezért a jogorvoslati kérelmük elkésett, és azt a Döntõbizottság a jogvesztõ határidõre tekintettel érdemi vizsgálat nélkül elutasítja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 9.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>