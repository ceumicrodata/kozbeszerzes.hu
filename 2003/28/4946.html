<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4946)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.228/10/2003.<br>
<br>
Tárgy: a Bluefish Computers Kft. által kezdeményezett jogorvoslati eljárás az Oktatási Minisztérium, a Foglalkozáspolitikai és Munkaügyi Minisztérium és az Informatikai és Hírközlési Minisztérium beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Bluefish Computers Kft. által (1123 Budapest, Nagyenyed u. 6., a továbbiakban: kérelmezõ) az Oktatási Minisztérium (1055 Budapest, Szalay u. 10-14., képviseletében eljár: dr. Csók István ügyvédjelölt), a Foglalkozáspolitikai és Munkaügyi Minisztérium (1054 Budapest, Alkotmány u. 3., képviseletében eljár: dr. Csáder Adrianne jogtanácsos) és az Informatikai és Hírközlési Minisztérium (1077 Budapest, Dob u. 75-81., képviseletében eljár: Koltai Péter informatikai kormánybiztos, a továbbiakban: kérelmezett) "SULINET EXPRESSZ - Egész életen át tartó tanulás - " tárgyú beszerzési eljárása ellen elõterjesztett jogorvoslati kérelmet a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az eljárás iratai és a felek nyilatkozatai alapján az alábbi tényállást állapította meg:<br>
Az Oktatási, a Foglalkoztatáspolitikai és Munkaügyi, valamint Informatikai és Hírközlési Minisztérium 2003. január 13-án tette közzé "Sulinet Expressz - Egész életen át tartó tanulás - Tudásalapú társadalom" pályázatára vonatkozó felhívását.<br>
Felhívása 1. pontjában rögzítette, hogy a három minisztérium az 1995. évi CXVII. tv. 36/A. § (3) bekezdése alapján hirdeti meg a pályázatát, melynek célja a Sulinet Expressz és a felnõttképzési program keretében megszerezhetõ (vásárolható, bérelhetõ, lízingelhetõ) számítógépek, számítástechnikai eszközök, illetve a kapcsolódó szolgáltatások és az ezeket szállító, nyújtó gazdálkodószervezetek kiválasztása.<br>
Meghatározta, hogy a pályázaton a számítógép-, számítástechnikaieszköz-gyártó gazdálkodószervezetek, azok konzorciumai és az általuk bevont gazdálkodószervezetek vehetnek részt.<br>
Felhívásában megállapította az alapvetõ elõírásokat a pályázatok tartalmára, a pályázók alkalmatlanná minõsítésének szempontjaira. A részletes elõírásokat az összeállított dokumentáció tartalmazta.<br>
A pályázatok benyújtásának határidejére, 2003. március <br>
6-ára számos pályázatot nyújtottak be, köztük a kérelmezõ is.<br>
A pályázatok értékelését - a három minisztérium által összeállított - bírálóbizottság végezte, és 2003. április 16-án hirdették ki a pályázat eredményét.<br>
A kérelmezõ pályázatáról megállapították, hogy az nem felel meg a felhívásban és a dokumentációban meghatározott követelményeknek.<br>
A kérelmezõ 2003. május 8-án nyújtotta be a jogorvoslati kérelmét, melyet részben pontosított a tárgyaláson.<br>
Álláspontja szerint a három minisztériumnak közbeszerzési eljárás keretében kellett volna kiválasztani a részvételre jogosult gazdálkodószervezeteket, és emiatt nyújtotta be kérelmét a közbeszerzéssel kapcsolatos jogsértés elbírálására hatáskörrel rendelkezõ Döntõbizottságnál.<br>
Kifogásolta, hogy a pályázat eredményérõl, illetve pályázata elutasításának indokairól 5 munkanapon belül írásban nem értesítették és kizárták a jogorvoslat lehetõségét. A késõbbiek során arról tájékoztatták, hogy alaki hiba miatt nem felelt meg a pályázata. Az Oktatási Minisztériumnál benyújtott fellebbezését nem bírálták el, arról tájékoztatást nem adtak. A pályázat során nem biztosították a hiánypótlás lehetõségét, pedig azt a pályázati dokumentáció nem zárta ki.<br>
A jogsértõ esemény idõpontjaként az eredményhirdetést követõ 5. munkanapot, 2003. április 25-ét jelölte meg.<br>
Kérte, hogy a Döntõbizottság vizsgálja felül a kérelmezett arra vonatkozó döntését, hogy pályázata nem felel meg az elõírásoknak és tegye lehetõvé, hogy részt vegyen, mint fõvállalkozó az értékesítésben.<br>
A kérelmezett - három minisztérium - kérte a jogorvoslati kérelem elutasítását hatáskör hiánya miatt.<br>
Elõadták, hogy beszerzési eljárásuk megindítása elõtt megvizsgálták a jogi szabályozást, és annak alapján azt állapították meg, hogy nem kötelesek közbeszerzési eljárás lefolytatására. A pályázat alapján sem árubeszerzésre, sem építési beruházásra, sem szolgáltatás megrendelésére nem kerül sor, így visszterhes szerzõdések sem jönnek létre. A pályázat alapján ugyanis kizárólag a Sulinet Expressz program keretében számítógépeket, számítástechnikai eszközöket szállító-, illetve a kapcsolódó szolgáltatásokat nyújtó gazdálkodószervezetek kiválasztása történik meg.<br>
Jelen esetben a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>d) pontjában meghatározott támogatás nyújtására sem kerül sor.<br>
A kérelmezett hivatkozott továbbá arra, hogy a közbeszerzési eljárás mellõzése miatt elõterjesztett kérelmi elem a Kbt. szabályozása alapján elkésett.<br>
A Döntõbizottság az eljárás során elsõdlegesen a hatáskörét vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint: "A Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."<br>
Az államigazgatási eljárás általános szabályairól szóló 1957. évi IV. törvény 7. § (1) bekezdés elsõ mondata szerint: "A közigazgatási szerv a hatáskörét és az illetékességét az eljárás minden szakaszában hivatalból köteles vizsgálni."<br>
A Döntõbizottság hatáskörét a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a határozza meg az alábbiak szerint:<br>
"(1) A közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
(3) A Bizottság hatáskörébe tartozik a törvényt önként alkalmazó, valamint - ha törvény így rendelkezik - a 6. § i) pontja szerinti szerzõdéskötési szabályt alkalmazni köteles szervezet (személy) (1) bekezdésnek megfelelõ jogsértésével kapcsolatos jogvita elbírálása."<br>
A Döntõbizottság csak - a fentiek szerint - a hatáskörébe tartozó ügyek elbírálására jogosult.<br>
Jelen esetben ajánlatkérõ nem közbeszerzési eljárást folytatott le erre tekintettel azt vizsgálta a Döntõbizottság, hogy a lefolytatott eljárás felülvizsgálatára jogosult-e.<br>
A kérelmezett a Személyi jövedelemadóról szóló 1995. évi CXVII. törvény (SZJA. tv.) 36/A. § (3) bekezdésére alapította pályáztatási eljárását.<br>
E szakasz szerint: "A pedagógus, az oktató, a hallgató, a felnõttképzésben részt vevõ magánszemély, valamint az a magánszemély, akinek gyermeke nappali rendszerû iskolai oktatásban vagy a felsõoktatásról szóló törvényben felsorolt felsõoktatási intézményben hitelesített iskolai rendszerû elsõ alapképzésben vesz részt, az összevont adóalap adóját csökkentheti az adóévben általa számítógép, számítástechnikai eszköz megszerzésére (vásárlására, bérletére, lízingelésére) fordított összeggel, ha a megszerzés a Foglalkoztatáspolitikai és Munkaügyi Minisztérium, az Informatikai és Hírközlési Minisztérium vagy az Oktatási minisztérium által kiírt pályázat keretében történik. Az adókedvezmény alapját és összegét a vételárat, a bérleti díjat, illetve a lízingdíjat tartalmazó, a magánszemély nevére kiállított számla bizonyítja".<br>
E szabályozás lényegi eleme magánszemélyek meghatározott körének adókedvezményben részesítése, az elõírt feltételek teljesülése esetén. A feltételek között elõírásra került: számítástechnikai eszközök megszerzése valósuljon meg magánszemélyek részérõl pályázat keretében kiállított számla.<br>
A Döntõbizottság összevetette az szja-törvény idézett rendelkezését a Kbt. hatályára vonatkozó szabályozással.<br>
A pályáztató minisztériumok, mint szervezetek a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja értelmében a Kbt. személyi hatálya alá tartoznak.<br>
A Kbt. tárgyi hatálya alá tartozó beszerzéseket a 2. § (1) bekezdése határozza meg. E szerint: "az 1. § szerinti szervezet árubeszerzése, építési beruházása, illetve szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés) köteles e törvény szabályai szerint eljárni".<br>
A Döntõbizottság megítélése szerint jelen esetben nem állapítható meg, hogy a pályáztatás során a minisztériumok árut szereznének be, építési beruházást, illetve szolgáltatást rendelnének meg a közbeszerzési értékhatár felett.<br>
A Döntõbizottság a fentiek alapján megállapította, hogy a kérelmezõ jogorvoslati kérelmének elbírálására nincs hatásköre, mert a kérelmezett nem közbeszerzési eljárást folytatott le, és más jogszabály sem jogosította fel a Döntõbizottságot az esetleges jogvita elbírálására.<br>
A kérelmezõ közbeszerzési eljárás mellõzése miatt is elõterjesztette jogorvoslati kérelmét.<br>
A Döntõbizottság megállapította, hogy e kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében ugyanis a jogsértõ esemény tudomásra jutásától számított 15 napon - mint jogvesztõ határidõn - belül lehet elõterjeszteni a jogorvoslati kérelmet. A kérelmezõ 2003. januárjában értesült a kérelmezett felhívásáról és szintén több hónapja átvette a dokumentációt, így a tudomásra jutástól számított 15 napos határidõ eltelt.<br>
Ugyanakkor a Döntõbizottság hatáskörének vizsgálata során hivatalból tekintette át azt a kérdést, hogy a kérelmezett beszerzése a Kbt. hatálya alá tartozik-e, és érdemben megállapította - a fentiek szerint -, hogy a kérelmezett pályáztatási eljárása nem minõsül közbeszerzési eljárásnak.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján megállapította, hogy a kérelmezõ jogorvoslati kérelme nem felel meg a feltételeknek és ezért azt a 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 2.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>