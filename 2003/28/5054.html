<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5054)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.209/9/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Esztergom Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Esztergom Város Önkormányzata (2500 Esztergom, Széchenyi tér 1., a továbbiakban: ajánlatkérõ) "Esztergom 11. sz. fõút-tehermentesítõ út (Bánomi u.-Vaskapu u. között) építése kapcsolódó közmûkiváltásokkal" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a 26. § (1) bekezdés második fordulatára tekintettel a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését, ezért ajánlatkérõt 2 000 000 Ft, azaz kettõmillió forint bírság megfizetésére kötelezi.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ már a korábbi években tervbe vette olyan útszakasz megépítését, amely a belvárost tehermentesítené. Az ez irányú tervek 2000 októberében már elkészültek és az ajánlatkérõ önerõbõl tervezte megvalósítani az elkerülõ útszakasz megépítését.<br>
Ennek megvalósulása érdekében az ajánlatkérõ 2002. május 2-án a Közbeszerzési Értesítõ 18. számában részvételi felhívást tett közzé elõminõsítési eljárás megindítására. Ajánlatkérõ a beszerzés tárgyát az Esztergom, Kölcsey Ferenc u.-Bánomi u. közötti útszakasz generálkivitelezésében jelölte meg.<br>
A generálkivitelezés:<br>
- Esztergom belterületén 640 fm út építése. Ebbõl 3250 m2 új pályaszerkezet (35 mm vtg. AB-12 kopóréteg, 50 mm vtg. K-12 kötõréteg, 55 mm vtg. JU-20 bitumenes alapréteg, 150 mm vtg. C telepen kevert cementstabilizáció, 300 mm vtg. homokos kavics fagyvédõ réteg),<br>
- 4000 m2 burkolatmegerõsítés, szõnyegezéssel,<br>
- 6500 m2 rézsûfelület képzése, ebbõl 2050 m2 drótfonatos kõrakat szõnyegleterheléssel,<br>
- 105 m hosszú támfal építése változó magassággal,<br>
- új, zárt és nyitott rendszerû csapadékcsatorna építése,<br>
- közvilágítás építése,<br>
- távhõvezeték védelembe helyezése,<br>
- távközlési hálózat átépítése,<br>
- ivóvízhálózat-kiváltás,<br>
- gázvezeték-hálózat védelembe helyezése,<br>
- 20 kV-os elektromos hálózat átépítése,<br>
- zöldfelület-rendezés, növényesítés.<br>
A közbeszerzési eljárás lefolytatásának eredményeként 2002. augusztus 21-én nyertesként a Strabag Kft. ajánlatát hirdették ki. A Strabag Kft.-vel a vállalkozási szerzõdést ajánlatkérõ 2002. szeptember 2-án megkötötte bruttó 776 300 000 Ft vállalkozói áron. A szerzõdés alapján a teljesítési határidõ 2003. május 30.<br>
Rövid idõvel a közbeszerzési eljárás lezárását megelõzõen a Gazdasági és Közlekedési Minisztérium az új városközpontot elkerülõ kedvezõ nyomvonalban lévõ lehetõséget felismerve az önkormányzattal 2002. augusztus 5-én megállapodást írt alá, melynek lényege, hogy a kivitelezés költségeihez 50%-os hozzájárulást biztosít. A megállapodásban azonban a Gazdasági és Közlekedési Minisztérium kikötötte, hogy az elkészülõ új út és az azt megelõzõ és követõ meglévõ városi útszakaszok kezelése az országos közúthálózat részévé váljanak. A minisztériummal történõ szerzõdéskötés idõpontjában már nem volt lehetõség a folyamatban lévõ közbeszerzési eljárás feltételeinek módosítására. A vállalkozóval megkötött szerzõdés alapján a közbeszerzési eljárás tárgyát képezõ útszakasz építése megkezdõdött. Ajánlatkérõnek azonban a Gazdasági és Közlekedési Minisztériummal kötött megállapodásban vállalt kötelezettségének teljesítése érdekében, azaz, hogy az elkészült útszakasz az országos közúthálózatba történõ átadása megvalósulhasson, szükségessé vált, hogy az építés alatt álló kerülõ útszakaszt megelõzõ és követõ, meglévõ városi útszakaszok is megépítésre kerüljenek, mert ennek hiányában az országos közúthálózatba történõ integrálás nem lehetséges, mivel a csatlakozó útszakaszok mûszaki paraméterei nem felelnek meg a közúthálózatra elõírt mûszaki követelményeknek.<br>
Ezen elõzményeket követõen ajánlatkérõ 2003. április 17-én indított hirdetmény közzététele nélküli tárgyalásos közbeszerzési eljárást a közbeszerzésekrõl szóló - többször módosított - 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdése alapján a rendelkezõ részben megjelölt beszerzés tárgyában, melynek fõbb paramétereit az alábbiak szerint részletezte:<br>
- meglevõ útburkolat felújítása:	300 m<br>
- útszélesítés:	120 m<br>
- zöldfelület rendezése, növénytelepítés:	5300 m2<br>
- Ø 30 KG-PVC csatorna építése:	279 fm<br>
- jelzõlámpás csomópont átalakítása:	3 db<br>
- közúti híd szélesítése:	40 m2<br>
- közvilágítás korszerûsítése:	460 m<br>
Ajánlatkérõ az eljárásfajta választását azzal indokolta, hogy a minisztériummal kötött megállapodás elõre nem látható új helyzetet teremtett, mivel a korábban városi kezelésû útszakaszokra vonatkozóan is teljesíteni kell az országos közúthálózatra elõírt magasabb mûszaki paramétereket. Ajánlatkérõ eredetileg a saját kezelésében lévõ csatlakozó útszakaszokra csak kisebb javításokat tervezett. A kapcsolódó útszakaszok átépítéséig az elkészített beruházási rész nem helyezhetõ forgalomba. Az átépítés következtében a megmaradó "csonka" önkormányzati úthálózat nem képes a forgalmi hatásokat kezelni, ezért szükséges minél hamarabb, legkésõbb az õszi iskolakezdésig a teljes beruházást befejezni. A kiegészítõ építési munkák befejezésének paramétereit (csatlakozó csomópontok, burkolatszélesség, teherbírás, stb.) a Komárom-Esztergom Megyei Állami Közútkezelõ Kht. csak 2002. október 31-én megtartott egyeztetésen tudta megadni a tervezõknek. Ajánlatkérõ hivatkozott arra, hogy a kiegészítõ beruházás mérnökára bruttó 200 M Ft, amely az eredeti szerzõdéses ár 25,7%-a. A kiegészítõ építési beruházással megvalósuló útépítés mûszaki tartalmában a szükségessé vált bonyolult és összefüggõ közmûkiváltások miatt a korábban kötött szerzõdéstõl aránytalan nehézség nélkül nem választható szét. Az országos közúthálózat útjai összefüggõ hálózatot képeznek. Az épülõ új útszakaszhoz csatlakozó, jelenleg önkormányzati kezelésû szakaszok csak a kiegészítõ építési beruházás elkészültével fognak megfelelni az országos közúthálózat elemeire elõírt mûszaki paramétereknek. Ezért a kiegészítõ építési beruházás elkészítése elengedhetetlenül szükséges az eredeti szerzõdés teljesítéséhez.<br>
Ajánlatkérõ ajánlati felhívást is készített, mely szerint részajánlat és többváltozatú ajánlattétel kizárt volt. A teljesítés határidejét ajánlatkérõ 2003. augusztus 31-ében határozta meg. Az ajánlati felhívás a Kbt. elõírásainak megfelelõen tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, valamint a szerzõdés teljesítésére alkalmatlanná minõsítés szempontjait. Az ajánlat elbírálásának szempontja a legalacsonyabb összegû ellenszolgáltatás volt. Az ajánlati felhívás egyebekben tartalmazta a tárgyalás lefolytatásának a menetét is.<br>
Ajánlatkérõ ajánlattételre a korábbi nyertes ajánlattevõt a STRABAG Kft.-t hívta fel.<br>
A Döntõbizottság elnöke 2003. április 29-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70 §. </a>(2) bekezdésben foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. A tárgyaláson tett nyilatkozatában elõadta, hogy álláspontja szerint jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek fennállnak. A tervezett beruházás a korábban kötött szerzõdés értékének 50%-át nem haladja meg, ezen munkák elvégzése feltétlenül szükséges ahhoz, hogy a Gazdasági és Közlekedési Minisztériummal kötött megállapodásban vállalt kötelezettségét teljesíteni tudja. A beruházás megvalósításának elmaradása a korábban kötött szerzõdés alapján elkészült útszakasznak a közúthálózatban történõ integrálását nem teszi lehetõvé.<br>
A szerzõdés a nyertes ajánlattevõvel 2003. május 23-án aláírásra került. Az új szerzõdéses ár bruttó 866 849 872 Ft-ra módosult.<br>
A Döntõbizottság a közbeszerzési eljárásban keletkezett iratok alapján megállapította, hogy a jogorvoslati eljárás kezdeményezése megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság vizsgálta, hogy a jelen közbeszerzési eljárásban ezen feltételek megvalósulnak-e.<br>
E szakasz akkor alkalmazható, ha egy már lezárult közbeszerzési eljárás eredményeként megkötött szerzõdés teljesítése az eredeti feltételek szerint nem lehetséges és a teljesítés csak akkor válik lehetõvé, ha további munkák végzésére kerül sor. Ez a többletmunka olyan, hogy az eredetileg megajánlottól mûszakilag szét nem választható és olyan, amelynek a teljesítéséhez való szükségessége a szerzõdés megkötésekor nem volt elõre látható, tudható. Az elõre nem látható körülménynek tehát szorosan a szerzõdés szerinti teljesítéshez kell kapcsolódnia.<br>
Jelen eljárásban az elõre nem látható körülmények fennállása tényállási elem hiányzik, hiszen ajánlatkérõ a korábbi közbeszerzési eljárás lezárását megelõzõen, azaz az eredményhirdetést és szerzõdéskötést megelõzõen már tudta, illetve már ismert volt számára, hogy további kiegészítõ munkák elvégzése merül fel. Ajánlatkérõ a szerzõdést ugyanis a Gazdasági és Közlekedési Minisztériummal 2002. augusztus 5-én írta alá, míg a korábbi közbeszerzési eljárás eredményhirdetésére 2002. augusztus 21-én, a szerzõdés megkötésére pedig 2002. szeptember 2-án került sor.<br>
A Döntõbizottság megállapította továbbá, hogy a kiegészítõ munkák elvégzése nélkül az eredeti szerzõdés teljesíthetõ. A kiegészítõ munka elvégzése nem a korábbi közbeszerzési eljárás eredményeként kötött szerzõdés teljesítéséhez, hanem a Gazdasági és Közlekedési Minisztériummal kötött megállapodásban vállalt kötelezettség teljesítéséhez szükségesek és mint új beszerzési igényként merültek fel.<br>
Fentiekbõl következõen ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére alapított közbeszerzési eljárása jogsértõ volt. Ennek alapján már nincs jelentõsége, hogy a Kbt. 70. § (2) bekezdés a) + b), illetve a) + c) pontjában foglalt feltételek teljesülnek-e.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján határozott a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A bírság minimális mértékét a költségvetési törvény 2003-ban 1 000 000 Ft-ban állapította meg.<br>
A Döntõbizottság a bírság mértékének megállapításánál figyelemmel volt arra, hogy egyrészt a szerzõdéskötésre tekintettel a jogsértés már nem reparálható, másrészt, hogy a beszerzés értéke magas összegû, így a minimális összegû bírságnál szükséges volt a bírság mértékét magasabb összegben megállapítani.<br>
A Döntõbizottság személlyel szemben bírság kiszabását mellõzte figyelemmel arra, hogy a jogsértõ eljárást lezáró döntést a bizottság hozta meg, így személyes felelõsség nem volt megállapítható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 2.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>