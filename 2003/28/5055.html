<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5055)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.219/7/2003.<br>
<br>
Tárgy: a "Németh" Nyílászáró Gyártó és Forgalmazó Kft. jogorvoslati kérelme Veszprém Megyei Jogú Város Önkormányzata Városfejlesztési és Környezetvédelmi Bizottsága közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a "Németh" Nyílászáró Gyártó és Forgalmazó Kft. (5502 Gyomaendrõd, Fõ út 81/1., képviseli: dr. Asztalos Erzsébet jogtanácsos, 1143 Budapest, Stefánia út 55. III/3., a továbbiakban: kérelmezõ) jogorvoslati kérelmének, melyet Veszprém Megyei Jogú Város Önkormányzata Városfejlesztési és Környezetvédelmi Bizottsága (8200 Veszprém, Óváros tér 9., a továbbiakban: ajánlatkérõ) "Veszprém Megyei Jogú Város 15 iparosított technológiával épített lakóépületében energiatakarékosságot eredményezõ felújítás végzése" tárgyú közbeszerzési eljárása ellen nyújtott be helyt ad, és megállapítja, hogy ajánlatkérõ Veszprém, Haszkovó u. 14/A. és Veszprém, Klapka u. 1. sz. alatti lakóépületek mint részek vonatkozásában megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#59">Kbt.) 59. §</a> (2) és (3 ) bekezdésére tekintettel az 55. § (6) bekezdését, valamint a 61. § (1) bekezdését, ezért e részek eljárást lezáró döntését megsemmisíti.<br>
A Döntõbizottság ajánlatkérõt 1 000 000 Ft (azaz egymillió forint) bírsággal sújtja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.<br>
Kötelezi a Döntõbizottság ajánlatkérõt, hogy a határozat kézbesítésétõl számított 15 napon belül fizessen meg a kérelmezõ részére a 150 000 Ft (azaz egyszázötvenezer forint) igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek nyilatkozatai és a tanúk vallomása alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. március 5-i <br>
<br>
10. számában tette közzé ajánlati felhívását nyílt eljárás megindítására.<br>
Felhívása 2. b) pontjában meghatározta, hogy vállalkozási szerzõdés megkötésére kér ajánlatot.<br>
A felhívás 3. a) pontjában közölte azt a 15 lakóépületet, amelyen el kell végezni az energiatakarékosságot eredményezõ felújítást. Ezek között feltüntette:<br>
- Haszkovó u. 14/A., nyílászárók cseréje	263 db<br>
- Klapka u. 1., nyílászárók cseréje	254 db<br>
Ajánlatkérõ részajánlat tételét lakóépületenként lehetõvé tette.<br>
A felhívás 4. pontja szerint a teljesítés a vállalkozási szerzõdés aláírását követõen azonnal megkezdõdik, a befejezés határideje 2003. augusztus 30-a azzal, hogy ajánlatkérõ elõteljesítést elfogad.<br>
Ajánlatkérõ felhívása 11. pontjában határozta meg az ajánlattevõk pénzügyi, gazdasági és mûszaki alkalmasságával kapcsolatos követelményeit.<br>
Ajánlatkérõ felhívása 13. a) pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el és a 13. b) pontban az alábbi részszempontokat, súlyszámokat, értékelési ponthatárokat és értékelési módszert állapította meg:<br>
részszempontok	súlyszámok<br>
- ajánlati ár	75<br>
- jótállási garancia idõtartama	15<br>
- késedelmes teljesítés esetén vállalt napi kötbér megajánlása	15<br>
Az értékelés során adható pontszám részszempontonként 1-10-ig. Az ajánlatkérõ szempontjából legkedvezõbb ajánlat maximális pontszámot kap, a többi ajánlat pontszáma az arányosság szabályai szerint kerülnek meghatározásra.<br>
Ajánlatkérõ felhívása 16. pontjának 7. francia bekezdésében elõírta, hogy az ajánlattevõ által megadott napi 5%-nál magasabb kötbér esetén az ajánlatkérõ az értékelés során ezen részszempontra a maximális pontot adja.<br>
Ugyanezen pont 8. francia bekezdésében ajánlatkérõ közölte, hogy a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(2) bekezdésében foglaltaknak megfelelõen a Kbt. 59. § (2)-(5) bekezdései az ajánlati felhívás részét képezik.<br>
Ajánlatkérõ a hiánypótlás lehetõségét kizárta.<br>
Ajánlatkérõ dokumentációt is összeállított, ez tartalmazta ajánlatkérõnek az ajánlatokra vonatkozó formai és tartalmi elõírásait, a mûszaki specifikációt és a szerzõdéstervezetet.<br>
Ajánlatkérõ 2003. március 31-én helyszíni konzultációt tartott, a feltett szakmai kérdésekre válaszolt.<br>
Az ajánlattételi határidõre, 2003. április 15-re 11 ajánlattevõ nyújtott be ajánlatot, egy ajánlattevõ több részre is.<br>
A Haszkovó u. 14/A. sz. alatti és a Klapka u. 1. sz. alatti lakóépületre ajánlatot nyújtott be: a Míves Kft., a Fehér Ablak Kft., az EU Comfort Kft., a BITT Kft., a Chemoconsul Kft., a Vecsei Kft. és kérelmezõ.<br>
Az ajánlattevõk ajánlati árai a két lakóépület vonatkozásában az alábbiak voltak:<br>
		Haszkovó u. 14/A.   Klapka u. 1.<br>
Míves Kft.	17 648 502 Ft    17 275 853 Ft<br>
Fehér Ablak Kft.	15 612 603 Ft    15 265 148 Ft<br>
EU Comfort Kft.	14 790 500 Ft    14 759 150 Ft<br>
BITT Kft.	23 757 253 Ft    23 243 047 Ft<br>
Chemoconsul Kft.	16 239 491 Ft    15 675 599 Ft<br>
Vecsei Kft.	19 281 204 Ft    18 535 618 Ft<br>
"Németh" Kft.	14 998 186 Ft    14 497 296 Ft<br>
A fenti ajánlattevõk közül ajánlatában a Fehér Ablak Kft., a Chemoconsul Kft. és a BITT Kft. nyilatkozott a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(3) bekezdésérõl.<br>
A Fehér Ablak Kft. ajánlatában közölte, hogy az általa elõállított termékeket 100%-ban belföldön foglalkoztatott magyar állampolgárságú személyek készítik.<br>
A Chemoconsul Kft. úgy nyilatkozott, hogy a beszerzés tárgyát képezõ, saját gyártású termékekben a belföldön foglalkoztatottak által elõállított érték aránya meghaladja az 50%-ot.<br>
A BITT Kft. ajánlatában közölte, hogy az árubeszerzés értékének 50%-át meghaladja a belföldön foglalkoztatottak által elõállított érték.<br>
Az ajánlatok értékelését Bizottság végezte, az eredményhirdetés megtartására ajánlatkérõ - a Bizottság tagjainak más elfoglaltsága miatt - eseti jelleggel más személyeket hatalmazott fel.<br>
A 2003. április 29-én megtartott eredményhirdetésen ajánlatkérõ részenként ismertette a nyertesek személyét, majd a feltett kérdés(ek)re  válaszolt.<br>
Az eljárás tárgyát képezõ mindkét rész tekintetében a nyertes a Fehér Ablak Kft. lett. A Vecsei Kft.-t érvénytelenség, illetve alkalmatlanság miatt az eljárásból ajánlatkérõ kizárta.<br>
Az egyes ajánlattevõk részére ajánlatkérõ az ajánlati ár részszempontnál az alábbi pontszámot, továbbá összpontszámot állapította meg:<br>
                 Haszkovó u. 14/A.    Klapka u. 1.<br>
Míves Kft.	628,54   878,54   629,37   879,37<br>
Fehér Ablak Kft.	750,00  1050,00   750,00  1050,00<br>
EU Comfort Kft.	750,00   950,00   736,70   936,70<br>
BITT Kft.	466,93   536,93   467,79   537,79<br>
Chemoconsul Kft.	750,00   835,00   750,00   835,00<br>
"Németh" Kft.	739,61  1009,61   750,00  1020,00<br>
Ajánlatkérõ elkészítette az írásbeli összegezését is, ez nem tartalmazza az ajánlatok részszempontok szerinti tartalmi elemeit és a megállapított pontszámok indokolását. Ajánlatkérõ az írásbeli összegezésében rögzítette, hogy az ajánlatokat az elért pontszámuk alapján rangsorolta, a MONOLIT Kft., a Fehér Ablak Kft. és a Chemoconsul Kft. ajánlattevõknél, az arra vonatkozó nyilatkozatuk alapján alkalmazta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdését.<br>
A kérelmezõ 2003. május 5-én nyújtotta be a jogorvoslati kérelmét a fentiekben megjelölt két részre, melyet a tárgyaláson részben pontosított. Kérte a két részre vonatkozó eljárást lezáró döntés megsemmisítését és ideiglenes intézkedésként az eljárást lezáró szerzõdés megkötésének megtiltását.<br>
Álláspontja szerint ajánlatkérõ az értékelés során nem alkalmazhatta volna a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdését, mivel a beszerzés tárgya felújítás, szolgáltatás, illetve e szakasz alkalmazására külön nem hívta fel a figyelmet. Megítélése szerint az eljárás nyertesének a személye is változna jogszerû értékelés esetén.<br>
A kérelmezõ hivatkozása szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését. Az eredményhirdetésen az egyes részek nyertesei megnevezésén kívül az ajánlatkérõ további adatokat nem ismertetett. Ajánlatkérõ írásbeli összegezése sem felel meg a követelményeknek, nem tartalmazza az ajánlatok részszempontok szerinti tartalmi elemeit és a pontszámok indokolását.<br>
Ajánlatkérõ tárgyalási nyilatkozatában elismerte, hogy a szóbeli eredményhirdetésen - a benyújtott nagyszámú ajánlatra tekintettel - csak az egyes részek nyerteseit nevezték meg, ezt követõen közölték, hogy kérdések esetén további részletesebb tájékoztatást adnak.<br>
Ajánlatkérõ azt sem vitatta, hogy az elkészített írásbeli összegezése nem tartalmazza az ajánlatok részszempontok szerinti tartalmi elemeit és a megállapított pontszámok indokolását.<br>
Ajánlatkérõ képviselõje a tárgyaláson csatolta e két rész vonatkozásában az ajánlatok részszempontok szerinti tartalmi elemeinek összesítését és a megállapított pontszámok indokolását.<br>
Ajánlatkérõ álláspontja szerint az értékelését jogszerûen végezte. Ugyan a beszerzés tárgyát képezõ munka felújítás és így szolgáltatásnak minõsül, azonban ennek ellenére alkalmazható rá a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(3) bekezdése.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(2) bekezdése szerint a Kbt. 59. § (2)-(5) bekezdésében foglaltak a felhívás részét képezik, erre fel is hívta az ajánlattevõk figyelmét az ajánlati felhívásában. A felhívás megtörténtére tekintettel jogszerûen alkalmazta a Kbt. 59. § (2)-(5) bekezdését. Az ajánlattevõk maguk viselték a kockázatát annak, ha nem tettek a felhívás ellenére a Kbt. 59. § (2)-(5) bekezdésére nyilatkozatot.<br>
Konkrétan a Haszkovó u. 14/A. sz. épület esetében a legjobb ajánlati árat az EU Comfort Kft. tette, a második legjobb ajánlati ár a kérelmezõé volt, míg a késõbbi nyertes Fehér Ablak Kft. ajánlati ára a harmadik volt. Azonban a három ajánlattevõ közül egyedül a Fehér Ablak Kft. nyilatkozott a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése vonatkozásában, és mivel a legjobb ajánlati árhoz viszonyítva az eltérés a törvényben megengedett mértéken (10%) belül volt, ezért a legjobb ajánlati árral egyenértékûnek tekintették a Fehér Ablak Kft. árajánlatát. A kérelmezõ részére pedig a pontszámot az EU Comfort Kft. ajánlati árához viszonyítva állapították meg.<br>
A Klapka u. 1. sz. lakóépület esetében a legjobb ajánlati árat valóban a kérelmezõ tette, a második legjobb ajánlati ár a Fehér Ablak Kft.-tõl származott. A két ajánlati ár közötti különbség nem érte el a 10%-ot, ezért az ajánlatkérõ - a Fehér Ablak Kft.-nek a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésére tett nyilatkozata alapján - a két ajánlati árat az elbíráláskor egyenértékûnek tekintette.<br>
A kérelmezõ bizonyítási indítványt terjesztett elõ az eredményhirdetés megtartása körülményeinek tisztázása érdekében.<br>
A Döntõbizottság tanúként hallgatta meg az eljárása során Epinger Ferencet és Félix Attilát. A tanúvallomások alapján az volt megállapítható, hogy az eredményhirdetés rövid ideig tartott, továbbá ajánlatkérõ az egyes részek nyerteseit ismertette csak.<br>
A Döntõbizottság a 2003. május 8. napján kelt D.219/5/2003. számú határozatában ideiglenes intézkedést hozott, a két részre az eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelmezõ jogorvoslati kérelme az alábbi indokok alapján alapos.<br>
A Döntõbizottság elõször a kérelmezõnek az ajánlatok értékelését vitató jogorvoslati kérelmét vizsgálta.<br>
A Döntõbizottság a közbeszerzési eljárás iratai és ajánlatkérõ nyilatkozata alapján megállapította, hogy ajánlatkérõ az ajánlati ár részszempont értékelése során alkalmazta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(3) bekezdését és a Fehér Ablak Kft. nyilatkozatára tekintettel mindkét rész vonatkozásában három ajánlattevõ részére állapította meg a maximális pontot.<br>
Az is tényként volt megállapítható, hogy az ajánlattevõk közül három ajánlattevõ a Fehér Ablak Kft., a Chemoconsul Kft. és a BITT Kft. tett a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(3) bekezdésére nyilatkozatot.<br>
A Döntõbizottság álláspontja szerint ajánlatkérõ jelen esetben nem alkalmazhatta volna a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(3) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(2) bekezdése valóban kimondja, hogy "Az 59. § (2)-(5) bekezdésében foglaltak az ajánlati felhívásnak részét képezi. Erre a körülményre az ajánlati felhívásban fel kell hívni az ajánlattevõk figyelmét".<br>
A Döntõbizottság megállapította, hogy erre ajánlatkérõ felhívta az ajánlattevõk figyelmét, a felhívása - fent idézett - 16. pont nyolcadik francia bekezdésében.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése szerint az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének ötven százalékát meghaladja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése szerint építési beruházásra vonatkozó ajánlatok elbírálása során legfeljebb tízszázalékos mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve, amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére.<br>
A Kbt. fent idézett 59. § (2) bekezdése az árubeszerzésre, míg az 59. § (3) bekezdése építési beruházásra vonatkozik.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése értelmében e törvény alkalmazásában építési beruházás - a felújítás és a korszerûsítés kivételével - az építmény, építményrész, építményegyüttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák.<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>1) bekezdése értelmében szolgáltatás az árubeszerzésnek és az építési beruházásnak nem minõsülõ, visszterhes szerzõdés alapján végzett tevékenység.<br>
Jelen esetben egyértelmûen megállapítható - ajánlatkérõ által sem vitatottan -, hogy ajánlatkérõ beszerzése, mivel felújítási, korszerûsítési munka szolgáltatásnak minõsül. Ebbõl következõen a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(3) bekezdése nem alkalmazható, e szakaszok építési beruházás és árubeszerzés esetén teszik lehetõvé az egyenértékûsítés alkalmazását.<br>
Megjegyzi e körben azt is a Döntõbizottság, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(3) bekezdésében foglaltak érvényesítéséhez az is szükséges, hogy az adott közbeszerzési eljárásban az alapul szolgáló nyilatkozatokat valamennyi ajánlattevõ meg is tegye. Az ajánlatok ugyanis egymáshoz viszonyítottan részesíthetõk elõnyben, az alapelvi rendelkezésekre figyelemmel az ajánlatok csak a bennük fellelhetõ kifejezett nyilatkozatokra tekintettel értékelhetõek.<br>
A Döntõbizottság a fenti indokokra tekintettel megállapította, hogy ajánlatkérõ értékelése - mindkét rész vonatkozásában - nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltaknak. Ajánlatkérõ jogosult az ajánlatok ismételt értékelésére, erre tekintettel a Döntõbizottság csak a Kbt. 55. § (6) bekezdése megsértését állapította meg, nem folytatott vizsgálatot a nyertes személyének megállapítása körében.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltakat.<br>
E rendelkezés szerint: az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattévõnek.<br>
Az 5. számú melléklet 2. a) pontja szerint az eljárásról készített összegzésben - többek között - fel kell tüntetni az ajánlatoknak a részszempontok szerinti tartalmi elemeit, a 2. b) pont értelmében az ajánlatok értékelését táblázatos formában kell elkészíteni, továbbá a 2. c) pont szerint a táblázatban szereplõ értékelési pontszámok indokolását is tartalmaznia kell az összegzésnek.<br>
A Döntõbizottság a felek elõadása, a tanúk vallomása alapján megállapította, hogy ajánlatkérõ az eredményhirdetés során nem ismertette az ajánlatok részszempontok szerinti tartalmi elemeit, az értékelésrõl készített táblázatot és nem indokolta a megállapított pontszámokat.<br>
A Döntõbizottság az írásbeli összegzés alapján azt is megállapította, hogy az sem tartalmazza a 2. a) és 2. c) pontban foglalt adatokat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 59. § (2)-(3) bekezdésére tekintettel a Kbt. 55. § (6) bekezdését, valamint a Kbt. 61. § (1) bekezdését és ezért a Kbt. 88. § (1) bekezdés c) pontja alapján megsemmisítette ajánlatkérõnek a két részre hozott eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.<br>
Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a jogsértés reparálhatóságára és a beszerzés kisebb értékére tekintettel nem ítélte indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.<br>
A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés. A Bizottság kötelezettsége lett volna az eredményhirdetés megtartása és az is, hogy akadályoztatása esetén biztosítsa a jogszerû eredményhirdetés lefolytatásának feltételeit.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 4.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>