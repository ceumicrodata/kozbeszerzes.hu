<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (5079)
</b></h2><FONT size=3><i><u></i></u><br>
Kf.VI.37.756/2001/4.<br>
<br>
A Magyar Köztársaság Legfelsõbb Bírósága a Filep Miklós polgármester által képviselt Zánka Község Önkormányzata (8291 Zánka, Fõ u. 29.) felperesnek az elsõ fokú eljárásban dr. Deli Betty, a másodfokú eljárásban dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2001. május 30. napján kelt 3.K.36.290/2000/2. számú ítélete ellen az alperes által 3. sorszám alatt benyújtott fellebbezés folytán az alulírott napon - tárgyaláson kívül - meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság az alperest, hogy 15 nap alatt fizessen meg a felperesnek 5000 (ötezer) forint felülvizsgálati eljárási költséget.<br>
A feljegyzett fellebbezési eljárási illetéket az állam viseli.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes - mint ajánlatkérõ - a Közbeszerzési Értesítõ 2000. szeptember 13-i 37. számában tett közzé részvételi felhívást tárgyalásos eljárás megindítására, "Zánka Mûvelõdési Ház átalakításának kivitelezési munkái" tárgyában.<br>
A részvételi jelentkezés határidejéig, 2000. október 9-ig az AVÉP Ajkai Építõipari Kft., a Lacuna Kft., a Dór Kft., a Strabag Kft. és a Forboráma Rt. jelentkezett.<br>
A felperes a Forboráma Rt. jelentkezését érvénytelennek nyilvánította, a másik négy jelentkezést érdemben elbírálta, a megadott szempontok szerint rangsort állítva fel közöttük. A rangsort szerint kapott pontszámokat összeadva a 3 legjobb ajánlattevõt hívta fel ajánlattételre, a 2000. október 12-i eredményhirdetést követõen. Az ajánlatokat 2000. október 18-ig kellett benyújtani, majd az elsõ tárgyalásra és eredményhirdetésre 2000. október 24-én került sor. Az eljárás nyertese a Lacuna Kft. lett, akivel a felperes a szerzõdést 2000. november 2-án megkötötte.<br>
Az AVÉP Ajkai Építõipari Kft. nyújtott be jogorvoslati kérelmet az alpereshez, amelyben sérelmezte, hogy a 2000. október 12-én tartott nyilvános eredményhirdetésrõl készült jegyzõkönyv nem tartalmazza a kiválasztott és elutasított jelentkezõk kiválasztásának és elutasításának indokait, így az sem derül ki, hogy a jogorvoslatot elõterjesztõt milyen indokok alapján zárta ki a felperes az eljárás második szakaszából. Kérte, hogy az alperes a közbeszerzésekrõl szóló, módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#82">Kbt.) 82. §</a> (2) bekezdés a) pontja alapján - ideiglenes intézkedésként - a közbeszerzési eljárást függessze fel, illetve a c) pont szerint szólítsa fel a felperest, hogy az AVÉP Ajkai Építõipari Kft.-t vonja be az eljárás további szakaszába, állapítsa meg a jogsértés megtörténtét, és semmisítse meg a felperes közbeszerzési eljárás során hozott döntését, kötelezze új döntés meghozatalára.<br>
Az alperes a 2000. november 13. napján kelt D.511/9/2000. számú határozatában a jogorvoslati kérelemnek helyt adott, és megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a 71/A. § (2) bekezdését, ezért a felperest 1,5 millió Ft pénzbírsággal sújtotta.<br>
Az alperes határozatának indokolásában a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdésére, illetve 63. § (8) bekezdésére alapítottan - utalva a Kbt. 52. § (2) bekezdés d) pontjára - megállapította, hogy a tárgyalásos közbeszerzési eljárás részvételi szakaszában a jelentkezések vizsgálatának ki kell terjednie mind az érvényességre, mind az alkalmasságra. Ha ezen vizsgálat elvégzése után a keretszámot meghaladó számú érvényes jelentkezést beadó alkalmas ajánlattevõ maradt, el kell dönteni, hogy az alkalmasak közül kit hívjon fel az ajánlatkérõ ajánlattételre, a megadott keretszámon belül maradva.<br>
Az alperes kitért arra, hogy a Kbt. ezen utóbbi döntést nem szabályozza, nyilvánvaló azonban, hogy az alapelvek betartása itt is követelmény. Célszerû ennek érdekében értékelõ rendszert felállítani, amely az objektív döntést elõsegítheti.<br>
A felperes ilyen értékelési rendszer alapján döntött, eljárása e tekintetben megfelelõ volt.<br>
A jogorvoslati kérelmen túlterjeszkedve azonban az alperes abban a körben is vizsgálódott, hogy a felperes által érvényesnek minõsített jelentkezések valóban érvényesek voltak-e. Ennek során azon megállapításra jutott, hogy a nyertes ajánlattevõ ajánlata nem volt érvényes, mivel a Munkaerõ-piaci Alappal szemben azt nyilatkozta, hogy jogszabály alapján fizetési kötelezettsége nem áll fenn, a munkaügyi központ igazolását pedig nem csatolta.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4), illetõleg (6) bekezdése alapján, továbbá a foglalkoztatás elõsegítésérõl és a munkanélküliek ellátásáról szóló 1991. évi IV. törvény (a továbbiakban: Tv. I.) 40-42. §-ai, valamint a szakképzési hozzájárulásról és a szakképzés fejlesztésének támogatásáról szóló 1996. évi LXXVII. törvény (a továbbiakban: Tv. II.) 2. §-a alapján az alperes azt állapította meg, hogy valamennyi munkáltatónak van jogszabályon alapuló fizetési kötelezettsége a Munkaerõ-piaci Alappal szemben, amely fizetési kötelezettségnek részben az adóhatóságon keresztül, részben pedig közvetlenül tehetnek eleget. Így a nyertes ajánlattevõ jelentkezésének is tartalmaznia kellett volna az illetékes munkaügyi központ által kiállított igazolást. Miután ezen kötelezettségének az ajánlattevõ nem tett eleget, jelentkezése a Kbt. 52. § (2) bekezdés d) pontján alapján érvénytelen volt.<br>
Erre figyelemmel az alperes a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A. </a>§ (2) bekezdése sérelmét is megállapította, miután 3 jelentkezõt nyilváníthatott volna a felperes a szerzõdés teljesítésére alkalmasnak, mégpedig az AVÉP Ajkai Építõipari Kft.-t, a Strabag Kft.- és a Dór Kft.-t, ekként éppen a keretszámnak megfelelõ számú jelentkezõ vehetett volna részt az eljárás további szakaszában.<br>
Erre figyelemmel az alperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta, míg ideiglenes intézkedést nem tett, mert annak feltételei a szerzõdéskötést megelõzõ idõpontban nem voltak egyértelmûen megállapíthatóak.<br>
A felperes keresetében a közigazgatási határozat felülvizsgálatát és hatályon kívül helyezését kérte.<br>
Arra hivatkozott, hogy a nyertes ajánlattevõ a pályázatához csatolta az APEH Veszprém Megyei Igazgatóság Ügyfélszolgálati Osztályának igazolását, amely azt is tartalmazta, hogy az elkülönített állami pénzalappal szemben a pályázónak nincs tartozása.<br>
A Munkaerõ-piaci Alapnak járó befizetéseket az APEH szedi be, és tartja nyilván. Ily módon a határozatban felsorolt valamennyi befizetést - a jogszabály alapján - az APEH-nek kell teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése értelmében csak azon állami pénzalapok kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A felperes álláspontja szerint közvetlen fizetési kötelezettségrõl van szó, nem pedig arról, hogy az APEH által beszedett összegek esetleg az alap bevételét képezik. Ezen járulékok és hozzájárulások vonatkozásában kizárólagosan az APEH tud nyilatkozni. Errõl a felperes az APEH-tól származó igazolást csatolt. Ez magában foglalta a munkavállalói járulékot, a munkaadói járulékot, a szakképzési hozzájárulást, rehabilitációs hozzájárulást. Ezen adónemek vonatkozásában a felperesnek nem állt fenn tartozása az igazolás kiadásakor.<br>
A Veszprém Megyei Munkaügyi Központ vonatkozásban tett nyilatkozatot, hogy a munkaadói-, munkavállalói járulék, szakképzési, rehabilitációs hozzájárulások fizetése az adóhatóságon keresztül történik, így ezekre igazolást az APEH megyei igazgatósága ad ki.<br>
A megyei munkaügyi központ az általa folyósított támogatásokra, illetõleg az általa kiszabott bírságokhoz kapcsolódóan ad ki a nyilvántartott tartozásokról igazolást.<br>
Az elsõfokú bíróság a felperes keresetét alaposnak értékelte, és az alperes 2000. november 13-án kelt D.511/9/2000. számú határozatát megváltoztatta, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a 71/A. § (2) bekezdés sérelmének kimondását, valamint a felperest 1 500 000 Ft pénzbírsággal sújtó rendelkezést mellõzte.<br>
Ítéletének indokolásában a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjára, (4), (5) és (6) bekezdésére hivatkozással elfogadta a felperes álláspontját, amely lényegében az alperesi elõadással összecsengett, arra vonatkozóan, hogy a Tv. I. 40-42. §-aiban foglaltakra figyelemmel, valamint a Tv. II. 2. § rendelkezései alapján az adóhatóság szedi be, és tartja nyilván az ott meghatározott járulékokat és hozzájárulásokat, amelyek ily módon, jogszabály alapján teljesített fizetési kötelezettségnek minõsülnek.<br>
Az elsõfokú bíróság megállapította, hogy erre vonatkozó igazolást a nyertes ajánlattevõ ajánlata tartalmazott.<br>
Nem fogadta el az elsõfokú bíróság az alperes azon hivatkozását, amely a Munkaerõ-piaci Alaptól felvett támogatás visszafizetése tekintetében is igazolás csatolását várta volna el, ennek hiányában a jelentkezés érvénytelenségét megállapítva.<br>
A Tv. I. 39/C. § (1) bekezdés a)-g) pontjai határozzák meg a Munkaerõ-piaci Alap bevételét.<br>
A Tv. II. részletesen szabályozza - különbözõ rendelkezései sorában -, hogy az alapból milyen célra milyen feltételekkel vehetõ igénybe támogatás, míg a Tv. I. 56./A. §-a rendelkezik a bírságfizetési kötelezettségrõl, amely jogszabályban meghatározott bejelentési, nyilvántartási, adatszolgáltatási kötelezettség megszegése esetén a munkaügyi központ központi szervezeti egysége intézkedése következtében keletkezik. Ezen jogszabályi rendelkezésekbõl következõen a folyósított támogatások, illetõleg kiszabott bírság nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése alá tartozó, jogszabály alapján fennálló fizetési kötelezettségnek, hiszen a fizetési kötelezettséget meg kell hogy elõzze egy, a jogszabályi rendelkezésekbõl levezethetõ eljárás - a támogatás igénylése, bírság kiszabása. Ezért ez utóbbi esetre a Kbt. 46. § (4) bekezdés, illetve (5) bekezdés rendelkezéseire is figyelemmel az ajánlattevõi nyilatkozat elegendõ.<br>
Az elsõfokú bíróság megállapítása szerint jogszabálysértõ módon járt el akkor az alperes, amikor a nyertes ajánlattevõ ajánlatának érvénytelensége vizsgálata során a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel a jelentkezés érvénytelenségét állapította meg, és ennek következtében a felperest elmarasztalta.<br>
Megjegyezte azt is az elsõfokú bíróság, hogy az alperes a jogorvoslati kérelmen túlterjeszkedve, lényegében a jogorvoslati kérelemben felhozottakat el nem fogadva járt el, amely eljárása a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdésének rendelkezéseit sértette, ezt azonban az elsõfokú bíróság - a kereseti kérelem hiányában - nem vette eljárása során figyelembe.<br>
A határozat indokolásából kitûnõen az alperes a jogorvoslati kérelmet elbírálta és azt tartalmában elutasította, ezért az elsõfokú bíróság a határozat felülvizsgálata során - azt megváltoztatva - a felperes terhére megállapított jogszabálysértést, és a bírságot kiszabó rendelkezést mellõzte.<br>
Az elsõfokú bíróság ítélete ellen az alperes fellebbezett, annak megváltoztatását és a felperes keresetének elutasítását kérte.<br>
Arra hivatkozott, hogy a hirdetmény közzétételével indult tárgyalásos közbeszerzési eljárás elsõ - részvételi - szakaszában, a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdésére figyelemmel, nem mellõzhetõ a részvételi jelentkezések érvényességének, a jelentkezõkre vonatkozó kizárási okoknak, illetve a pénzügyi, gazdasági és mûszaki alkalmasságra megadott szempontoknak a vizsgálata.<br>
Csak a valamennyi vizsgálatnak megfelelõ részvételi jelentkezõk közül választhatja ki az ajánlatkérõ az általa ajánlattételre felhívottakat az eljárás részvételi szakaszát lezáró döntése formájában.<br>
Hangsúlyozta, hogy nem terjeszkedett túl az alperes a jogorvoslati kérelmen, amikor a késõbbi nyertesre vonatkozóan a részvételi jelentkezés érvénytelenségét állapította meg, ugyanis megállapítása a jogorvoslati kérelem elbírálásának szerves részévé vált. Az AVÉP Ajkai Építõipari Kft. kérelme ugyanis éppen arra irányult, hogy az õ részvételi jelentkezését elutasító ajánlatkérõi döntést az alperes semmisítse meg.<br>
Kifogásolta az alperes fellebbezésében, hogy az elsõfokú bíróság ítélete ellentmondásos abban a vonatkozásában, hogy míg a Tv. I. alapján maga is elismeri, miszerint a Munkaerõ-piaci Alap bevételei között több is keletkeztet fizetési kötelezettséget (jogszabály alapján), a nyertes ajánlattevõre vonatkozóan is, addig az alap kezelõjétõl teljeskörûen nem tartja szükségesnek a hatósági igazolások becsatolását, sõt afelett is elsiklik, hogy a nyertes a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerinti nyilatkozata sem felel meg a valóságnak, ugyanis nyilvánvalóan fennáll a Munkaerõ-piaci Alappal szembeni fizetési kötelezettsége a nevesített járulékok és hozzájárulások tekintetében.<br>
A Kbt. - jelen ügyben perdöntõ - 46. § (6) bekezdése nem tesz lehetõvé megkülönböztetõ eljárást arra az esetre, ha egy bizonyos alap bevételeit több szervezet kezeli. Ily módon - értelemszerûen - az alap kezelõje alatt az összes kezelõt kell érteni, és a fizetési kötelezettség fennállása esetén ezek mindegyikétõl csatolni kell a törvény által megkövetelt igazolásokat.<br>
A felperes fellebbezési ellenkérelme az elsõ fokú ítélet helybenhagyására irányult.<br>
A fellebbezés nem alapos.<br>
A Legfelsõbb Bíróság a másodfokú eljárás során megállapította, hogy az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, továbbá abból lényegében helyes jogi következtetést vont le.<br>
A perbeli jogvita eldöntése szempontjából a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdésének értelmezése alapvetõ fontosságú volt.<br>
E rendelkezés szerint az elkülönített állami pénzalapok tekintetéhen csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak - jogszabály alapján - fizetési kötelezettsége áll fenn.<br>
A szabályozásnak megfelelõen az igazolás csatolásának szükségessége csak a jogszabály alapján fennálló fizetési kötelezettség esetére vonatkozik.<br>
A felperesnek a Munkaerõ-piaci Alappal szemben - mint ahogy azt az elsõfokú bíróság helyesen levezette - nem volt olyan jogszabályon alapuló fizetési kötelezettsége, amelyre vonatkozóan a (4) bekezdésben szabályozott nyilatkozattételen túl az alap kezelõje által kiállított igazolást is be kellett volna nyújtania.<br>
A (6) bekezdés közvetlenül az alap felé teljesítendõ fizetési kötelezettséget szabályoz, amely az általa folyósított támogatások, illetve kiszabott bírságok körét jelenti.<br>
A Lacuna Kft. a munkaadói, munkavállalói, szakképzési hozzájárulási és rehabilitációs hozzájárulási fizetési kötelezettségét az eljárás során becsatolt igazolás tanúsága szerint az APEH felé - tulajdonképpen az APEH-en keresztül - teljesítette, és e tekintetben tartozása nem volt (2000. november 17-én kelt igazolás).<br>
Ezt a Veszprém Megyei Munkaügyi Központ 2000. november 20-i átirata is megerõsítette, és a Lacuna Kft. eljárásának jogszerûségét alátámasztotta.<br>
Hangsúlyozza a Legfelsõbb Bíróság, hogy az elkülönített pénzalapok felé fennálló fizetési kötelezettségek körén belül elhatárolást igényel a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésének hatálya alá tartozó - nyilatkozattételt igénylõ, és a (6) bekezdés szabályozásából adódó - igazolás csatolását megkövetelõ fizetési kötelezettség.<br>
Általános szabályként a (4) bekezdésben rögzített nyilatkozattétel tekinthetõ, igazolást csak konkrét fizetési kötelezettségrõl kell csatolni a jogosulti alap kezelõjétõl. Tartozás hiányában az ajánlattevõnek nemleges nyilatkozatot kell tennie, az alap kezelõjének igazolását csak tartozás fennállása esetén kell csatolnia (Legfelsõbb Bíróság Kf.III.38.353/2000. sz., BH 2001. évi 500. számú eseti döntés).<br>
A rendelkezésre állt adatok tanúsága szerint a Lacuna Kft.-nek sem támogatás-visszafizetési, sem bírságfizetési kötelezettsége nem állt fenn a Munkaerõ-piaci Alappal szemben, így errõl igazolás csatolása sem volt megkövetelhetõ.<br>
Kötelezõ volt ugyanakkor a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésének megfelelõ nyilatkozattétel a részérõl, amelynek azonban eleget tett (továbbá APEH-igazolást is csatolt).<br>
Mindebbõl következõen jogszerûen jutott az elsõfokú bíróság azon következtetésre, hogy az alperesi marasztalás a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/A. </a>§ (2) bekezdésére hivatkozással megalapozatlan volt, a Lacuna Kft. ajánlata a Kbt. 52. § (2) bekezdés d) pontja alapján nem volt érvénytelennek tekinthetõ, és így a felperes Kbt. 88. § (1) bekezdés f) pontja szerinti szankcionálása is jogszabálysértõ volt.<br>
Minderre tekintettel - a fenti kiegészítéssel - a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A fellebbezési eljárásban felmerült felperesi perköltség megfizetésére a Legfelsõbb Bíróság az alperest a Pp. 78. § (1) bekezdése és 86. § (3) bekezdése szerint kötelezte.<br>
A feljegyzett fellebbezési eljárási illetéket az alperes személyes illetékmentességére tekintettel a 6/1986. (VI. 26.) IM rendelet 13. § (1) bekezdése és 14. §-a értelmében az állam viseli.<br>
<br>
Budapest, 2003. május 22.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Kovács Ákos s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>