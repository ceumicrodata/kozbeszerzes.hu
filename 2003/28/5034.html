<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5034)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.237/12/2003.<br>
<br>
Tárgy: dr. Kardkovács Kolos KT-tag által hivatalból kezdeményezett jogorvoslati eljárás Mogyoród Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos, a Közbeszerzések Tanácsa tagja (1011 Budapest, Mária tér 3., a továbbiakban: indítványozó) által hivatalból kezdeményezett jogorvoslati eljárást, mely Mogyoród Község Önkormányzata (2146 Mogyoród, Dózsa Gy. u. 40., a továbbiakban: ajánlatkérõ) "szennyvízcsatorna-hálózat építése" tárgyú közbeszerzési eljárása ellen indult, a Döntõbizottság megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, dokumentumok és nyilatkozatok alapján az alábbi tényállást állapította meg:<br>
Ajánlatkérõ 2003. január 29-én, a Közbeszerzési Értesítõ <br>
<br>
5. számában részvételi felhívást tett közzé elõminõsítési eljárás megindítására (0281/2003). Ennek tárgyaként jelentkezéseket kért ajánlatkérõ a kiviteli tervek készítésére, gravitációs rendszer, nyomtatott rendszer, átemelõk és a szükséges út-közterület helyreállítások elvégzésére. A felhívás szerint ajánlatkérõ a rész- és többváltozatú ajánlat lehetõségét kizárta.<br>
A 2003. február 25-i határidõre 21 részvételi jelentkezés érkezett ajánlatkérõhöz az alábbi szervezetektõl: OMS Hungária Kft., SADE Magyarország Kft., Penta Kft. ERRO 96 Kft., Hoffmann Rt., BETONÚT Rt., VEGYÉPSZER Rt., Contur-Bau Rt., PVCS Kft., Vakond Kft., Swietelsky Kft., STRABAG Rt., MÉLYÉPÍTÕ Budapest Kft., Resonátor Kft., Csorba Rt., DEPONÁTOR Kft., Relid-Bau Kft., SCHKIBT Kft., MÉLYÉPSZOLG Kft., FÖLDGÉP Kft., Hídépítõ Rt.<br>
Ajánlatkérõ a részvételi jelentkezéseket elbírálta és a 2003. március 7-i eredményhirdetésen a Csorba Rt., a DEPONÁTOR Kft., a Relid-Bau Kft. és a SCHKIBT Kft. kivételével a jelentkezõket alkalmasnak nyilvánította a szerzõdés teljesítésére.<br>
Ajánlatkérõ 2003. március 10-én küldte meg az ajánlati felhívását az ajánlattevõknek. Az ajánlatok elbírálásának szempontjaként az összességében legelõnyösebb ajánlat kiválasztását jelölte meg, amelyben a részszempontok a következõk: jóteljesítési garancia mértéke (5), teljesítési garancia mértéke (4), ajánlati ár (2). A részszempontok értékelésekor adható pontszám 0-100 pont. A választott értékelési módszer pedig a legkedvezõbb tartalmi elemhez való arányosítás módszere.<br>
Felhívásához dokumentációt is mellékelt az ajánlatkérõ, amelyben a fenti tartalmi elemekre vonatkozóan értelmezõ elõírásokat is tett. 2003. április 2-án helyszíni konzultációra került sor, továbbá ajánlatkérõ kérdésekre is válaszolt.<br>
A 2003. április 23-i határidõig 14 ajánlatot nyújtottak be ajánlatkérõhöz. Ennek keretében ajánlattevõk voltak: az OMS Hungária Kft., a SADE Magyarország Kft., a PENTA Kft., az ERRO 96 Kft., a Hoffmann Rt., a BETONÚT Rt., a VEGYÉPSZER Rt., a Contur-Bau Rt., a PVCS Kft., a Vakond Kft., a Swietelsky Kft., a STRABAG Rt., a Mélyépítõ Budapest Kft. és a Resonátor Kft.<br>
Ajánlatkérõ az ajánlatok értékeléséhez ún. "Csatorna Munkacsoportot" hozott létre. E munkacsoport 2003. április 28-án tette meg a javaslatát a képviselõ-testületnek, mely április 30-án döntött az eljárás eredményérõl. E szerint valamennyi ajánlat érvényes volt, melyek közül az összességében legelõnyösebb ajánlatot az OMS Hungária Kft. tette, így ennek megfelelõen az eredményhirdetéskor is ezt hirdették ki 2003. április 30-án.<br>
A szerzõdést ajánlatkérõ 2003. május 8-án a nyertesnek kihirdetett ajánlattevõvel a felhívás szerint megjelölt idõpontban megkötötte. Az összegzést az eljárásról mindenki részére postázták, annak elõírás szerinti közzétételérõl is gondoskodott ajánlatkérõ.<br>
Dr. Kardkovács Kolos, a KT tagja 2003. május 12-én hivatalból történõ jogorvoslati eljárás lefolytatását kezdeményezte a Döntõbizottságnál. Ebben indítványozta, hogy a Döntõbizottság állapítsa meg a jogsértést, semmisítse meg az ajánlatkérõ eljárást lezáró döntését és szabjon ki bírságot a törvény szabályait megszegõ szervezettel és személlyel szemben.<br>
Beadványát azzal indokolta, hogy ajánlatkérõ a beérkezett ajánlatok értékelése során megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1)-(2) bekezdését, az 55. § (6) bekezdés szerinti értékelési szabályokat és a 34. § (4) bekezdés d) pontját az alábbiak miatt:<br>
- Az ajánlatkérõ a dokumentációban értékelési részszempontként jelölte meg a "teljesítési garancia mértékét", azonban annak pontos tartalmát nem határozta meg, továbbá azt sem lehet tudni, hogy a számla nettó vagy bruttó értékére vonatkozóan kell azt vállalni %-os mértékben. Ez a részszempont módot ad azonos ajánlati tartalmi elem többszöri értékelésére, amelyre a kötbér és a jóteljesítési garancia részszempontok körében kerülhet sor.<br>
- A Döntõbizottság vizsgálja meg a "teljesítési garancia mértékét" és a "jóteljesítési garancia mértéke" tekintetében az ajánlattevõk megajánlásait, ugyanis ez több esetben 100% fölötti, ezáltal a beruházás értékének teljes visszatérítését jelentheti, sõt azon túli bevételhez is juthat általa az ajánlatkérõ. Az ilyen mértékû vállalás sérti a Kbt. alapelvi rendelkezéseit, alkalmas a verseny tisztességtelen befolyásolására, továbbá a beruházás értékére tekintettel a közepes méretû vállalkozások kiszorítására (esélyegyenlõség sérelme). Fentieken túl kétséges az is, hogy az ajánlattevõk pénzügyi, gazdasági helyzete megengedi-e a 4-5 milliárdos helytállási kötelezettség teljesítését.<br>
- Az ajánlatkérõnek a fent hivatkozott irreális vállalásokra tekintettel az eljárás eredménytelenségérõl kellett volna döntenie. A jogsértõ magatartás súlyát növeli az a körülmény, hogy azt már nem elõször követi el az ajánlatkérõ.<br>
Az eljárást kezdeményezõ irat azt is tartalmazta, hogy indítványozó a jogsértésrõl 2003. május 8-án szerzett tudomást közérdekû bejelentésbõl.<br>
Ajánlatkérõ írásos észrevételében kérte a jogorvoslati kérelem elutasítását. Ennek indokaként elõadta, hogy a teljesítési garancia az ajánlatkérõ által megkövetelt szerzõdésszerû teljesítés egyik biztosítéka, amely az építési munka során a részteljesítésekrõl kiállított számlákból kerül levonásra, tehát a vonatkoztatási alapja a számla nettó összege. A dokumentációban egyértelmûen meghatározták, hogy a teljesítési garanciát miként kell érteni, azt hogyan kell szolgáltatnia az ajánlattevõnek. A számla kifizetése elõtt a teljesítési garanciát az ajánlatkérõ rendelkezésére kell bocsátani, felszabadítása a sikeres teljesítést, illetve részteljesítést követõen történik.<br>
Ezt követõen lép be a biztosíték másik formája, a jóteljesítési garancia, amely a jótállás idején ad megfelelõ garanciát az ajánlatkérõ számára. Kötbér kötelezettsége ettõl függetlenül van a nyertesnek, miután a kétféle garancia érvényesíthetõsége más. A kötbér csak bírósági úton érvényesíthetõ.<br>
Az ajánlatkérõ az ajánlatokat alaposan megvizsgálta és arra a következtetésre jutott, hogy a vállalások teljesíthetõek. A nyertes pl. 100 millió Ft értékû részszámlát nyújt be, amelyhez az általa vállalt 350%-os mértékû bankgaranciát kell mellékelnie. Az általa vállalt jóteljesítési garancia pedig 30%, amely szintén teljesíthetõ.<br>
Az ajánlatkérõ a dokumentációban mindkét garancia tekintetében minimum 2%-os mértéket határozott meg. Az ajánlattevõk ezt jelentõsen meghaladóan tették meg ajánlatukat, azonban a vállalások teljesíthetõek voltak. Az eljárás eredménytelenné nyilvánítása a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontja szerint nem volt indokolt.<br>
Az ügyben érdekelt felek közül az OMS Hungária Kft. írásban úgy nyilatkozott, hogy az ajánlatkérõ jogszerûen járt el, mert az általa elõre közölt feltételek szerint bírálta el az ajánlatokat. A teljesítési és a jóteljesítési garancia egymástól jól elkülöníthetõ. Az elõbbi a szerzõdés aláírásától a mûszaki átadásig terjedõ idõszakra szól, míg a második a mûszaki átadástól a jótállási idõ végéig, így nem ugyanazt az ajánlati tartalmi elemet értékelte az ajánlatkérõ. Az általa vállalt 350%-os bankgarancia nem irreális vállalás, hiszen nem teljesítése esetén az általa benyújtott számlák nem kerülnek kifizetésre, továbbá a számlavezetõ bankjuk ekkora értékû bankgarancia kiadásának nem látta akadályát.<br>
A VEGYÉPSZER Rt. az indítványozóval értett egyet észrevételében. Véleménye szerint a nyertes ajánlat nem az összességében legelõnyösebb, mert 300 millió forinttal drágább a legkedvezõbbnél, a garanciális vállalások pedig nem jelentenek valódi elõnyt az ajánlatkérõ számára. Emellett a sikeres mûszaki átadástól kezdõdõ próbaüzem idõszakában az ajánlatkérõ az ár 380%-át kitevõ bankgarancia fölött rendelkezik, amely irreálisan magas, messze meghaladja a szokásos összeget és érvényesítésének sincs reális alapja. Az értékelés sérti az alapelvi rendelkezéseket, annak jogszerûen az eljárás eredménytelenségéhez kellett volna vezetnie.<br>
A Döntõbizottság a rendelkezésére álló iratokból, dokumentumokból és írásos észrevételekbõl - tárgyalás tartására irányuló kérelem hiányában - megállapította, hogy az indítványban megfogalmazott aggályok megalapozatlanok az alábbiak miatt.<br>
Az elbírálás kifogásolt részszempontjaival kapcsolatban az ajánlatkérési dokumentáció 9-10. oldalain az alábbiakat írta elõ az ajánlatkérõ:<br>
- Jóteljesítési garancia: a jóteljesítési garanciát a fõvállalkozónak a jótállás teljes idõtartamára kell biztosítania. A jóteljesítési garancia minimális mértéke: 2%. A jóteljesítési garanciát bankgarancia formájában kell a fõvállalkozónak rendelkezésre bocsátania. A megajánlott jóteljesítési bankgaranciát legkésõbb a mûszaki átadás-átvételi eljárás idõpontjában kell a megrendelõ rendelkezésére bocsátani, ez a sikeres mûszaki átadás-átvételi eljárás egyik feltétele is. Az értékelés során az ajánlott jóteljesítési garancia %-os mértéke kerül összehasonlításra. A fõvállalkozó által vállalandó minimális jótállási idõ: 24 hónap. A jótállási idõ és annak teljes idõtartama alatt fennálló jóteljesítési garancia vállalásáról az ajánlattevõnek nyilatkoznia kell ajánlatában.<br>
- Teljesítési garancia: a teljesítési garancia minimális mértéke: 2%. A teljesítési garanciát bankgarancia formájában kell a fõvállalkozónak rendelkezésre bocsátania - minden egyes részszámla és a végszámla esetében - a számla teljes összegû kifizetését megelõzõen. Az értékelés során az ajánlott teljesítési garancia %-os mértéke kerül összehasonlításra. A teljesítési bankgarancia a sikeres próbaüzem jegyzõkönyvvel történõ lezárásának napján kerül felszabadításra.<br>
- Ajánlati ár részszempont esetében: a bruttó ajánlati árak kerülnek arányosításra.<br>
A beruházás teljesítési határidejét az ajánlatkérõ 2003. december 31-ében (próbaüzem nélkül) határozta meg azzal, hogy korábbi teljesítést is elfogad. A dokumentáció 6. oldalán az ajánlatkérõ meghatározta, hogy a nyertes 1 hónapos próbaüzemet köteles lefolytatni, amely a hiánymentes mûszaki átadás-átvételi eljárás lezárása napjától indul és 30 naptári napig tart.<br>
A 14 érvényes ajánlat a jóteljesítési garancia mértékét illetõen 5-102% közötti, ezen belül a nyertesé 30% volt. A teljesítési garancia mértéke tekintetében a szélsõ értékek 5% és 350% voltak. Itt a nyertes tette a legmagasabb mértékû vállalást. Az is tény, hogy a nyertes ajánlati ára nem volt a legalacsonyabb, mert a Penta Kft. legkedvezõbb áránál (1 059 907 375 Ft) több mint 300 millióval volt magasabb (1 388 167 500 Ft). A Döntõbizottság álláspontja szerint a pontozásos értékelés a felhívásban meghatározott módszerrel történt.<br>
Megállapításra került az is, hogy az ajánlatkérõ elõírása a garanciákat illetõen nem szabott felsõ korlátokat. A bankgarancia vállalásáról csak nyilatkozatot kellett csatolnia az ajánlattevõnek, banki szándéknyilatkozatot nem kért az ajánlatkérõ.<br>
Az ajánlattételi szakaszban az egyik ajánlattevõ (STRABAG Rt.) megkérdezte, hogy a teljesítési garancia mértéke meghaladhatja-e a kivitelezés bekerülési összegét. Az ajánlatkérõ válasza az volt, hogy csak az alsó határát határozta meg, az ajánlati tartalmi elemek %-os mértéke kerül értékelésre.<br>
A jogorvoslati eljárás keretében tisztázódott az is, hogy a nyertes ajánlattevõ az ajánlata 6. oldalán a jóteljesítési garancia mértékérõl és a jótállási idõrõl, a 7. oldalon pedig a teljesítési garancia mértékérõl csatolt nyilatkozatot. Tartalmilag ezek a nyilatkozatok a csatolt szerzõdéstervezetben is megismétlõdnek a 6. és a 46. pontok alatt. Az ajánlat ezzel az érvényesség követelményeit teljesíti. Annak vizsgálata, hogy a 350%-os teljesítési garancia reális vállalás-e, az ajánlatkérõ feladata volt az értékelés fázisában. Észrevételében az ajánlatkérõ azt állítja, hogy ezt a vizsgálatot elvégezte. Ennek cáfolata fel sem merült a jogorvoslati eljárás során.<br>
A Döntõbizottság álláspontja szerint a bankgaranciák vizsgálatánál a pénzügyi ütemezéstõl nem lehet eltekinteni. Az eljárás során megállapítást nyert, hogy a nyertes ajánlatának 26. oldalán található a pénzügyi ütemterv. Ebbõl megállapítható, hogy a nyertes kétszer nyújt be számlát, egy 100 millió forintos összegû részszámlát, továbbá a végszámlát 2003. december 22-én, a próbaüzem végeztével. Ebbõl az következik, hogy teljesítési biztosíték formájában a részszámla után kell 350%-ot az ajánlatkérõ rendelkezésre bocsátania bankgarancia formájában, ami a részszámla összegére figyelemmel nem tekinthetõ irreálisnak. A végszámla kibocsátása a próbaüzem lezárását tanúsító jegyzõkönyv keletkezése után történik, tehát abban az idõpontban, amikor az ajánlatkérõ elõírása szerint a teljesítési bankgarancia egyébként is felszabadul. A Döntõbizottságnak az ügy iratai és a felek nyilatkozatai alapján nincs oka feltételezni, hogy a nyertes ne kapna számlavezetõ bankjától rövid lejáratra nagyobb összegû bankgaranciát. A pénzügyi, gazdasági alkalmassága ezt igazolja az ajánlatkérõ számára. Ebben a körben a kezdeményezésben sincs utalás semmiféle aggályra.<br>
A fentiek alapján a Döntõbizottság arra az álláspontra helyezkedett, hogy a kezdeményezés megalapozatlan figyelemmel arra is, hogy az egyes ajánlati tartalmi elemek értékelése külön-külön történik, tehát nincs átfedés közöttük. Az ajánlatok megfeleltek az ajánlati felhívásnak, azaz érvényesek voltak. Az ajánlatok értékelésérõl készült iratok azt tanúsítják, hogy az ajánlatkérõ az érvényes ajánlatok összehasonlítását az ajánlati felhívásban meghatározott részszempontok szerint, a részszempontoknak a dokumentációban általa kifejtett értelmezésének megfelelõen végezte el. A közbeszerzési eljárás eredménytelenségét megállapító döntésnek a jelen esetben jogszabályi alapja nem volt, és nem sérült a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>a sem.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79 § (</a>1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti és errõl értesíti azokat, akik a 13. § (2) bekezdése szerint az eljárás megindításáról értesítettek.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 79. § (1) bekezdésére tekintettel az Áe. 14. § (2) bekezdése alapján a jogorvoslati eljárást megszüntette.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 4.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>