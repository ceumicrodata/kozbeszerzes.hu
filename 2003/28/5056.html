<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5056)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.205/16/2003.<br>
<br>
Tárgy: a VÍZÉPSZOLG-94 Kft. jogorvoslati kérelme Balatonakali Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a VÍZÉPSZOLG-94 Kft. (6400 Kiskunhalas, Kéve u. 41., a továbbiakban: kérelmezõ) kérelmét, melyet Balatonakali Község Önkormányzata (8243 Balatonakali, Kossuth L. u. 17., nevében és megbízásából eljár: Gyõr-Moson-Sopron Megyei Beruházási Kft. (9022 Gyõr, Czuczor Gergely u. 18-24., a továbbiakban: ajánlatkérõ) "gravitációs szennyvízcsatorna-hálózat és ivóvízvezeték építése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2003. február 5-én jelentette meg ajánlati felhívását nyílt eljárás megindítására a rendelkezõ részben meghatározott beszerzés tárgyában a Közbeszerzési Értesítõ 6. számában 0396/2003 szám alatt.<br>
Az ajánlati felhívás 5. c) pontja szerint az ajánlati dokumentáció megvásárlása az ajánlattevõk részére kötelezõ volt, melynek megkérési határideje a hirdetmény megjelenésének napját követõ elsõ naptól számított 20. nap, azaz 2003. március 25-e volt.<br>
Az ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint a 11. b) pontban az ajánlattevõknek a szerzõdés teljesítésére alkalmatlanná minõsítésének szempontjait.<br>
Az ajánlatkérõ a felhívás 13. pontjában megjelölte, hogy az ajánlatok elbírálásának szempontja az összességében legelõnyösebb ajánlat, melyhez meghatározta a bírálati részszempontokat, azok súlyszámát, valamint az adható pontszámokat 1-25-ig terjedõ tartományban, valamint az értékelés arányosítási módszerét.<br>
Az ajánlati felhívás 16. pontja a negyedik bekezdésben tartalmazta azt, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében meghatározottak alapján 24 órás hiánypótlási lehetõséget biztosít.<br>
Az ajánlatkérõ részletes dokumentációt is bocsátott ajánlattevõk rendelkezésére, melyben meghatározta a részletes ajánlati feltételeket, a beruházás mennyiségi adatait és az ajánlat pontos mûszaki tartalmát.<br>
Az A.3. pontban rögzítette, hogy az ajánlat tárgyát és terjedelmét az ajánlati dokumentáció és melléklete, a Víz-Környezet Kft. által készített engedélyezési dokumentációk (szennyvízcsatorna, ivóvízhálózat), továbbá a hatályos vízjogi létesítési engedély határozza meg.<br>
Az ajánlatkérõ a dokumentáció 14. oldalán az 5. pontban elõírta, hogy az ajánlattevõk kötelesek ajánlatukban a szennyvízcsatorna ajánlati árát táblázatban foglalandó részletességgel, illetve bontással szerepeltetni. Az a) pont szerint a település dokumentált tenderterv mûszaki leírásában rögzített, csatornajelekkel ellátott mûszaki és mennyiségi adatokhoz tartozóan, a mûszaki jellemzõk (típus) feltüntetésével tételenkénti ajánlati egységár és összesített nettó ár kidolgozásával. A b) pont szerint a külterületi szennyvíz-nyomóvezeték költségét külön kellett feltüntetni. A c) pont szerint a közterületeket érintõ bontási és helyreállítási munkák nagyságrendjét tételesen kimutatott m2 és ajánlati egységár, összesen ajánlati ár kimunkálásával kellett elvégezni. Az a)-c) pontok szerint összeállításra kerülõ nettó ajánlati árakat összesítõ elkészítésével kellett a nettó ár, áfa és bruttó ár feltüntetésével dokumentálni.<br>
Az ajánlattevõk kötelesek voltak ajánlatukban az ivóvízvezeték-hálózat ajánlati árát szintén táblázatban foglalandó részletességgel szerepeltetni, az a) pont szerint a település dokumentált tenderterv mûszaki leírásában rögzített, az ivóvízvezetékek jelekkel ellátott mûszaki és mennyiségi adatokhoz tartozóan a mûszaki jellemzõk (típus) feltüntetésével ajánlati egységár és összesített nettó ár kidolgozásával. A b) pont szerint külön kellett feltüntetni a külterületi vízvezeték költségét. A c) pont szerint a hálózathoz tartozó mûtárgyak építési és gépészeti költségét külön kellett meghatározni. A d) pont szerint a közterületeket érintõ bontási és helyreállítási munkák nagyságrendjét tételesen kimutatott m2 és ajánlati egységár, összesen ajánlati ár kimunkálásával kellett megadni. Az a)-d) pontok szerint összeállításra kerülõ nettó ajánlati árat összesítõ elkészítésével kellett a nettó ár, áfa és bruttó ár feltüntetésével dokumentálni.<br>
Az ajánlattevõk számára elõírásra került, hogy a szennyvízcsatorna-hálózat és ivóvízhálózat összesített ajánlati árait egy fõösszesítõben kell összegezni nettó ár + áfa összeg és bruttó ajánlati ár feltüntetésével. E fõösszesítõben szereplõ ár jelenti az ajánlati árát, és ezt kell az ajánlati kivonatban feltüntetni.<br>
A helyszíni konzultációra 2003. március 4-én került sor, melyen ajánlattevõk írásban tettek fel kérdéseket, melyeket ajánlatkérõ megválaszolt. A konzultáción a kérelmezõ is részt vett, akit az ügyvezetõ képviselt.<br>
A Kazamata Bau Kft. által feltett és a 15. sorszámú kérdésre adott válaszában az ajánlatkérõ ismételten rögzítette, hogy a részletesebb ajánlati ár bontását az ajánlati dokumentációban rögzítettek szerint kell elvégezni.<br>
Az ajánlattételi határidõre, 2003. március 8-ra a kérelmezõn kívül a Swietelsky Kft., a Vízépítõ Kft., a Hydrocomp Kft., a SZÉKOM Rt. és a Baumeyster Kft. nyújtott be ajánlatot.<br>
Az ajánlatokat az ajánlatkérõ Közbeszerzési Bizottsága értékelte, majd 2003. április 14-én - a 2003. április 22-i jegyzõkönyvi kivonat szerint - az ajánlatkérõ képviselõ-testülete a Vízépítõ Kft. nyertességét állapította meg.<br>
Az eredményhirdetésre aznap, 2003. április 22-én került sor, melyen a Vízépítõ Kft. nyertességét hirdették ki és az 5. sz. melléklet adatai szerint a kérelmezõ ajánlatát érvénytelennek minõsítették, tekintettel arra, hogy az nem felelt meg a dokumentáció A fejezet 3. pontjának. Az eredményhirdetési jegyzõkönyv szerint az <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti adatok ismertetésre kerültek, az eredményhirdetésen a kérelmezõ képviselõje részt vett.<br>
A kérelmezõ 2003. április 28-án nyújtotta be jogorvoslati kérelmét, melyben ajánlatának érvénytelenné nyilvánítását sérelmezte. Kérte az érvénytelenné nyilvánító döntés megsemmisítését, ajánlatkérõ kötelezését, hogy az ajánlatát vonja be az értékelésbe, ideiglenes intézkedésként pedig az eljárás felfüggesztését, illetõleg a szerzõdéskötés megtiltását.<br>
Elõadta, hogy ajánlatának az értékelésbe bevonása esetén õ lenne az eljárás nyertese.<br>
Kérelme indokaként elõadta, hogy ajánlata megfelelt a dokumentáció "A" fejezetében foglalt és a mûszaki tartalommal kapcsolatos elõírásának, illetve a dokumentáció 16. oldalán az ajánlati ár megbontásával kapcsolatos elõírásoknak.<br>
A kérelmezõ kiterjesztette jogorvoslati kérelmét a tárgyaláson a vonatkozásban, hogy az ajánlatkérõ a kizárásáról szóló döntést követõ 5 munkanapon belül errõl értesítést részére nem küldött.<br>
Jogsértõ az eljárás eredményével kapcsolatos tájékoztató is, annak tartalma hiányos, nem felel meg a Kbt. rendelkezéseinek, mivel az érvénytelenítéssel kapcsolatosan nem tartalmazza az ajánlatkérõi döntést.<br>
A kérelmezõ hivatkozott arra is, hogy a dokumentáció hiányos volta miatt, a megadott tervlapok alapján a külterület-belterület elhatárolást nem tudta megtenni, ebbõl arra a következtetésre jutott, hogy az ár részletezésére vonatkozó kötelezettség a külterület és belterület vonatkozásában nem kötelezõ. A kérelmezõ hivatkozott továbbá arra, hogy az árak részletezésére vonatkozó elõírás formai követelmény volt, mellyel kapcsolatosan az ajánlatkérõnek hiánypótlási lehetõséget kellett volna részére biztosítani.<br>
Az ajánlatkérõ érdemi észrevételében kérte a megalapozatlan kérelem elutasítását.<br>
A kérelmezõ ajánlata érvénytelen, mert a dokumentáció 14. oldalán az ajánlati ár részletes felbontására vonatkozó követelményeknek nem felel meg. A kérelmezõ ajánlatának 104. oldalán található árösszesítõ nem az elõírás szerinti bontást tartalmazza, ebbõl a dokumentációban megjelölt mûszaki tartalmakhoz tartozó ajánlati árak nem állapíthatóak meg. A kérelmezõ részére 5 munkanapon belül a 2003. április 22-i eredményhirdetést követõen az ajánlata érvénytelenné nyilvánítását tartalmazó eredményhirdetési jegyzõkönyvet és összegzést megküldték. A tervdokumentáció, illetve a helyszíni bejáráson történõ felmérés alapján a beszerzéssel érintett külterület pontosan meghatározható volt, tehát a dokumentáció alapján az ár részletezése lehetséges volt.<br>
A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.<br>
A Döntõbizottság a felek szóbeli és írásbeli nyilatkozatai, illetve a közbeszerzési eljárás iratai alapján megállapította, hogy a jogorvoslati kérelem megalapozatlan.<br>
A közbeszerzésekrõl szóló - többször módosított - 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#37">Kbt.) 37. §</a> (1) bekezdés elsõ fordulata szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság megállapította, hogy a kérelmezõ az ajánlatának 105. oldalán a szennyvízcsatorna-árakat a gravitációs és nyomás alatti szakaszokra bontotta és ezen belül csatornajelenként megadta. Azonban a külterületi szennyvíz-nyomóvezeték költségére vonatkozóan nem tartalmaz adatokat, ezért a dokumentáció erre vonatkozó elõírásának nem felelt meg.<br>
Továbbá kérelmezõ ajánlata nem tartalmazta a közterületeket érintõ bontási és helyreállítási munkákra tételesen kimutatott négyzetméter és ajánlati egységárat, ami szintén nem elégíti ki a dokumentáció elõírásait.<br>
A Döntõbizottság nem fogadta el a kérelmezõ hivatkozását, hogy a dokumentáció, illetve az annak részét képezõ tervlapok hiányos volta miatt nem tudta a külterület-belterület elhatárolásnak megfelelõen megadni a vonatkozó áradatokat, illetve költségadatokat tekintettel arra, hogy a dokumentációt és az annak részét képezõ kiviteli terveket legkésõbb 2003. március 25-én meg kellett ismernie, mert ez volt a dokumentáció megvásárlásának határideje. A kérelmezõ a dokumentáció általa állított hiányos tartalmával kapcsolatos kifogását a tudomására jutás, azaz a dokumentáció fenti idõpontban történõ megvételétõl számított 15 napos jogvesztõ határidõn belül terjeszthette volna elõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerint.<br>
A Döntõbizottság az ivóvízvezetékek vonatkozásában is megállapította, hogy az csak részben felel meg a dokumentáció ajánlati ár részletezésére vonatkozó elõírásainak. A kérelmezõ ajánlatának 106. oldalán megadta az ivóvízvezetékek jelekkel ellátott mûszaki és mennyiségi adatokhoz tartozóan a mûszaki jellemzõk (típus) feltüntetésével az ajánlati egységárat, illetve a hálózathoz tartozó mûtárgyak építési és gépészeti költségét. Az ajánlat azonban nem tartalmaz külön költségbontást a külterületi vízvezeték költségekre vonatkozóan, valamint a közterületeket érintõ bontási és helyreállítási munkákra vonatkozóan tételesen kimutatott m2 és ajánlati egységár kimutatást.<br>
A Döntõbizottság megállapította, hogy a kérelmezõ ajánlatának 107. oldalán található a szennyvízcsatorna-hálózatra és az ivóvízhálózat-építésre vonatkozó ütemterv szintén nem az ajánlati dokumentáció által elõírt szempontok szerint tartalmazza a költségeket.<br>
A kérelmezõ nyilatkozata szerint az ivóvízhálózat nem érint szilárd burkolatú utakat, ezért annak bontási és helyreállítási költségét a vezeték megépítésének földmunkáinál kellett szerepeltetni.<br>
A Döntõbizottság álláspontja szerint függetlenül attól, hogy a beszerzés tárgya nem érintett szilárd burkolati utat érintõ bontási és helyreállítási munkákat, e bontási és helyreállítási munkálatok külön költségelésére vonatkozó dokumentációs elõírásnak az ajánlat nem felelt meg.<br>
A Döntõbizottság álláspontja szerint nem helytálló a kérelmezõ kifogása a vonatkozásban sem, hogy az ajánlatkérõ 5 munkanapon belül elmulasztotta értesíteni a kizárásról, illetve az ajánlata érvénytelenítésével kapcsolatos ajánlatkérõi döntésrõl.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság álláspontja szerint az ajánlatkérõ jogosult egészen az eredményhirdetés idõpontjáig meghoznia az ajánlatok érvényessége vonatkozásában a döntését, következésképpen csak az eredményhirdetés idõpontja vehetõ figyelembe az erre vonatkozó adatközlési kötelezettség kezdõ idõpontjaként.<br>
A Döntõbizottság megállapította, hogy az ajánlatkérõ a 2003. április 22-i eredményhirdetést követõen az ajánlattevõket 2003. április 26-án 5 munkanapon belül az eljárás eredményérõl, így a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerint elõírtak szerint, az érvénytelenségre vonatkozó indoklással az eredményhirdetés jegyzõkönyvének megküldésével, illetve az összegzés megküldésével értesítette az ajánlattevõket.<br>
A Döntõbizottság megállapította, hogy alaptalan a kérelmezõ jogorvoslati kérelme a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése szerinti tájékoztató hiányos tartalmával kapcsolatosan is.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése szerint az ajánlatkérõnek az eljárás eredményérõl szóló tájékoztatót legkésõbb annak kihirdetésétõl, illetõleg - eredménytelen eljárás esetén - az eredményhirdetés határidejének lejártától számított öt munkanapon belül a 6. számú mellékletben meghatározott minta szerinti hirdetményben közzé kell tennie. A közbeszerzési eljárás e hirdetmény közzétételével, illetve ha a szerzõdéskötés késõbb történik, azzal zárul le.<br>
A Döntõbizottság megállapította, hogy a 6. sz. melléklet kötelezõ tartalmát nem képezi az érvénytelenség körében megállapított adatok közlése.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás, vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással, vagy példányszámban benyújtott ajánlat esetén.<br>
A Döntõbizottság megállapította továbbá, hogy az ajánlatkérõ érvénytelenség vonatkozó döntése nem a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti formai követelményekre vonatkozott, hanem a dokumentációnak az ajánlatokra vonatkozó tartalmi elõírásait jelentette. A hiánypótlás kizárólag az ajánlattal kapcsolatos formai hiányosságot korrekcióját szolgálja, azonban a tartalmi hiányosságokra nem terjedhet ki.<br>
Ezért függetlenül attól, hogy az ajánlatkérõ a hiánypótlást az ajánlati felhívásban lehetõvé tette, az érvénytelenítés okát képezõ körülményekre a hiánypótlás nem volt alkalmazható.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése c) pontjában biztosított jogkörében eljárva, a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 6.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>