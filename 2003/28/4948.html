<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4948)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.216/8/2003.<br>
<br>
Tárgy: a Szikra Lapnyomda Rt. jogorvoslati kérelme Budapest-Zugló Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Nagy Norbert ügyvéd (1027 Budapest, Vitéz u. 5-7.) által képviselt Szikra Lapnyomda Rt. (1133 Budapest, Visegrádi u. 116., továbbiakban: kérelmezõ) jogorvoslati kérelmét - melyet a dr. Balla Miklós ügyvéd (1068 Budapest Benczúr u. 398.) által képviselt Budapest-Zugló Önkormányzata (1145 Budapest, Pétervárad u. 2., továbbiakban: ajánlatkérõ) ajánlatkérõ tulajdonában lévõ Zuglói Lapok címû - évente 21 alkalommal, az ajánlati dokumentációban feltüntetett napokon megjelenõ - kiadvány elõállítása 45 g/m2 újságpapíron, 13/3 alakban, egy tagban 16 oldal terjedelemben, valamint a lapok postaládás és évente 11 000 lappéldány cím szerinti terjesztése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. február 19-i számában ajánlati felhívást tett közzé a rendelkezõ részben megjelölt beszerzés céljából. A beszerzés tárgya a 3. a) pontban foglalt részletezése szerint négy munkanembõl áll; elõállítás, formakészítés, nyomás és terjesztés.<br>
A felhívás 3. d) pontja részajánlat tételét csak a lapok terjesztésére tette lehetõvé. Az ajánlattételi határidõre, április 1-jére a Grafika Press Nyomdaipari Rt. a lapok elõállítására és terjesztésére, a kérelmezõ és a Magyar Hivatalos Közlönykiadó Kft. a lapok elõállítására tett ajánlatot.<br>
Ajánlatkérõ az április 16-án tartott eredményhirdetésen a Grafika Press Nyomdaipari Rt. ajánlatát hirdette ki nyertesnek. A két részajánlatot érvénytelennek nyilvánította azzal az indokkal, hogy a felhívás a lapok terjesztésére és nem az elõállításra engedte meg részajánlat tételét.<br>
Kérelmezõ május 5-én jogorvoslati kérelmet terjesztett elõ a Döntõbizottsághoz. Elõadta, hogy ajánlata érvénytelenné nyilvánításának indokát csak az április 22-én faxon átvett Összegzés az eljárásról dokumentumból ismerte meg. Álláspontja szerint ajánlatkérõ jogsértõen nyilvánította ajánlatát az ajánlati felhívás 3. d) pontjára hivatkozva érvénytelennek, mivel fogalmilag kizárt, hogy a részajánlattétel a beszerzés tárgyaként meghatározott négy tétel közül csak egyre legyen megengedett. Ez teljesíthetetlen feltételeket eredményezhet, ugyanis ezáltal elõfordulhat, hogy az eljárásnak két nyertese is lesz; külön egy, aki az elõállításra és terjesztésre együtt és külön egy, aki csak a terjesztésre. Ebben a helyzetben a közbeszerzési szerzõdést nem lehet megkötni.<br>
Kérte a jogsértés megállapítását, az eljárást lezáró döntés megsemmisítését.<br>
Ajánlatkérõ kérte a jogorvoslati kérelem elutasítását. Elsõdlegesen a kérelem elkésettségére hivatkozott, közölte, hogy kérelmezõ jelen volt az április 16-i eredményhirdetésen, ekkor értesült ajánlata érvénytelenné nyilvánításáról. Másodlagosan elõadta, hogy mivel a felhívás szerint csak a terjesztésre lehetett részajánlatot tenni, az elõállításra tett részajánlat érvénytelen. Jelezte, hogy a kérelmezõ ajánlata további hiányosságokban is szenved.<br>
A Magyar Hivatalos Közlönykiadó Kft. megalapozottnak tartotta a kérelmet, a Grafika Press Nyomdaipari Rt. szerint ajánlatkérõ eljárása jogszerû volt.<br>
A Döntõbizottság a felek írásbeli észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozatlan, más részében elkésett.<br>
A Döntõbizottság elsõdlegesen azt vizsgálta, hogy a kérelem az ajánlat érvénytelenségét vitató részében határidõben elõterjesztettnek minõsül-e.<br>
Kétségtelen, hogy kérelmezõ jelen volt az eredményhirdetésen. Az eredményhirdetési jegyzõkönyv - amit a jelenlévõknek át is adott ajánlatkérõ - csak annyit tartalmaz, hogy ki lett a nyertes és hogy a másik két ajánlattevõ ajánlata érvénytelen. Rögzítést nyert a jegyzõkönyvben, hogy az értékelõtáblázatot ajánlatkérõ öt munkanapon belül megküldi az ajánlattevõk részére.<br>
Az eredményhirdetési jegyzõkönyv okirat, ami ellenkezõ bizonyításig az abban foglalt tényeket tanúsítja.<br>
A jogorvoslati eljárásban tartott tárgyaláson e tényeket vitató nyilatkozatot sem ajánlatkérõ, sem más, a közbeszerzési eljárásban részt vevõ nem tett, és azt, hogy az eredményhirdetésen a jegyzõkönyvben foglaltakon túl az érvénytelenné nyilvánítás indoka is közlésre került volna, ajánlatkérõ nem bizonyította.<br>
A Döntõbizottság az eredményhirdetési jegyzõkönyv adatai alapján megállapította, hogy a kérelem elõterjesztése határidõben történt.<br>
A Döntõbizottság megvizsgálta, hogy az érvénytelenítés indoka jogszerû-e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen.<br>
Az ajánlati felhívás 3. d) pontja csak a terjesztésre engedte meg részajánlat tételét, ezzel szemben kérelmezõ az elõállításra tett részajánlatot.<br>
A Döntõbizottság megállapította, hogy ajánlatkérõ jogszerûen nyilvánította a kérelmezõ ajánlatát érvénytelennek, ezért a jogorvoslati kérelmet elutasította.<br>
Kérelmezõ sérelmezte az ajánlati felhívás 3. d) pontját, mivel álláspontja szerint az ajánlatkérõ által választott részajánlat tételi mód nem helytálló, ezért ezen az alapon nem lehetett volna az érvénytelenséget kimondani.<br>
Az ajánlati felhívás - amelynek 3. d) pontja kitétele helytállóságát a kérelmezõ vitatja - február 19-én jelent meg a Közbeszerzési Értesítõben.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogsértõ esemény tudomásra jutásától számított 15 napon belül lehet a jogorvoslati eljárást kérelmezni. A határidõ elmulasztása jogvesztéssel jár.<br>
Kérelmezõ legkésõbb április 1-jén, az ajánlattételi határidõ napjáig ismerte meg a felhívás kifogásolt tartalmát, ezzel szemben csak a 15 napos jogvesztõ határidõ letelte után, május 5-én terjesztette elõ kérelmét.<br>
A Döntõbizottság megállapította, hogy a jogorvoslati kérelem a felhívás részajánlattételi módjára vonatkozó részében elkésett, ezért a kérelmet ebben a részében érdemi vizsgálat nélkül elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. május 30.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>