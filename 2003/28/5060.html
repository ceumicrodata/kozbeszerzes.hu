<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5060)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.212/23/2003.<br>
<br>
Tárgy: a Chemviron Carbon jogorvoslati kérelme a Fõvárosi Vízmûvek Rt. közbeszerzési eljárás mellõzésével történt beszerzése ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Szalma Miklós ügyvéd (1051 Budapest, Szent István tér 4-5.) által képviselt Chemviron Carbon (Zoning Industriel C, B-7181 Feluy, Belgium, magyarországi képviselete: DSM Hungary Kft., 1124 Budapest, Tamási Áron u. 38., továbbiakban: kérelmezõ) jogorvoslati kérelmének - melyet a dr. Botond Gábor ügyvéd (1055 Budapest, Falk Miksa u. 3.) által képviselt Fõvárosi Vízmûvek Rt. (1134 Budapest, Váci út 23-27., továbbiakban: kérelmezett) a kérelmezett ivóvíztelepén mûködõ víztisztító berendezésekben használt aktív szén szûrõanyag reaktiválása szolgáltatás közbeszerzési eljárás mellõzésével történt beszerzése miatt indított - a Döntõbizottság helyt ad.<br>
Megállapítja, hogy kérelmezett megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#1">Kbt.) 1. § </a>e) pontjára és 2. § (2) bekezdésére tekintettel a 2. § (1) bekezdését. A jogsértés miatt a Döntõbizottság 4 000 000 Ft, azaz négymillió forint bírság megfizetésére kötelezi kérelmezettet. Kérelmezett a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.<br>
Kötelezi kérelmezettet, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Kérelmezett pályázati felhívást jelentetett meg a Népszabadság és a Magyar Hírlap 2003. január 21-i számában a beszerzés tárgyára, a felhívást elektronikus úton is közzétette.<br>
A pályázók rendelkezésére bocsátott dokumentáció tartalmazta a pályázattétel részletes leírását, az értékelési szempontokat, a mûszaki leírást és a szerzõdéstervezetet.<br>
A 2003. március 20-i határidõre a kérelmezõ, a Norit Nederland BV és a Donau Chemie nyújtott be pályázatot.<br>
Kérelmezett az értékelés alapján március 31-én a Norit Nederland BV pályázatát fogadta el nyertesnek, errõl a pályázókat értesítette.<br>
Kérelmezõ április 30-án jogorvoslati kérelmet terjesztett elõ a Döntõbizottsághoz. Közölte, hogy a pályázat lezárásáról és a nyertesrõl a kérelmezett április 15-én kézhez vett levelébõl értesült.<br>
Kérte, hogy a Döntõbizottság állapítsa meg, hogy kérelmezettnek a beszerzésre közbeszerzési eljárást kellett volna lefolytatnia.<br>
Elõadta, hogy a Kbt. l. § e) pontja szerint a Kbt. hatálya alá tartoznak a Ptk. 685. § c) pontja szerinti gazdálkodószervezetek is akkor, ha regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkeznek.<br>
A Kbt. alkalmazásában közszolgáltató tevékenység alatt az olyan tevékenységet kell érteni, amelyet törvény, kormányrendelet vagy önkormányzati rendelet közszolgáltatásnak, közcélú szolgáltatásnak, közüzemi tevékenységnek, közmû- vagy kommunális szolgáltatásnak minõsít. A tevékenység gyakorlására szóló jogosítvány akkor kizárólagos, ha jogszabály alapján korlátozott számú szervezet jogosultsága meghatározott tevékenység végzése a közbeszerzéssel érintett piacon.<br>
A vízgazdálkodásról szóló 1995. évi LVII. törvény 4. §, 9. §, 10. §-ainak rendelkezései, valamint a helyi önkormányzatokról szóló 1990. évi LXV. törvény 63/A. § d) pontja szerinti rendelkezések a víziközmûvek mûködtetésére jogi monopóliumot biztosítanak, amelyet a tárgyi beszerzés piacán - saját ellátási területén - kérelmezett gyakorol.<br>
Kérelmezett, mint részvénytársaság 73,6%-ban a Fõvárosi Önkormányzat, kisebb hányadban más önkormányzatok tulajdonában áll. Szolgáltatása, a víziközmû mûködtetése az 1995. évi LVII. törvény 13. § (1) bekezdése értelmében közüzemi tevékenység. A beszerzés közvetlenül összefügg a kérelmezett közszolgáltató tevékenységével, mert a beszerzés tárgya nélkül a közszolgáltató tevékenységet azokon a területeken, amelyeket a vízszûrõ berendezésekkel ellátott teleprõl látnak el ivóvízzel, nem lehetne elvégezni.<br>
A beszerzés tárgya szolgáltatás, értéke legalább 90 millió Ft, ami meghaladja a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>3) bekezdése szerinti értékhatárt.<br>
Ezért a beszerzésre a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdése alapján a közbeszerzésre vonatkozó szabályokat kell alkalmazni.<br>
Kérelmezett kérte a jogorvoslati kérelem elutasítását. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja értelmében társasága nem tartozik a közbeszerzési törvény hatálya alá, mert nincs olyan jogszabály, mely õt a közszolgáltató tevékenység gyakorlására kizárólagos jogosítvánnyal ruházná fel, továbbá a Kbt. egyéb rendelkezései alapján sem tartozik annak hatálya alá. A beszerzést saját forrásból valósítja meg, ahhoz állami, illetve önkormányzati forrást nem használ fel.<br>
Közölte, hogy a pályázat nyertesével a szerzõdést - a szolgáltatás elvégzésének sürgõssége ellenére - még nem kötötte meg, azt a jogorvoslati eljárásban tartott tárgyalás idõpontjától számított két héten belül szándékozik megkötni.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A Döntõbizottság a Kbt. és az ügyre irányadó egyéb jogszabályok rendelkezései alapján megvizsgálta, hogy kérelmezett beszerzésére alkalmazni kellett-e a Kbt. rendelkezéseit, azaz a beszerzés tárgya szerinti szolgáltatást közbeszerzési eljárás lefolytatása útján kellett-e megrendelnie kérelmezettnek.<br>
A Kbt. hatálya alá tartozó szervezeteket (a Kbt. alanyait) az 1. § határozza meg. Az 1. § e) pontja szerint a törvény hatálya alá tartozik a Ptk. 685. §-ának c) pontja szerinti "gazdálkodó-szervezet vagy a helyi önkormányzat feladatkörébe tartozó közszolgáltatás céljából alapított önkormányzati intézmény, ha országos, regionális, vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik."<br>
Az alanyi kör behatárolása szempontjából meghatározó "közszolgáltató tevékenység" és "kizárólagos jogosítvány" fogalmát a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>e), illetõleg f) pontja határozza meg.<br>
<br>
10. § e) pont: "közszolgáltató tevékenység: az olyan tevékenység, melyet törvény, kormányrendelet vagy önkormányzati rendelet közszolgáltatásnak, közcélú szolgáltatásnak, közüzemi tevékenységnek, közmû- vagy kommunális szolgáltatásnak minõsít."<br>
<br>
10. § f) pont: "kizárólagos jogosítvány: jogszabály alapján korlátozott számú szervezet jogosultsága meghatározott tevékenység végzésére a közbeszerzéssel érintett piacon."<br>
A fõváros ivóvízellátásának biztosítása a helyi önkormányzatokról szóló 1990. évi LXV. törvény (Ötv.) 63/A. §-a szerint a fõvárosi önkormányzat feladat- és hatáskörébe tartozik, miután az Ötv. 63/A. § d) pontja kimondja, hogy a fõvárosi önkormányzat "gondoskodik az egy kerületet meghaladó víz-, egészséges ivóvíz-szolgáltatási feladatokról".<br>
Ezt a szolgáltatást a vízgazdálkodásról szóló 1995. évi LVII. tv. (Vgt.) 4. § (2) bekezdése közszolgáltatásként deklarálja; "A települési önkormányzat - a vízgazdálkodási tevékenységek, mint közfeladatok (közszolgáltatások) körében köteles gondoskodni:<br>
a) a települések lakott területén az ivóvízminõségû vízre vonatkozó elõírásoknak megfelelõ ivóvízellátásról".<br>
Megállapítható, hogy az ivóvízellátás közszolgáltatási tevékenységnek minõsül.<br>
Annak megállapításához, hogy kérelmezett alanyi értelemben a Kbt. hatálya alá tartozik, szükséges, hogy megállapítható legyen az alanyi kör behatárolása szempontjából irányadó másik tényállás elem, a kizárólagos jogosítvány fennállása is.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>f) pontja fent idézett értelmezõ rendelkezése szerint akkor állapítható meg a kizárólagos jogosítvány, ha a közbeszerzéssel érintett piacon meghatározott tevékenység végzésére jogszabály alapján csak korlátozott számú szervezet jogosult. A rendelkezéshez fûzött miniszteri indokolás szerint az érintett piacot vagy földrajzi ismérv vagy a beszerzés tárgya szerinti szolgáltatás alapján lehet meghatározni; adott esetben a földrajzi ismérv alapján, mert a beszerzés tárgya szerinti szolgáltatás jellege, az ország bármely területén kell is azt végezni, azonos.<br>
A beszerzéssel érintett piac: Budapest fõváros közigazgatási területe ivóvízellátása.<br>
A fõváros ivóvízellátásának biztosítását az Ötv. 63/A. § d) pontja a fõvárosi önkormányzat feladat- és hatáskörébe rendelte. Ez a feladatkör, illetõleg hatáskör kizárólagos, nincs olyan törvény, ami ez alól kivételt engedne.<br>
Az 1991. évi XXXIII. törvény (Övt. - önkormányzati vagyontörvény) 11. §-a az önkormányzat feladat- és hatáskörébe tartozó feladatok ellátása anyagi feltételeinek biztosításaként a közmûveket és egyéb közüzemi vagyontárgyakat az önkormányzat tulajdonába adta.<br>
Az Ötv. 79. § (2) bekezdés d) pontjának második mondata szerint ;,a törzsvagyon korlátozottan forgalomképes tárgyairól törvény vagy a helyi önkormányzat rendeletében meghatározott feltételek szerint lehet rendelkezni."<br>
Az önkormányzat e kötelezettsége teljesítésének szervezeti feltételeit törvény, a Vgt. határozta meg a következõk szerint:<br>
"9. § (1) ... az önkormányzat, illetve az önkormányzati társulás (a továbbiakban együtt: önkormányzat) a törzsvagyonába tartozó víziközmûvek létesítésére, felújítására, karbantartására és üzemeltetésére (a továbbiakban: mûködtetés)<br>
a) saját többségi részesedésével mûködõ gazdálkodószervezetet hoz létre, vagy költségvetési, illetõleg önkormányzati intézményt alapít, vagy<br>
b) a mûködtetés idõleges jogát koncessziós szerzõdésben a pályázat nyertesének adja át."<br>
A Fõvárosi Önkormányzat az a) pont szerinti módot választotta, az ivóvízellátás eszközeinek mûködtetésére létrehozta a Fõvárosi Vízmûvek Rt.-t.<br>
Kérelmezett ezáltal kizárólagosan jogosult a Fõvárosi Önkormányzat ivóvízellátásra szolgáló közmûvei és egyéb eszközei mûködtetésére.<br>
Az ivóvízellátás biztosítása a Fõvárosi Önkormányzat kizárólagos feladat- és hatásköre. Mivel az Ötv. és a Vgt. rendelkezései alapján a fõvárosi önkormányzat az ivóvízellátás közszolgáltatási feladata ellátásához szükséges összes vagyonát átadta mûködtetés céljára a kérelmezettnek, nem lehet és nincs más olyan szervezet, amelyik az ivóvízellátás közbeszerzési piacán jogosultsággal rendelkezne ivóvízellátás tevékenység végzésére.<br>
Kérelmezett jogszabályok rendelkezése által jutott az ivóvízellátás tevékenység végzéséhez szükséges eszközökhöz az ivóvízellátás közszolgáltatás ellátására való jogosultsággal és kötelezettséggel együtt.<br>
A Döntõbizottság megjegyzi, hogy a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>f) pontja még arra az esetre is kimondja a kizárólagos jogosítvány fennállását, ha a tevékenység végzésére "korlátozott számú szervezet" jogosult, azaz a fent hivatkozott jogszabályi rendelkezések alapján a fõvárosi önkormányzat több szervezetet hozott volna létre az ivóvízellátás közszolgáltatás ellátására, mert ezek száma csakis korlátozott lehet. Adott esetben viszont csak a kérelmezett vált a fõváros közigazgatási területe térségben kizárólagos jogosulttá a tevékenység végzésére.<br>
Fentiek alapján megállapítható, hogy kérelmezett a Kbt. alanyi hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése alapján a Kbt. alanyi hatálya alá tartozó szervezetek a Kbt. szabályai szerint kötelesek eljárni, ha a beszerzés értéke eléri vagy meghaladja a külön meghatározott összeget (tárgyi hatály). Ezt a meghatározást - a közbeszerzési értékhatárt - a (3) bekezdés szerint az éves költségvetési törvény tartalmazza. 2003. évre nézve a költségvetési törvény szerint a szolgáltatás közbeszerzési értékhatára 10 millió Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdése elõírja: "Az 1. § e) pontjában szereplõ szervezet kizárólag a közszolgáltató tevékenységével közvetlenül összefüggõ közbeszerzése tekintetében köteles e törvény szabályai szerint eljárni. A közszolgáltató tevékenységgel közvetlenül összefügg a közbeszerzés, ha annak tárgya nélkül a közszolgáltató tevékenységet nem lehetne ellátni."<br>
A jelen beszerzés tárgya - kérelmezett ivóvíztelepén mûködõ berendezésekben használt aktív szén szûrõanyag reaktiválása - az ivóvízellátás megfelelõ színvonalú teljesítéséhez szükséges szolgáltatás elvégzése, e nélkül a közszolgáltató tevékenységet nem lehetne ellátni.<br>
Fentiek alapján rögzíthetõ, hogy kérelmezettnek a jelen jogvita tárgyát képezõ beszerzésére - annak tárgyára tekintettel is - a Kbt. szabályai az irányadók.<br>
A Döntõbizottság megállapította, hogy kérelmezett a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontjára és 2. § (2) bekezdésére tekintettel megsértette a 2. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A Döntõbizottság a jogsértés miatt 4 000 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén a bírság kiszabása kötelezõ.<br>
A (4) bekezdés elõírja: "A bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg." A 2003-as költségvetési törvény szerint ez 1 millió Ft. A tárgyi beszerzés becsült értéke 90 millió Ft.<br>
Az (5) bekezdés alapján a "bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A bírság mértéke megállapításánál a Döntõbizottság tekintettel volt egyrészt a jogsértés súlyos voltára, kérelmezettnek a jogorvoslati eljárást hátráltató magatartására (a beszerzéssel és ajánlatkérõ jogállásával kapcsolatos dokumentumok összességét csak többszöri felszólításra küldte meg), másrészrõl viszont arra, hogy kérelmezett a jogsértés enyhítésére törekedve a pályázat nyertesével a szerzõdést nem kötötte meg, valamint a Döntõbizottságnak nem állnak adatok rendelkezésére a jogsértés elkövetése ismételtségére vonatkozóan.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 10.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>