<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5059)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.254/11/2003.<br>
<br>
Tárgy: az ÉPBER Építõipari és Beruházás-szervezõ és Fõvállalkozó Rt. jogorvoslati kérelme a HM Beruházási és Ingatlanfejlesztési Iroda Kórház-rekonstrukciós Osztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÉPBER Építõipari és Beruházás-szervezõ és Fõvállalkozó Rt. (1056 Budapest, Belgrád rkpt. 3-4., képviseli: dr. Lovász Éva ügyvéd, 6721 Szeged, Szilágyi u. 2., továbbiakban: kérelmezõ) által a HM Beruházási és Ingatlanfejlesztési Iroda Kórház-rekonstrukciós Osztály (1134 Budapest, Róbert Károly krt. 44., a továbbiakban: ajánlatkérõ) "MH Központi Honvédkórház rekonstrukciós beruházás folytatása és befejezése során közbeszerzési eljárás lefolytatása, vezetõi szintû döntésre való elõkészítése, tervezési vállalkozási szerzõdések megkötése, tervezés és kivitelezés lebonyolítása" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. március 12-i <br>
<br>
11. számában tette közzé ajánlati felhívását nyílt közbeszerzési eljárás megindítására.<br>
Az ajánlati felhívásában és ajánlati dokumentációjában határozta meg az ajánlatok benyújtásával szemben támasztott tartalmi és formai követelményeit, rendelkezett arról, hogy az ajánlatokat az összességében legelõnyösebb ajánlat szempontja alapján bírálja el. Meghatározta a részszempontokat, súlyszámokat, értékelési ponthatárokat és az értékelés módszerét.<br>
Az ajánlattételi határidõre ajánlatot nyújtott be az OVIBER Kft., az Óbuda-Újlak Rt., FÕBER Rt., OTP Ingatlan Rt., MÛBER-INVEST Kft., ERBE Energetikai Mérnökiroda Kft., NOX 2000 Beruházó és Fõvállalkozó Rt. és a kérelmezõ.<br>
Ajánlatkérõ 2003. május 19-én hirdette ki az eljárást lezáró döntését, az eljárás nyertese az OVIBER Kft. lett, az õt követõ legkedvezõbb ajánlatot az OTP Ingatlan Rt. tette.<br>
Ajánlatkérõ a MÛBER-INVEST Kft., az ERBE Energetikai Mérnökiroda Kft.-t és a NOX 2000 Beruházó és Fõvállalkozó Rt. ajánlattevõk vonatkozásában megállapította az alkalmatlanságot, míg a kérelmezõ ajánlatát érvénytelennek minõsítette.<br>
Ajánlatkérõ az érvénytelenné nyilvánítást azzal indokolta, hogy a kérelmezõ ajánlatában a tervezõ és a kivitelezõ kiválasztásának lebonyolítására 1-1 Ft ajánlati árat határozott meg. Ajánlatkérõ dokumentációban elõírta, hogy az ajánlat nem tartalmazhat kirívóan alacsony árakat, illetve irreális vállalást. A megajánlott alacsony díj a kérelmezõ által vállalt jóteljesítési garancia és késedelmi kötbér érvényesíthetõségét, illetve a lebonyolító felelõsségét is megkérdõjelezi.<br>
Kérelmezõ 2003. május 21-én nyújtotta be jogorvoslati kérelmét, ebben kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását, ajánlatkérõ kötelezését az eljárás során felmerült költségek viselésére.<br>
Álláspontja szerint ajánlatában nem tett irreális árajánlatot, külön tette meg a kifogásolt lebonyolítási részekre az árajánlatát, ezt követõen nyújtott ajánlatkérõ részére kedvezményt és ajánlatkérõ számára a nagy értékû felelõsségbiztosítása is megfelelõ biztosítékot nyújtott volna. Ajánlatkérõ köteles lett volna eljárása során a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján magyarázatot kérni.<br>
A Döntõbizottság a jogorvoslati eljárást megindította, és 2003. június 18-án 13.00 órára tárgyalást tûzött ki.<br>
A kérelmezõ 2003. június 3-án bejelentette, hogy jogorvoslati kérelmét visszavonja, és kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a 2003. június 18-ára kitûzött tárgyalás nem kerül megtartásra.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. június 3.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>