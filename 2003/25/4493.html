<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4493)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.178/8/2003.<br>
<br>
Tárgy: dr. Kardkovács Kolos a KT tagja által kezdeményezett jogorvoslati eljárás Budapest-Zugló Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos (1011 Budapest, Mária tér 3., a továbbiakban: eljárást kezdeményezõ) a Közbeszerzések Tanácsa tagja által dr. Jurasits Zsolt ügyvéd (1029 Budapest, Hírnök u. 3.) által képviselt Budapest-Zugló Önkormányzata (1145 Budapest Pétervárad u. 2., a továbbiakban: ajánlatkérõ) az ajánlatkérõ tulajdonában lévõ játszóterek játszóeszközeinek az MSZ-EN 1176-(1-7) és MSZ-EN 1177 szabványnak megfelelõ korrekciója, kiegészítése és cseréje tárgyú közbeszerzési eljárása elleni eljárás kezdeményezésnek a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény 62. § (1) bekezdését. A jogsértés miatt a Döntõbizottság 1 000 000 Ft, azaz egymillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számlájára történõ átutalással.<br>
Ezt meghaladóan az eljárás kezdeményezést elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Budapest-Zugló Önkormányzat Vagyongazdálkodási, Településfejlesztési és Környezetvédelmi Bizottsága (továbbiakban: Önkormányzat Bizottsága) 2002. október 17-én hirdetmény közzététele nélküli tárgyalásos eljárást indított a rendelkezõ részben megjelölt beszerzés tárgyában. Az eljárási forma választása jogcímeként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontját jelölte meg. Az eljárás indítását bejelentette a Közbeszerzések Tanácsa Közbeszerzési Döntõbizottság elnökének. A felhívásban a Sajó-Neuhold Kft.-t kérte fel ajánlattételre.<br>
Az Önkormányzat Bizottsága a 2003. február 17-én tartott eredményhirdetésen a felkért ajánlattevõt nyertesnek hirdette ki, a másnapi keltezésû levelében közölte a nyertessel, hogy a szerzõdéskötésre február 26-án kerül sor. A szerzõdés megkötésére sem ezen idõpontig, sem késõbb nem került sor.<br>
Budapest-Zugló polgármestere 2003. április 11-én hivatalból való eljárás kezdeményezése iránti kérelemmel fordult a Közbeszerzések Tanácsa tagja, dr. Kardkovács Kolos úr felé. Hivatkozott arra, hogy az Önkormányzat Bizottsága jogsértõen járt el, a beszerzés tárgya nem alapozza meg a hirdetmény közzététele nélküli tárgyalásos eljárás választását, és a nyertes vonatkozásában a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdése alapján összeférhetetlenség áll fenn. Közölte, hogy ezen okok miatt nem írta alá a nyertessel a közbeszerzési szerzõdést.<br>
Eljárást kezdeményezõ április 14-én jogorvoslati eljárást indítványozott ajánlatkérõ közbeszerzési eljárása ellen. Kérte a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b), c) és f) pontjai szerinti jogkövetkezmények alkalmazását és ideiglenes intézkedésként a szerzõdéskötés megtiltását. Az eljárás kezdeményezés indokaként a jogorvoslati eljárásban május 12-én tartott tárgyaláson pontosítva a következõket adta elõ:<br>
- Az eljárási fajta választását és az ajánlati felhívás jóváhagyását elõkészítõ irat (az "MSZ szerinti játszószercsere" feladaton elvégzendõ munkák 2002-ben) tényként állapítja meg, hogy "a szabványossági felülvizsgálati anyag elkészítését a Sajó-Neuhold Kft. végezte a SZAMEI bevonásával", így a Sajó-Neuhold Kft.-t a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdése alapján nem lehetett volna ajánlattevõ a közbeszerzési eljárásban.<br>
- A szerzõdés megkötésére az eredményhirdetést követõ naptól számított 30 napon belül nem került sor, ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdését.<br>
Ajánlatkérõ az eljárás kezdeményezésben elõadottakat nem vitatta. Közölte, hogy a nyertessel a Döntõbizottság határozatában foglaltak függvényében fogja megkötni a szerzõdést.<br>
A Sajó-Neuhold Kft. egyéb érdekelt vitatta, hogy az eljárásban való részvétele összeférhetetlen lenne. Elõadta, hogy a munka végzésére a játszószereket gyártó ABC-TEAM GmbH gyártó felhatalmazása alapján kizárólag õ jogosult. Állítása igazolására csatolta az ABC-TEAM GmbH ügyvezetõje nyilatkozatát. Álláspontja szerint kizárólagos jogosultságánál fogva a közbeszerzési eljárásban való részvétele nem minõsülhet kizártnak (összeférhetetlennek).<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy az eljárás kezdeményezés részben elkésett, más részében megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Bizottság eljárása kérelemre vagy hivatalból indul.<br>
A 79. § (7) bekezdése így rendelkezik: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni". "E határidõk elmulasztása jogvesztéssel jár."<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése elõírja: "Ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja."<br>
A jogvita tárgyát képezõ közbeszerzési eljárásban az eljárást kezdeményezõ által jogsértõnek tartott esemény akkor következett be, amikor ajánlatkérõ (Ajánlatkérõ Bizottsága) olyan ajánlattevõt kért fel ajánlattételre, amely ajánlattevõnek az eljárásban való részvételét illetõen összeférhetetlenségi ok áll fenn. Ez az idõpont 2002. október 17-e.<br>
A jogorvoslati eljárás kezdeményezése ezzel szemben csak 2003. április 14-én a jogsértõnek tartott esemény bekövetkezésétõl számított 90 napon túl - történt meg.<br>
A Döntõbizottság megállapította, hogy a jogorvoslati eljárás kezdeményezése a nyertes ajánlattevõ összeférhetetlensége megállapítását illetõen elkésett, ezért azt elutasította.<br>
Eljárást kezdeményezõ kérte a jogsértés megállapítását azért is, mert ajánlatkérõ a nyertessel a szerzõdést nem kötötte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése elõírja: "Eredményes közbeszerzési eljárás alapján a szerzõdést a Kbt. 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni." A 62. § (2) bekezdése alapján a szerzõdés megkötésének idõpontja az ajánlati felhívásban meghatározott idõpont, ami az eredményhirdetést követõ naptól számított nyolcadik napnál korábbi nem lehet.<br>
Ajánlatkérõ a szerzõdéskötés idõpontját február 26-ában jelölte meg, a nyertessel azonban nem kötötte meg a szerzõdést.<br>
A Döntõbizottság ezért megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdését.<br>
A Döntõbizottság nem fogadta el ajánlatkérõ érvelését, miszerint azért nem kötötte meg a nyertessel a szerzõdést, mert Ajánlatkérõ Bizottsága jogsértõen járt el a közbeszerzési eljárásban.<br>
A Döntõbizottság az eljárás kezdeményezés elkésettsége folytán nem vizsgálta, hogy Ajánlatkérõ Bizottsága eljárása ténylegesen jogsértõ volt-e.<br>
A Döntõbizottság rámutat arra, hogy ajánlatkérõnek a jogsértés orvoslását nem a jogsértõ (vagy ajánlatkérõ által jogsértõnek tartott) helyzet következményei felvállalásának megtagadásával, hanem megfelelõ ellenõrzés útján a jogsértõ helyzet kialakulása megakadályozásával kellett volna megoldani.<br>
A jogsértés miatta Döntõbizottság 1 000 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén a bírság kiszabása kötelezõ. A (4) bekezdés szerint a bírság mértéke minimum 1 000 000 Ft. A Döntõbizottság a jogsértés súlyára tekintettel a minimumbírságot tartotta indokoltnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 80. § (4) bekezdése és 88. § (1) bekezdés d) és f) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 14.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>