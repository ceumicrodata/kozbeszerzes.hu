<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (4491)
</b></h2><FONT size=3><i><u></i></u><br>
Kf.VI.37.548/2001/4.<br>
<br>
A Magyar Köztársaság Legfelsõbb Bírósága az elsõ eljárásban Nádasi Róbert osztályvezetõ, a másodfokú eljárásban pedig dr. Beck Mária jogtanácsos által képviselt Budapest Fõváros Józsefvárosi Önkormányzata (1082 Budapest, Baross u. 63-67.) felperesnek, a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2001. február 23-án kelt 13.K.30.137/2001/2. számú ítélete ellen az alperes által 3. sorszám alatt benyújtott fellebbezés folytán az alulírott napon - tárgyaláson kívül - meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét megváltoztatja és a felperes keresetét elutasítja.<br>
A le nem rótt kereseti és fellebbezési illetéket az állam viseli.<br>
Kötelezi a Legfelsõbb Bíróság a felperest, hogy fizessen meg 15 nap alatt az alperesnek 10 000 (tízezer) forint együttes elsõ és másodfokú perköltséget.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes - mint ajánlatkérõ - a Közbeszerzési Értesítõ 2000. július 26-i számában nyílt közbeszerzési eljárásra vonatkozó ajánlati felhívást jelentetett meg, a tulajdonában álló közterületek kátyúzási, útfenntartási munkáinak végrehajtására, legalább 9000 m2 útfelület kijavítására.<br>
A felperes Közbeszerzési Bizottsága 102/2000. (IX. 29.) számú határozata az eljárást eredménytelennek nyilvánította, mert egyik ajánlattevõ sem tett az ajánlati felhívásban foglaltaknak megfelelõ ajánlatot.<br>
Egyben döntött arról is, hogy ismételten nyílt közbeszerzési eljárást ír ki, csökkentett mûszaki tartalommal, 9000 m2 helyett 7000 m2 útfelület karbantartására.<br>
A Közbeszerzési Bizottság az útkarbantartás ellátatlansága miatt a 105/2000. (IX. 29.) számú határozatában közzététel nélküli tárgyalásos eljárás kiírásáról döntött, amelyre meghívottként a Kenguru Kft.-t jelölte meg.<br>
Az ajánlati felhívás 2. b) pontjában a közzététel nélküli tárgyalásos eljárásra vonatkozó ajánlati felhívást a nyílt közbeszerzési eljárás eredménytelenségére hivatkozással indokolta, azzal, hogy feladatmódosulás miatt az ajánlatkérõ ismételt nyílt eljárást ír ki, melynek eredményhirdetéséig az útkarbantartásról gondoskodni kell. A beszerzés tárgya a Józsefvárosi Önkormányzat tulajdonában álló közterületeken kátyúzási, útfenntartási munkák végrehajtása 2 000 000 Ft/hó × 3 hónap = 6 000 000 Ft keretösszegben, amely az áfát is tartalmazza.<br>
A teljesítés határideje vagy a szerzõdés idõtartama 2000. december 15-e.<br>
Az ajánlati felhívás 12. pontja szerint a kiválasztott neve Kenguru Építõipari Kft.<br>
A felperes 2000. október 24-én tájékoztatta az alperest, hogy a korábbi nyílt közbeszerzési eljárás eredménytelenül zárult, ezért 2000. december 15-ig az útkarbantartási feladatok átmeneti ellátására közzététel nélküli tárgyalásos eljárást írt ki.<br>
A felperes a Közbeszerzési Értesítõ 2000. október 25-én megjelent számában tette közzé ismételten ajánlati felhívását a nyílt eljárás megindítására, a korábbi felhívástól eltérõ mûszaki tartalommal.<br>
A Közbeszerzések Tanácsa Közbeszerzési Döntõbizottságának elnöke 2000. november 6-án kelt levelében jogorvoslati eljárást kezdeményezett a felperes "kátyúzási, útfenntartási munkák végrehajtása, legalább 9000 m2 útfelület kijavítása" tárgyú közbeszerzési eljárása ellen.<br>
A felperes 2000. november 14-én kelt levelében közölte az alperessel, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a>-ának (1) bekezdés d) pontja szerinti eredménytelen eljárás miatt került sor a Kbt. 70. § (1) bekezdésének a) pontja szerinti tárgyalásos eljárás alkalmazására, ezért a jogorvoslati eljárás megszüntetését kérte.<br>
A jogorvoslati kérelem folytán 2000. december 4-én tartott tárgyaláson a felperes nem vitatta, hogy a hirdetmény közzététele nélküli tárgyalásos eljárás alkalmazásának feltételeként a nyílt eljárás eredménytelenségét jelölte meg, nem hivatkozott elõre nem látható okból elõállt rendkívüli sürgõsségre.<br>
Az alperes a 2000. december 7-én kelt D.567/11/2000. számú határozatában megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ának (1) bekezdésére és 70. § (1) bekezdésének a) pontjára tekintettel a Kbt. 71/B. §-ának (1) bekezdését, ezért vele szemben 1 000 000 Ft bírságot szabott ki. '<br>
A határozat indokolása szerint a felperes a hirdetmény közzététele nélküli tárgyalásos eljárás jogalapjaként a nyílt eljárás eredménytelenségét jelölte meg, ugyanakkor a közbeszerzés tárgyára vonatkozó mûszaki feltételek megváltoztak, mert az eljárással érintett útkarbantartás felülete 9000 m2-rõl 7000 m2-re csökkent.<br>
Hivatkozott arra, hogy a felperes az ajánlati felhívásban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja szerinti rendkívüli sürgõsséget nem jelölte meg.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének a) pontja szerinti tárgyalásos eljárás lefolytatására nem kerülhetett volna sor, bírság kiszabásáról is rendelkezett, szem elõtt tartva, hogy a felperes és a Kenguru Építõipari Kft. a szerzõdést megkötötte.<br>
Az alperes határozatának bírósági felülvizsgálata iránt elõterjesztett keresetében a felperes elsõdlegesen a határozat hatályon kívül helyezését kérte; másodlagos kereseti kérelme a kiszabott bírság mérséklésére irányult. Elõadta, hogy a Közbeszerzési Bizottság 105/2000. (IX. 9.) számú határozata alapján elõre nem látható okból elõállt rendkívüli sürgõsség miatt folytatott le tárgyalásos eljárást, mert az újabb nyílt közbeszerzési eljárás eredményhirdetését követõ szerzõdéskötésig a feladat ellátását biztosítania kell.<br>
A tárgyalásos eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontját jelölte meg.<br>
Az alperes érdemi ellenkérelme a kereset elutasítására irányult, fenntartva azt az elõadását, miszerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjára a felperes az ajánlati felhívásban nem hivatkozott.<br>
Az elsõfokú bíróság ítéletével az alperes D.567/11/2000. számú határozatát hatályon kívül helyezte.<br>
Az ítélet indokolásában a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ának (1) bekezdése szerint lefolytatható közbeszerzési eljárásokat nevezte meg, majd a tárgyalásos eljárás feltételeire vonatkozó, a Kbt. 70. §-ának (1) bekezdésének a) és c) pontjaira hivatkozott.<br>
Rámutatott, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§-ának (1) bekezdése értelmében a hirdetmény közzététele nélküli tárgyalásos eljárás megkezdését jelentõ ajánlati felhívásnak tartalmaznia kell - egyebek mellett - a tárgyalásos eljárás Kbt. 70. §-a szerinti jogcímét, a Kbt. azonban nem írja elõ a jogszabályhely pontos megjelölését, ezért a felperes azáltal, hogy az ajánlati felhívásában a hirdetmény közzététele nélküli tárgyalásos eljárás alkalmazását szöveges indokolásával kellõen alátámasztotta, a jogszabályi elõírásnak eleget tett.<br>
A feladat ellátatlansága miatt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt rendkívüli sürgõsségi indok kétségtelenül fennállt.<br>
A felperes a 2000. november 14-én kelt levelében a tárgyalásos eljárás indokaként ugyan a nyílt eljárás eredménytelenségét jelölte meg, azonban a döntõbizottsági tárgyaláson indokként a sürgõsségre hivatkozott, ezért - az elsõfokú bíróság álláspontja szerint - eleget tett a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§-ának (1) bekezdésében foglalt követelményeknek.<br>
Az elsõfokú bíróság ítélete ellen az alperes fellebbezett, az elsõ fokú ítélet megváltoztatását és a felperes keresetének elutasítását kérte.<br>
Fellebbezésében arra hivatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése kifejezetten elõírja az ajánlatkérõ számára, hogy az ajánlati felhívásban kell megjelölni a tárgyalásos eljárás Kbt. 70. § szerinti jogcímét.<br>
A jogcím fennállásának tehát a tárgyalásos eljárás megindításának idõpontjában - amely az ajánlati felhívás kiküldését jelenti - kell fennállnia, és nem az alperes elõtti jogorvoslati eljárásban kell az ajánlati felhívástól eltérõ jogcímre hivatkozni. Fellebbezésében elõadta, hogy a felperes ajánlati felhívásában olyan jogcímet nem jelölt meg, amely a hirdetmény közzététele nélkül induló tárgyalásos eljárás jogalapja lehetett volna.<br>
A felperes a jogorvoslati eljárásban elõször a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének a) pontjára hivatkozott az eljárás jogcímeként, majd az eljárás során megtartott tárgyaláson módosította a jogcímet, és azt a Kbt. 70. § (1) bekezdésének c) pontjában jelölte meg.<br>
Fellebbezésében kiemelte, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjára alapított tárgyalásos eljárás megindításának feltétele sem állt fenn, melyet az ajánlat elfogadását követõen a szerzõdés megkötéséig eltelt idõvel kívánt alátámasztani.<br>
A felperes fellebbezési ellenkérelmében az elsõfokú bíróság ítéletének helybenhagyását kérte.<br>
A fellebbezés alapos.<br>
A Legfelsõbb Bíróság egyetért az elsõfokú bíróság által megállapított tényállással, nem osztja azonban az abból levont jogi következtetést.<br>
Az elsõfokú bíróság által is hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70/B. </a>§-ának (1) bekezdése egyértelmûen kimondja, hogy a tárgyalásos eljárás 70. § szerinti jogcímét az ajánlati felhívásnak kell tartalmaznia. Az ajánlati felhívásban a felperes olyan jogcímet, amelybõl a Kbt. 70. § (1) bekezdésének c) pontja szerinti rendkívüli sürgõsség fennállása megállapítható lett volna, nem jelölt meg; a tárgyalásos eljárás alkalmazását a nyílt eljárás eredménytelenségével indokolta, egyben utalva arra is, hogy az ismételt nyílt eljárás eredményhirdetéséig a kerületben az út karbantartásáról gondoskodni kell.<br>
Egyéb - elõre nem látható okból elõállt - rendkívüli sürgõsségre azonban az eljárás indokaként nem hivatkozott. Annak megjelölése, hogy a nyílt közbeszerzési eljárás eredménytelenül zárult, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének a) pontjára történõ hivatkozást jelentett, ugyanakkor a törvény ez esetben azzal a feltétellel engedi meg a tárgyalásos eljárás lefolytatását, ha a felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg. Ez pedig az adott esetben nem állt fenn, hiszen a felperes módosította a beszerzés tárgyát és mennyiségét, egy hónap idõtartamra 2 000 000 Ft összegben kötötte meg a vállalkozási szerzõdést. Az alperes által 2000. december 4-én tartott tárgyalásról készült jegyzõkönyv szerint a felperes képviselõje elismerte, hogy az ajánlati felhívás nem tartalmazta a rendkívüli sürgõsséget, hanem a nyílt eljárás eredménytelensége került feltüntetésre. Erre figyelemmel megsértette a Kbt. 71/B. § (1) bekezdésében foglaltakat. A jogkövetkezményekrõl az alperes a Kbt. 88. § (1) bekezdésének d) és f) pontja alapján, helytállóan döntött. A Kbt. 88. §-ának (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001. és 2002. évi költségvetésérõl szóló 2000. évi CXXXIII. törvény 59. §-ának (2) bekezdése szerint - a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (4) bekezdésében foglaltakra tekintettel - a közbeszerzési jogorvoslati eljárásokban kiszabható bírság legalacsonyabb mértéke 2002. december 31-ig 1 000 000 Ft, természetes személyek tekintetében 100 000 Ft.<br>
A kifejtettekre figyelemmel a Legfelsõbb Bíróság a Pp. 253. §-ának (2) bekezdése alapján az elsõfokú bíróság ítéletét megváltoztatta, és a felperes keresetét elutasította.<br>
A le nem rótt kereseti és fellebbezési illetéket a felperes számára az illetékekrõl szóló 1990. évi XCIII. törvény 5. §-ának (1) bekezdés b) pontjában biztosított teljes személyes illetékmentességre figyelemmel a 6/1986. (VI. 26.) IM rendelet 14. §-a értelmében az állam viseli.<br>
A másodfokú perköltségrõl a Legfelsõbb Bíróság a Pp. 239. §-a szerint alkalmazandó Pp. 78. §-ának (1) bekezdése alapján rendelkezett.<br>
<br>
Budapest, 2003. március 20.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Sára Katalin s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>