<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4492)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.187/10/2003.<br>
<br>
Tárgy: az Interreklám Holding Kft. jogorvoslati kérelme az Informatikai Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Interreklám Holding Kft. (1111 Budapest, Karinthy Frigyes u. 20., a továbbiakban: kérelmezõ) jogorvoslati kérelmének - melyet az Informatikai és Hírközlési Minisztérium (1077 Budapest, Dob u. 75-81., a továbbiakban: ajánlatkérõ) a minisztérium profiljának, jövõbe mutató jellegének megfelelõ installáció elkészítése (50 m2-es &plusmn;2,0% területre) tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdését.<br>
A jogsértés miatt a Döntõbizottság 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ tárgyalásos eljárás megindítására részvételi felhívást tett közzé a Közbeszerzési Értesítõ 2002. december 11-én megjelent számában a rendelkezõ részben megjelölt beszerzés tárgyában. Az eljárási forma választását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjában foglaltakkal indokolta. A felhívás 3. a) pontjában részletezte a beszerzés tárgyát és alapvetõ elvárásait.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1-10-ig terjedõ pontszámozással, a következõ bírálati részszempontok és hozzájuk rendelt súlyszámok alapján kívánt kiválasztani:<br>
- a kért ellenszolgáltatás összege	50<br>
- az ajánlott mûszaki megoldással az 50 m2 alapterülettel számolva a hasznos installációs felület nagysága (m2)	20<br>
- garanciavállalás ideje	15<br>
- elkészítési idõ vállalás	15<br>
A jelentkezési határidõre, 2003. január 6-ra a kérelmezõ és a Syma+SD Kft. nyújtott be jelentkezést. Ajánlatkérõ mindkét jelentkezést elfogadta és január 15-én a jelentkezõket ajánlattételre felhívta.<br>
Az eljárás során ajánlatkérõ négy alkalommal folytatott az ajánlattevõkkel tárgyalást, melyek során a beszerzés tárgyát többször módosította.<br>
Az elsõ tárgyaláson a Syma+SD Kft. ajánlata módosításaként javasolta a paravánfalak és a multimédiás eszközök ajánlatkérõ általi megvásárlása helyett azok bérbevételét.<br>
Ajánlatkérõnek a kérelmezõ felé feltett kérdésére kérelmezõ képviselõje úgy válaszolt, hogy a bérleti konstrukciós ajánlattételt õ is lehetségesnek tartja, a bérleti díj a bérbevétel számától függ.<br>
A második tárgyaláson mindkét ajánlattevõ ajánlatot tett a bérleti konstrukcióra is. Kérelmezõ három változatot ajánlott, melyek között szerepelt részleges és teljes bérleti konstrukció is.<br>
Az utolsó tárgyalásra az ajánlatkérõ által összeállított táblázatban rögzített szempontok szerint kellett a végsõ ajánlatot benyújtani. A táblázat szerint tulajdonba adandó eszközökre nettó ajánlati árat, a táblázatban "igen" megjelölésû eszközökre nettó bérleti díjat kellett megadni egy kiállítás idejére számolva. Az ajánlati áraknak tartalmazniuk kellett az installáció, a tervek engedélyeztetése, vizuális elemek, multimédiás technológiák, egyéb költségek árát/szolgáltatási díját.<br>
Ajánlattevõknek nyilatkozniuk kellett arra, hogy tudomásul veszik, hogy ajánlati kötöttségük ezen utolsó ajánlat benyújtásával kezdõdik.<br>
A kérelmezõ ajánlata szerint a bérleti díjak évi 10 kiállítás esetén érvényesek. Ajánlatkérõ kérdésére, miszerint a bérleti díjra adott ajánlatát a kiállítások számától függetlenül is fenntartja-e, kérelmezõ úgy nyilatkozott, hogy minimum 10 kiállítás kell ahhoz, hogy számára a munka "nullszaldós" legyen.<br>
A Syma+SD Kft. végsõ ajánlatában vállalta, hogy a kiállítások számától függetlenül az egész évi költségek a megajánlott árakkal/díjakkal együtt nem lépik túl a nettó 20 millió Ft-ot.<br>
Ajánlatkérõ bírálóbizottsága az elsõ részszempont értékelésére vonatkozóan úgy döntött, hogy azon eszközök bérleti díját, melyeket megvétel helyett célszerû a kiállítás idejére bérelni, hozzászámítja a megvásárlandó eszközök ajánlati árához. Javasolta a döntést hozónak, hogy a kiállítás egyszeri felépítésére vonatkozó szerzõdés helyett a lebontást és áthelyezést lehetõvé tevõ éves keretszerzõdés kerüljön aláírásra a nyertessel.<br>
Az április 2-án tartott eredményhirdetésen ajánlatkérõ a Syma+SD Kft. ajánlatát hirdette ki nyertesnek.<br>
Kérelmezõ április 16-án jogorvoslati kérelmet terjesztett elõ a Döntõbizottsághoz, melyben sérelmezte a beszerzés tárgya többszöri módosítását és azt, hogy sem az eredményhirdetésen elhangzottakból, sem az összegzésbõl nem lehetett megállapítani az értékelés alapját képezõ ajánlati adatokat (bérleti díjakat, ajánlati árakat). A jogorvoslati eljárásban tartott tárgyaláson kérelmét az összegzés tartalma elégtelenségének kifogásolására szorította. Nem vitatta, hogy ajánlatánál kedvezõbb volt a nyertes ajánlata.<br>
Ajánlatkérõ az összegzéssel kapcsolatos kérelemre elõadta, hogy az azért nem tartalmazta az ajánlati árakat, mert azok a nyertessel való szerzõdés megkötéséig nem nyilvánosak. A "tájékoztató az eljárás eredményérõl" dokumentumban már feltüntette a nyertes árát, ennek, valamint a saját ajánlati árának ismeretében kérelmezõ ellenõrizhette a döntés helytállóságát.<br>
Közölte, hogy a nyertessel a szerzõdést megkötötte. A szerzõdésben egy alkalommal rendezendõ kiállítás ajánlati ára került rögzítésre, a tárgyidõszakra rendelkezésre álló 19 millió Ft a szerzõdésben keretösszegként lett kikötve.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásában keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetés követõ öt munkanapon belül meg küldeni az összes ajánlattevõnek."<br>
Az 5. sz. melléklet szerinti az összegzésnek tartalmaznia kell:<br>
"2. a) Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei"-t.<br>
"b) Az a) pont szerinti ajánlatok értékelése a következõ táblázatba foglalva:"<br>
"c) A táblázatban szereplõ értékelési pontszámok indokolása:"<br>
A Döntõbizottság megvizsgálta az ajánlatkérõ által készített összegzést és megállapította, hogy az nem tartalmazza az ajánlatoknak a részszempontok szerinti tartalmi elemeit (ajánlati ár, hasznos installációs terület, garanciavállalás, elkészítési idõ) és ezeket az eredményhirdetésen szóban sem ismertette. A pontszámok indoklásaként is mindössze csak az szerepelt az összegzésben, hogy "következetesen alkalmazta az ajánlati felhívásban megadott értékelési részszempontokat, valamint azt a pontozási algoritmust, amely az ajánlatkérési dokumentációban részletesen ismertetésre került."<br>
Az összegzés a) pontjában ismertetendõ adatoknak az a rendeltetésük, hogy azok alapján az ajánlattevõ(k) megismerhessék a bírálati részszempontokból releváns többi ajánlatban lévõ ajánlati elemeket. A c) pontban azokat az indokokat kell közölni, amelyek alapján az adott részszempontból ajánlatkérõ a b) pont szerinti táblázatban szereplõ pontszámokat adta az ajánlattevõknek. (Ha a részszempontok szerinti ajánlati elemek mindegyike számszerû adat, akkor elegendõ a pontozási módszerre való hivatkozás, mert számszerû adatok összehasonlításánál az ajánlati elem és a pontozási módszer összevetésébõl megállapítható a pontozás helyessége.)<br>
A Döntõbizottság megállapította, hogy ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete 2. a) pontjában meghatározottak szerint készítette el az összegzést, ezáltal megsértette a Kbt. 61. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A jogsértés miatt a Döntõbizottság 1 000 000 Ft bírságot szabott ki ajánlatkérõ terhére. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén kötelezõ a bírság jogkövetkezmény alkalmazása.<br>
A bírság mértéke a 88. § (4) bekezdése értelmében minimum 1 000 000 Ft, maximum a beszerzés tárgya értékének 30%-a. A beszerzés értéke 19 millió Ft.<br>
A Döntõbizottság a minimumbírságot szabta ki, a bírság mértéke megállapításánál tekintetbe vette az alacsony beszerzési értéket, valamint azt, hogy ajánlatkérõ eljárást lezáró döntése - kérelmezõ által elismerten - helytálló volt.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. május 23.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>