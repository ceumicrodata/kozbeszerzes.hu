<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4394)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.194/14/2003.<br>
<br>
Tárgy: a MAKÉP Kft. jogorvoslati eljárása Gyermely Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MAKÉP Kft. (2800 Tatabánya, Szegfû u. 41-43., a továbbiakban: kérelmezõ) által Gyermely Község Önkormányzata (2821 Gyermely, Petõfi tér 1., képviseli: dr. Nyírán Gergely ügyvéd, 1119 Budapest, Bánfai utca 6., a továbbiakban: ajánlatkérõ) "Gyermelyi Általános Iskola és Óvoda bõvítése és átalakítása" tárgyú közbeszerzési eljárása ellen indított jogorvoslati eljárást megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2003. március 12-i számában ajánlati felhívást jelentetett meg 1476/2003. sz. alatt nyílt eljárásra a rendelkezõ részben meghatározott közbeszerzés tárgyában.<br>
Az ajánlati felhívás szerint a részajánlat tétele nem volt megengedett. A teljesítés határidejére vonatkozóan a felhívás 4. pontja szerint az szerepel, hogy 2004. július 31. (Ajánlatkérõ korábbi teljesítést is elfogad). A felhívás 9. pontjában ajánlatkérõ a pénzügyi teljesítés feltételeként 30 napos fizetési határidõt határozott meg. A felhívás 13.a pontjában meghatározott elbírálási szempont a legalacsonyabb összegû ellenszolgáltatás.<br>
Az ajánlatkérõ dokumentációt is készített, amelyet kérelmezõ 2003. március 25-én vásárolt meg. A dokumentáció része volt a "Kiegészítés" címû irat, amely tartalmazza a beruházás fontosabb adatait, így a befejezési határidõt, mely 2003. augusztus 20., a parkosítás befejezési határideje 2003. szeptember 15., az üzembe helyezés 2003. szeptember 20.<br>
Ajánlatkérõ 2003. április 11-én konzultációt tartott, ahol az ajánlattevõk írásban feltett kérdéseire válaszolt, valamint tájékoztatta az ajánlattevõket a legfontosabb határidõkrõl és a fizetés feltételeirõl. A befejezési határidõ 2003. augusztus 20., üzembe helyezés, használatbavétel 2003. szeptember 5., a fizetés feltétele az elsõ részszámla legalább 20% igazolt teljesítés esetén 2003. július 15., második részszámla legalább 90% igazolt teljesítés esetén 2003. szeptember 15., utolsó végszámla esetén 100% teljes elszámolás 2004. január 10-15.<br>
A kérelmezõ 2003. április 18-án nyújtott jogorvoslati kérelmét, melyben kérte, hogy a Döntõbizottság vizsgálja ki az eljárást, állapítsa meg, hogy az ellentétes az 1995. évi XL. törvénnyel, semmisítse meg az eljárást és állapítsa meg, hogy a dokumentáció ellenértéke kérelmezõnek visszajár.<br>
A jogorvoslati kérelem indokaként azt jelölte meg, hogy a felhívás szerint a teljesítés határideje 2004. július 31. A felhívás alapján megvásárolták a dokumentációt, miután azt tanulmányozták, felfedezték, hogy abban befejezésként 2003. augusztus 20. üzembehelyezési idõpontként 2003. szeptember 5. volt megjelölve. Úgy gondolták, hogy ezek az idõpontok tévesek. A konzultáción szembesültek azzal, hogy nem a felhívásban meghirdetett teljesítési határidõre, hanem majdnem egy évvel korábban kell teljesíteni. Ezen túl a felhívástól eltérõen a konzultáción közölt számlázási feltételekkel az Önkormányzat olyan többletterhet ró a pályázókra, amely hátrányosan érinti õket.<br>
A Döntõbizottság ideiglenes intézkedésként az eljárást D.194/10/2003. számú határozatával felfüggesztette.<br>
A kérelmezõ 2003. május 9-én a tárgyaláson elõterjesztett kérelmében bejelentette, hogy a jogorvoslati kérelmét visszavonja.<br>
A közbeszerzésekrõl szóló - többször módosított 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Bizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a rendelkezõ részben foglaltak szerint a jogorvoslati eljárást megszüntette. Az eljárás megszüntetésére tekintettel a D.194/10/2003. számú ideiglenes intézkedést tartalmazó határozat is hatályát veszti.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Bizottság határozata ellen nincs helye fellebbezésnek. Akinek jogát vagy jogos érdekét a Bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát. <br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.<br>
<br>
Budapest, 2003. május 9.<br>
<br>
Dr. Csanádi Péter s. k.,	Divinyi Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>