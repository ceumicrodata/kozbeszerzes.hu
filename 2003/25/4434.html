<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4434)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.177/7/2003.<br>
<br>
Tárgy: a Döntõbizottság elnöke hivatalból kezdeményezett jogorvoslati eljárása a "Balaton és Sió" Térségfejlesztõ Kht. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság elnöke (1024 Budapest, Margit krt. 85., a továbbiakban: kezdeményezõ) által a "Balaton és Sió" Térségfejlesztõ Kht. (8600 Siófok, Fõ tér 1., nevében eljár: FETÉV-SZER Kft., 8000 Székesfehérvár, Szt. Vendel u. 17/A., a továbbiakban: ajánlatkérõ) "Dél-Balaton és Sió völgye regionális kommunális hulladékgazdálkodási rendszer ISPA-projekt (2002/HU/16/P/PE/018) megvalósítására irányuló nemzetközi eljáráshoz 7 tenderdokumentáció elkészítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. február 5-én a rendelkezõ részben megjelölt beszerzés tárgyában a Közbeszerzési Értesítõ 6. számában 0509/2003. szám alatt meghívásos gyorsított közbeszerzési eljárás megindítására részvételi felhívást tett közzé.<br>
A közbeszerzési eljárást 2003. március 26-án az ajánlatkérõ értékelõbizottsága eredménytelennek nyilvánította a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján és a Kbt. 71/B. § (1) bekezdése alapján hirdetmény közzététele nélküli tárgyalásos új eljárás megindítását kezdeményezte 2003. március 28-án.<br>
Az ajánlatkérõ 2003. március 28-án értesítette a Döntõbizottság elnökét a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján hirdetmény közzététele nélküli tárgyalásos eljárás megindításáról.<br>
Ajánlatkérõ ajánlattételre az UTIBER Közúti Beruházó Kft.-t, ForEnvixon Környezetvédelmi és Mérnöki Szolgáltató Kft.-t és a Technoplus Kft.-t hívta fel.<br>
Az ajánlati felhívásban az ajánlatkérõ az eljárás indokaként az EB Delegáció érkezését és a velük való együttmûködést, valamint az ISPA-projekt szorított határidejét jelölte meg.<br>
Az eljárás megindításának indokaként továbbá megjelölte, hogy a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja értelmében egyik ajánlattevõ sem tett az ajánlatkérõnek a 32. § (2) bekezdése szerint rendelkezésre álló anyagi fedezet mértékére tekintettel - megfelelõ ajánlatot.<br>
Az eljárás tárgyát képezõ ISPA-projekt elõkészítése - a megvalósíthatósági tanulmány, a különbözõ környezeti hatásvizsgálatok és geodéziai felmérések, valamint a rekultivációs felmérések - rendkívüli körültekintést és sok idõ emésztettek fel.<br>
Az ajánlati felhívásban az összességében legelõnyösebb bírálati szempont került megjelölésre, valamint a beadandó iratok köre, illetve a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerinti tartalmi elemek.<br>
A Döntõbizottság elnöke 2003. április 14-én kezdeményezett eljárást ajánlatkérõ fenti közbeszerzési eljárása ellen, mivel az ajánlatkérõnek a tárgyalásos eljárás megindításáról a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja esetén hirdetménnyel kell az ajánlattevõket részvételre felhívnia. Indítványozta, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.<br>
A FETÉV-SZER Kft. 2003. április 18-án kelt levelében bejelentette, hogy fenti tárgyú hirdetmény közzététele nélküli tárgyalásos közbeszerzési eljárásra vonatkozó ajánlati felhívását, az ajánlatkérõ "Balaton és Sió" Térségfejlesztõ Kht. egyetértésével visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi IV. tömény (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a hivatalból indított vagy folytatott eljárást - ha a megindításra okot adó körülmény már nem áll fenn - megszünteti és errõl értesíti azokat akik az eljárás megindításáról értesültek.<br>
A fenti rendelkezésekre tekintettel a döntõbizottság a rendelkezõ részben foglaltak szerint a kezdeményezõ irat alapján hivatalból megindított jogorvoslati eljárást megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 25.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>