<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4465)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.167/20/2003.<br>
<br>
Tárgy: a RexTerra Kft. I. sz. kérelmezõ és a Mecsekérc Rt. II. sz. kérelmezõ jogorvoslati kérelmei a Környezetvédelmi és Vízügyi Minisztérium ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága RexTerra Építõipari Fõvállalkozó és Környezetvédelmi Szolgáltató Kft. (6400 Kiskunhalas, Szilády Á. u. 5-7., képv.: dr. Deák Krisztina ügyvéd, 7100 Szekszárd, Jókai u. 22., a továbbiakban: kérelmezõ I.) és a Mecsekérc Rt. (7633 Pécs, Esztergár L. u. 19., a továbbiakban: kérelmezõ II.) által, a Környezetvédelmi és Vízügyi Minisztérium (1011 Budapest, Fõ u. 44-50., nevében eljáró: Környezetgazdálkodási Intézet, 1068 Budapest, Szófia u. 9., képv.: dr. Patay Géza ügyvéd, 1026 Budapest, Pasaréti u. 72., a továbbiakban: ajánlatkérõ) "Algyõ, Farki rét 8. kiegészítõ tényfeltárás, Simontornya, Bõrgyár Rt. "f.a." területen és közvetlen környezetében részletes tényfeltárási feladatok elvégzése" tárgyú közbeszerzési eljárása ellen benyújtott jogorvoslati kérelmei közül a Kérelmezõ I. jogorvoslati kérelmének részben helyt ad, és megállapítja, hogy ajánlatkérõ az Algyõ, Farki rét 8. sz. részterület tekintetében megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõ eljárást lezáró döntését az Algyõ, Farki rét 8. sz. részterület tekintetében megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.<br>
A kérelmezõ II. jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ I. részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Az eljárás során felmerült költségeiket egyebekben a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapítja meg.<br>
Ajánlatkérõ 2002. december 18. napján, a Közbeszerzési Értesítõ (K. É.) 51. számában ajánlati felhívást tett közzé a rendelkezõ részben meghatározott beszerzés tárgyában.<br>
Ajánlatkérõ a felhívás 3. a) pontjában a beszerzés tárgyát és mennyiségét az alábbiak szerint részletezte:<br>
<br>
1. Algyõ, Farki rét 8. sz. alatti területen, a korábban elvégzett lokalizációs kármentesítés hatásának ellenõrzése céljából a területen és a közvetlen környezetében kiegészítõ tényfeltárási dokumentáció készítése,<br>
<br>
2. Simontornya Bõrgyár Rt. "f.a." területén és a hozzá közvetlenül csatlakozó üzemi területen kívüli területeken a bõrgyár mûködése következtében, a felszín alatti közegben okozott környezetszennyezés megismerésére, lehatárolására részletes tényfeltárási dokumentáció készítése.<br>
Ajánlatkérõ meghatározta, hogy a két részfeladatra részajánlatot lehet tenni, de a részterületeket nem lehet tovább bontani.<br>
Az ajánlati felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlyszámaival. E szerint:<br>
részszempontok	súlyszámok<br>
- a kért ellenszolgáltatás összege	6<br>
- a vállalt feltárások száma	3<br>
- a vállalt vizsgálatok száma	3<br>
- a tényfeltárási dokumentációban rögzített vizsgálati eredményekért és az ezekbõl levont következtetésekért vállalt jótállás idõtartama	1,5<br>
- a jótállás idõtartamára vállalt biztosíték mértéke	1,5<br>
- a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bek. d) pontja szerinti kis- és középvállalkozások részvételi esélyének növelése	0,4<br>
Az adható pontszámokat 1-100 határozta meg ajánlatkérõ, valamint rögzítette az elbírálás módszerét oly módon, hogy a legjobb ajánlati elem a maximális pontot kapja, a többi a legjobbhoz arányosított pontszámot kap.<br>
A 16. pontban ajánlatkérõ a hiánypótlás lehetõségét kizárta.<br>
Ajánlatkérõ részletes dokumentációt bocsátott ajánlattevõk rendelkezésére külön-külön mindkét részterület tekintetében, melyekben meghatározta a részletes ajánlati feltételeket, csatolandó dokumentumokat és a tényfeltárás célját és feladatát. Mindkét dokumentációba csatolta az illetékes Környezetvédelmi Felügyelõség határozatát.<br>
Az Algyõ, Farki rét 8. sz. alatt részterület tekintetébe kiadott dokumentáció 11. oldalán ajánlatkérõ ismertette a kiegészítõ tényfeltárás célját és a feladatot.<br>
E körben ajánlatkérõ az elsõ bekezdésben elõírta, hogy a végrehajtandó feladat az Algyõ, Farki tér 8., 01440/7 hrsz.-ú területen, a korábban elvégzett lokalizációs mûszaki beavatkozás (kármentesítés) hatásának ellenõrzése céljából, a területen és közvetlen környezetében kiegészítõ tényfeltárási dokumentáció készítése a dokumentációban is csatolt Környezetvédelmi Hatóság által kiadott határozatban foglaltak szerint. Ajánlatkérõ a kiegészítõ tényfeltárás elvégzésére kötelezõ környezetvédelmi hatósági határozatot a dokumentáció 1. sz. mellékleteként csatolta a dokumentációhoz.<br>
A dokumentáció 11. oldal 2. bekezdésében pedig ajánlatkérõ az alábbiakat közölte:<br>
"A kiegészítõ tényfeltáró vizsgálatok feladata megfelelõ információk szolgáltatása az érintett terület környezetszennyezettségi állapotáról, amely alapján mérlegelhetõ a további intézkedések szükségessége, és meghatározható azok módja. Közvetlen célja a területen lévõ szennyezõ források feltárása, a talaj és felszín alatti vízszennyezések megismerése, lehatárolása, készletezése, a szennyezettség felmérése és a kockázat mérlegelése."<br>
A dokumentáció 1. sz. mellékleteként csatolt hatósági határozatban rögzítésre került, hogy a mintavételeket és a méréseket csak akkreditált labor végezheti.<br>
A kötelezõ hatósági határozatban foglaltakat ismételte meg ajánlatkérõ a dokumentáció 12. oldalának 4. bekezdésében, mely szerint mintavételekét és méréseket csak akkreditált laboratórium végezhet.<br>
A dokumentáció III. B. függelékének 3. oldalán szerepelt továbbá, hogy az analitikai vizsgálatokat csak az adott vizsgálattípusra akkreditált laboratórium mérése esetén fogadja el.<br>
Ajánlatkérõ a dokumentáció III. A. függelékének 1. táblázatában ismertette a tételes mûszaki tartalom összesítõ táblázatát a tényfeltárás körében. Ezen táblázat körében ajánlatkérõ megadta az elõkészítõ munkákat, az elvégzendõ terepi munkákat, illetve az elvégzendõ laboratóriumi vizsgálatokat mind talajra, mind talajvízre.<br>
Ajánlatkérõ a táblázat végén *-gal jelezte, hogy mely vizsgálatok esetén lehetséges a projektre jellemzõkkel a listát kiegészíteni (ezek voltak a mikrobiológiai, a levegõvizsgálat és a hulladékvizsgálat.)<br>
A Simontornya Bõrgyár Rt. "f.a." részterület tekintetében kiadott dokumentáció 6. oldalán 1.2. pontban ajánlatkérõ ismertette a kiegészítõ tényfeltárás célját és a feladatot.<br>
E körben ajánlatkérõ az elsõ bekezdésben elõírta, hogy a végrehajtandó feladat és annak célja a dokumentációban is csatolt Környezetvédelmi Hatóság által kiadott határozatban foglaltak szerint. Ajánlatkérõ a részletes tényfeltárás elvégzésére kötelezõ Környezetvédelmi hatósági határozatot a dokumentáció 1. sz. mellékleteként csatolta a dokumentációhoz.<br>
A dokumentáció 6. oldal, 1.2. pont 2. bekezdésében pedig ajánlatkérõ az alábbiakat közölte:<br>
"A tényfeltárás célját képezi a telephelyen azoknak a területeknek a feltárása és lehatárolása, amelyek nem szennyezettek, következésképpen ahol további tevékenység korlátozás nélkül folytatható. A tényfeltárás további célja a telephelyen belül és annak közvetlen környezetében a szennyezett területek feltárása, lehatárolása, a szennyezés minõségének és mértékének a meghatározása további intézkedés megtervezése céljából…"<br>
A dokumentáció 1. sz. mellékleteként csatolt hatósági határozatban rögzítésre került, hogy a szennyezés kiterjedését, valamint a terület földtani, hidrogeológiai és talajtani adottságait fel kell mérni.<br>
Ajánlatkérõ a dokumentáció III. A. függelékének 1. táblázatában ismertette a tételes mûszaki tartalom összesítõ táblázatát a tényfeltárás körében. Ezen táblázat körében ajánlatkérõ megadta az elõkészítõ munkákat, az elvégzendõ terepi munkákat, illetve az elvégzendõ laboratóriumi vizsgálatokat mind talajra, mind talajvíz esetén.<br>
Ajánlatkérõ a táblázat végén *-gal jelezte, hogy mely vizsgálatok esetén lehetséges a projektre jellemzõkkel a listát kiegészíteni (ezek voltak a mikrobiológiai, a levegõvizsgálat és a hulladékvizsgálat.)<br>
Ajánlatkérõ a dokumentáció "B" függelék B.3 pontja körében a 9. oldalon meghatározta, hogy melyek az általános vízkémiai vizsgálat vizsgálandó komponensei. Ezek között szerepelt a vezetõképesség és a pH-vizsgálatok.<br>
Az ajánlattételi határidõre, 2003. február 10. napjára az 1. részfeladat tekintetében 8, a 2. részfeladat tekintetében 10 ajánlat érkezett.<br>
Az elsõ részfeladatra ajánlatot nyújtott be a kérelmezõ I., a Hidroép-Kovács Kft., a Mélyépterv Kft., az ENQUA Kft., a VIDRA Kft., a PYRUS-RUMPOLD Rt., az ATLAS Szövetkezet és a "BIOKÖR" Kft.<br>
A második részterületre ajánlatot a kérelmezõ II., a "BIOKÖR" Kft., a BIOPETROL Kft., az ENVIRONVEST Kft., a "KRISTÁLY-99" Kft., a "Vituki Innosystem" Kft., a VIDRA Kft., a MÉLYÉPTERV Kft., az ENQUA Kft. és a MEGATERRA Kft. nyújtott be.<br>
Ajánlatkérõ a bontást követõen megvizsgálta az ajánlatokat, értékelte, majd a nyilvános eredményhirdetésre 2003. április 1-jén került sor. Ajánlatkérõ döntése alapján az 1. részfeladat nyertese a Pyrus Rumpold Rt., második kérelmezõ I. A 2. részfeladat nyertese a MEGATERRA Kft., második a kérelmezõ II. lett.<br>
Kérelmezõ I. 2003. április 8-án nyújtott be jogorvoslati kérelmet a Döntõbizottsághoz, melyben ajánlatkérõ eljárást lezáró döntését sérelmezte az 1. részfeladat tekintetében. Álláspontja szerint ajánlatkérõ az általa az ajánlatban vállalt 3098 vizsgálat helyett 142 vizsgálatot vett figyelembe az értékelésnél. Elõadta, hogy helyes értékelés esetén õ lenne az eljárás nyertese.<br>
Ajánlatkérõ az I. sz. kérelmezõ kifogásaira elõterjesztett észrevétele szerint az értékeléskor a 3. részszempont tekintetében valóban vétettek számítási hibát, kérelmezõnél az értékelt 142 vizsgálat helyett 162 vizsgálatot kellett volna figyelembe venni, ez azonban az eljárást lezáró döntést nem befolyásolja. Ajánlatkérõ elõadta továbbá, hogy a kérelmezõ I. ajánlatában szereplõ mely vizsgálatokat miért nem vett figyelembe az értékelésnél:<br>
Hidrogeológiai vizsgálat (6 db), amely a feltárás és figyelõkút építésének részét képezi és nem a szennyezettség meghatározására irányul. Ebbõl következik, hogy nem sorolható az államigazgatási határozat és a dokumentáció által meghatározott vizsgálatok közé.<br>
Toxikus nehézfém (talajra): 6 db ICP-mérést fogadott el a 120 helyett, mert az ajánlatban ennyi szerepelt. 1 méréssel több komponens is meghatározható - méréstípustól függõen. Ajánlatkérõ a 10/2000. (VI. 2.) KöM-EüM-FVM-KHVM rendeletben meghatározott egy elemcsoportra vonatkozó mérést vett figyelembe, függetlenül attól, hogy az hány elemre vonatkozik.<br>
Szervetlen vegyületek (ammónium talajra): 60 db vizsgálatot nem vett figyelembe, mert nem része a feladatnak.<br>
Toxikus nehézfém (talajvízre): kérelmezõ által megjelölt 6 helyett 80-at vett figyelembe.<br>
AOX (talajvízre): 30 vizsgálatot nem fogadott el, mert nem minõsül akkreditált vizsgálatnak.<br>
XRF-vizsgálatok: 2800 db XRF-vizsgálat nem minõsül akkreditált vizsgálatnak, ezért nem fogadta el.<br>
Ajánlatkérõ álláspontja, hogy az elõadott észrevételei alapján jogszerûen végezte el az ajánlatok értékelését, jogsértést nem követett el, így kéri a kérelem elutasítását.<br>
Kérelmezõ I. az ajánlatkérõ észrevételére tekintettel elõadta, hogy az ajánlati dokumentációban csak akkreditált laboratórium szerepelt, akkreditált vizsgálat nem, mert a vizsgálatokat nem is akkreditálják. A dokumentáció szerint a szabványjegyzékben nem szereplõ eljárások, ill. nem szabványosított eljárások alkalmazása megengedett volt, csak részletes leírást kellett mellékelni arról. Ezt kérelmezõ I. meg is tette.<br>
Kérelmezõ I. elõadta, hogy ajánlatkérõ a vizsgálatok körét utólag szûkítette. A hatósági elõírás azt a követelményt írja elõ, hogy a készítendõ tényfeltárás a szennyezettséget, a kockázatos anyagokat vizsgálja. Azért, mert a hatóság bizonyos elemek vizsgálatát elõírta, nem jelenti azt, hogy felülírta a magasabb rendû jogszabály összes szennyezõ és kockázatot jelentõ elem felderítésére és vizsgálatára vonatkozó kötelezését.<br>
Kérelmezõ I. kifejtette továbbá, hogy az egyes vizsgálatok mellõzése körében tett ajánlatkérõ észrevételeket elfogadni nem tudja. Ajánlatkérõ a dokumentációban az értékelendõ vizsgálatok körét nem határozta meg, azt sem az általa hivatkozott államigazgatási határozat, sem a vonatkozó jogszabályok, sem a dokumentáció nem határozza meg taxatíve.<br>
Kérelmezõ I. álláspontja szerint ajánlatkérõ utóbb szûkíti, illetve ragad ki egyes vizsgálatokat és von az értékelés körébe.<br>
Kérelmezõ I. a tárgyaláson az ajánlatkérõ által figyelembe vett vizsgálatokat a toxikus nehézfémre (talajra és talajvízre) vonatkozóan elfogadja, ezen vizsgálatok ajánlatkérõ által figyelembe vett számát továbbiakban nem kifogásolta, erre vonatkozó kérelmét visszavonta.<br>
Kérelmezõ I. kiegészítõ kérelmet is benyújtott, melyben a Hidroép-Kovács Kft. és a Pyrus Rumpold Rt. ajánlatának érvénytelenségét kérte megállapítani. Álláspontja szerint rossz áfakulccsal határozták meg az ajánlati árat, ezért a bruttó vállalási áruk nem állapítható meg egyértelmûen. E körben kérelmezõ I. a tárgyaláson tett és írásban csatolt nyilatkozata alapján sérelmezte, hogy jogellenes értékelést eredményezett a bruttó ajánlati árak összehasonlítása ajánlatkérõ részérõl. Azzal, hogy ajánlatkérõ nem vette figyelembe az ajánlati árak áfatartalma közötti eltérést, megsértette a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdését is. Elõadta továbbá, hogy elvégezve az ajánlatok értékelését a nettó árak alapján - nem változtatva az ajánlatkérõ által figyelembe vett vizsgálatok számán - az eljárás nyertesei lettek volna 890 ponttal (míg a nyertesnek hirdetett ajánlattevõ pontszáma csak 886 lenne).<br>
Ajánlatkérõ az áfakulcs tekintetében tett kérelmezõi kifogásokat megalapozatlannak tartja, elõadja, hogy ajánlatkérõnek nincs joga felülbírálni, hogy ajánlattevõ a beszerzés keretében megrendelni kívánt szolgáltatást milyen áfakulcs alá sorolja. Ajánlattevõ kötelezettsége és felelõssége a számla kiállítása, illetve az áfa megfizetése. Annak a megállapítása, hogy a szolgáltatást nyújtó jogszerûen állapította-e meg az áfakulcsát, az adóhatóság hatáskörébe tartozik ajánlatkérõ megítélése szerint. Ajánlatkérõ kifejtette továbbá, hogy miután az értékelés részszempontja a kért ellenszolgáltatás összege volt, jogszerûen lett a bruttó összeg értékelve, hiszen ajánlatkérõnek az áfával növelt összeget kell mint ellenszolgáltatást megfizetnie.<br>
Kérelmezõ II. 2003. április 14-én nyújtott be jogorvoslati kérelmet, melyben ajánlatkérõ eljárást lezáró döntését sérelmezte a 2. részfeladat "Simontornya Bõrgyár Rt. "f.a." részletes tényfeltárási dokumentáció készítése tekintetében. Kérelmezõ II. álláspontja szerint ajánlatkérõ nem tiltotta meg, hogy a meghatározott vizsgálatokon felül ajánlattevõk saját tapasztalatuk alapján "plusz"-vizsgálatokat ajánljanak meg, ezért ezeket értékelnie kellett volna.<br>
Ajánlatkérõ észrevételében kérte a Kérelmezõ II. kérelmének elutasítását. Elõadta, hogy a megállapított pontszámok megfelelnek az ajánlatokban foglaltaknak. Továbbiakban elõadta, hogy mely vizsgálatokat miért nem vettek figyelembe az értékelésnél:<br>
pH és fajlagos vezetõképesség vizsgálata (350-350 vizsgálat) a "talaj vizes kivonatának általános kémiai vizsgálatának" része, melyet ott (10 db vizsgálat) figyelembe is vettek.<br>
Talajmechanikai vizsgálatok: nem analitikai vizsgálatok, fizikai jellemzõk meghatározására szolgálnak, szennyezõdés lehatárolására nem alkalmasak. Szulfidvizsgálatok: az ajánlatban 2 × 25 vizsgálat szerepel, valószínûleg tévedésbõl, ajánlatkérõ 1 × 25 vizsgálatot figyelembe vett.<br>
Kérelmezõ II. a jogorvoslati tárgyaláson a talajmechanikai és a szulfidvizsgálatok értékelésének kifogásolására irányuló kérelmi elemeit visszavonta, kizárólag a pH- és fajlagosvezetõképesség-vizsgálatok figyelmen kívül hagyását kifogásolta.<br>
Ajánlatkérõ elõadta, hogy a dokumentáció szerint a pH- és fajlagosvezetõképesség-vizsgálatokat az általános vízkémiai vizsgálat körében határozta meg a dokumentáció B. Függelék B.3. pontjában, annak 9. oldalán.<br>
Ezen vizsgálatok körében meghatározta a vizsgálandó komponenseket, amelyek között volt található a vezetõképesség és a pH komponens vizsgálata. Az értékelés során ezen vizsgálatsor körében figyelembe is vették, azonban külön, önálló vizsgálatként nem. Ajánlatkérõ kifejtette, hogy a kérelmezõ II. által a talajban végezni kívánt pH- és fajlagosvezetõképesség-vizsgálatok a szennyezõdés lehatárolására, annak minõségi, mennyiségi értékeire nem adnak megfelelõ válaszokat.<br>
Kérelmezõ II. észrevételében kifejtette, hogy a talajban végzett pH- és vezetõképesség-vizsgálatokkal arra lehet választ adni, hogy a vizsgált területen történt-e szennyezõdés és ezt követõen a szennyezõdés lehatárolása már sokkal költségkímélõbb módon történhet meg.<br>
A Döntõbizottság 2003. május 8. napján a D.167/17/2003. számú határozatában ideiglenes intézkedéssel élt, az Algyõ, Farki rét 8. részterület tekintetében a szerzõdés megkötését megtiltotta.<br>
A Döntõbizottság megállapította, hogy a kérelmezõ I. jogorvoslati kérelme részben megalapozott az alábbiak szerint.<br>
Az ajánlatok áfatartalmának eltérõ voltára alapított - ajánlatok érvénytelensége és az értékelés nem megfelelõ volta az ajánlati ár tekintetében - kérelmi elemek megalapozatlanok.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A Döntõbizottság a közbeszerzési eljárás iratai alapján megállapította, hogy a Pyrus Rumpold Rt. nyertes ajánlattevõ bruttó ajánlati ára 3 969 504 Ft volt, a kérelmezõ I. ajánlati ára bruttó 9 948 750 Ft volt, míg a Hidroép-Kovács Kft. bruttó 8 446 480 Ft bruttó ajánlati árat vállalt.<br>
A Pyrus Rumpold Rt. és a Hidroép-Kovács Kft. ajánlatában egyértelmûen, konkrétan 12% áfa tartalmat rögzített.<br>
Az ajánlatkérõ az értékelés során az ajánlattevõk ajánlataiban szereplõ bruttó ajánlati árakat vette figyelembe és értékelte.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése értelmében az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
Ajánlatkérõ a dokumentáció III/A.) függelék 2. sz. mellékleteként, a részletes szerzõdési feltételek között a teljes vállalkozási díjat (amely a bruttó összeget jelenti) ajánlattevõk által kérte meghatározni, így az áfatartalmat is.<br>
A fentiek alapján rámutat a Döntõbizottság, hogy ajánlattevõk az ajánlatuk tartalmát az ajánlati felhívás, illetve a dokumentációban elõírtaknak megfelelõen állították össze, e körben nem tértek el a dokumentáció elõírásaitól, így alaptalanul hivatkozik a kérelmezõ I. a nyertes és a Hidroép-Kovács Kft. ajánlatának érvénytelenségére az ajánlati ár áfatartalma okán.<br>
Az ajánlati ár áfatartalmának meghatározása ajánlattevõ feladata és kötelezettsége volt, ajánlatkérõ esetében a bruttó ajánlati ár bír relevanciával, mert költségvetési szerv révén nem jogosult a megfizetett áfa visszaigénylésére, így számára a bruttó ár jelenti az ellenszolgáltatás értékét.<br>
A Kbt. szabályai szerint a közbeszerzési eljárásban egy ajánlat érvénytelensége megállapításának akkor van jogszerûen helye, ha a Kbt. 52. § (2) bekezdésben meghatározott valamelyik érvénytelenségi ok fennállása megállapítható.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése szerint pedig érvénytelenséget megalapozó okok:<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
Tekintve hogy a fent ismertetett okok egyike körében sem vonható kérelmezõ I. által kifogásolt áfatartalom meghatározása, így a törvény szabályai szerint nem állapítható meg jogszerûen érvénytelenség a nyertes és a Hidroép-Kovács Kft. ajánlattevõvel szemben a kérelmezõ I. által kifogásolt ok miatt.<br>
Alaptalanul hivatkozott továbbá a kérelmezõ I. a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésére, mely értelmében az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást.<br>
Ajánlatkérõ ugyanis az ajánlattevõ által az ajánlatban kért ellenszolgáltatás összegét köteles megfizetni. Az, hogy az ajánlattevõ hibásan képzi az árát, nem az ajánlatkérõ kompetenciájába tartozik, sõt a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése alapján még abban az esetben sem állt volna módjában az ajánlattevõknek, illetve ajánlatkérõnek módosítania a ajánlatban megadott ajánlati árakat, ha a felek észlelik az eltérõ áfatartalom-meghatározást.<br>
A helytelen, hibás ajánlati ár képzésének következményeit egyedül az ajánlattevõnek kell viselnie.<br>
Alaptalanul hivatkozott a kérelmezõ I. továbbá arra is, hogy ajánlatkérõnek a nettó ajánlati árakat kellett volna összehasonlítania.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az értékelés részszempontjaként a kért ellenszolgáltatás összegét határozta meg, a kért ellenszolgáltatás összege pedig a megajánlott teljes vállalkozási díjat jelenti, tehát bruttó ajánlati árat, így ajánlatkérõ nem követett el jogsértést, amikor az elsõ értékelési részszempont körében az ajánlattevõk által vállalt bruttó vállalási árakat értékelte.<br>
Ezt követõen a Döntõbizottság megvizsgálta, hogy ajánlatkérõ a harmadik "a vállalt vizsgálatok száma" részszempont körében jogszerûen mellõzte-e a kérelmezõ I. által sérelmezett vizsgálatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A fent idézett jogszabályi rendelkezés értelmében ajánlatkérõ az ajánlatok értékelése körében az általa elõre meghatározott részszempontok szerint köteles elvégezni úgy, hogy az ajánlatoknak a részszempont szerinti tartalmi elemeit kell értékelnie.<br>
Jelen esetben részszempontként az ajánlati felhívásban a "vállalt vizsgálatok száma" került meghatározásra. Ajánlatkérõ a dokumentációban már további elõírásokat nem tett az elbírálás részszempontjainak körében, a részszempontokhoz további magyarázatot, elõírást nem fûzött.<br>
A dokumentáció az elvégzendõ feladatot ismertette részletesen, valamint a dokumentáció részeként ajánlatkérõ a III/A) függelék 1. táblázatában foglalta össze a tételes mûszaki tartalmat a tényfeltárás körében. Ezen táblázat az elvégzendõ feladatokat elõkészítõ munkákra, terepi munkákra és laboratóriumi munkákra osztotta mind a terepi munkák, mind a laboratóriumi munkák között feltüntetésre kerültek különbözõ elvégzendõ vizsgálatok (hidrogeológia-, talaj-, talajvízvizsgálatok…)<br>
Arra vonatkozóan, hogy ajánlatkérõ az ajánlatok értékelése során a 3. értékelési részszempontként meghatározott vizsgálatok számánál mely vizsgálatfajtákat, milyen ajánlattevõk által vállalt vizsgálatokat fog relevánsan értékelni és figyelembe venni az ajánlatban szereplõk között, semmilyen elõírást, feltételt nem fogalmazott meg a felhívásban és a dokumentációban.<br>
Az értékelés részszempontjaként kizárólag a "vállalt vizsgálatok száma" kifejezéssel élt ajánlatkérõ.<br>
A részszempont fenti meghatározása szerint pedig az ajánlatban az ajánlattevõk általa megajánlott, a kiegészítõ tényfeltárási feladat elvégzése körében elvégezni kívánt vizsgálatok az ajánlat tartalmi elemét képezik, és így az értékelés körébe vonandóak.<br>
A jogorvoslati eljárásban ajánlatkérõ által az egyes vizsgálatok mellõzésének jogszerûségére elõterjesztett szempontok a Döntõbizottság szerint is utólag az értékelés szakaszában megfogalmazott, a felhívásban meghatározott értékelési résszempont tartalmát jogszerûtlenül szûkítõ, elõre nem közölt szempontok voltak.<br>
A fentiek alapján ajánlatkérõ is kötve van a felhívásában és a dokumentációban meghatározott elõírásaihoz a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján, így ajánlatkérõ a közbeszerzési eljárás késõbbi szakaszában már nem módosíthat az elõírásain, utóbb jogszerûen szûkítõ értelmet nem adhat saját elõírásainak.<br>
Ajánlatkérõnek a dokumentációban nem volt olyan elõírása az értékelés körében, hogy a vállalt vizsgálatok körében csak az bír relevanciával, amely laboratóriumi vizsgálat, hiszen a tételes mûszaki tartalom összesítõ táblázatban (amely az elvégzendõ feladatokat ismerteti) terepen végzendõ vizsgálatok is elõírásra kerültek. Nem volt olyan elõírása sem, hogy csak azokat a vizsgálatokat fogja az értékelésbe bevonni, amely a szennyezettség meghatározására közvetlenül irányul, vagy amely vizsgálathoz a vonatkozó rendelet értelmében határérték kapcsolódik stb. Mivel ilyen irányú rendelkezések nem kerültek a dokumentációban megfogalmazásra, az értékelés szakaszában már ajánlatkérõ nem is határozhatja meg ezen szempontok szerint a részszempontok jelentéstartalmát. Erre jogszerûen a felhívásban, illetõleg dokumentációban lett volna lehetõsége. Ajánlatkérõ jelen esetben jogsértõ módon utólag határozta meg, mit is ért a részszempont alatt, ezzel pedig az elõre megadott részszempont körében nem <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megfelelõ tartalmi elemeket értékelve végezte el az értékelést.<br>
Önmagában tehát az, hogy ajánlatkérõ a dokumentáció részévé teszi a feltárást elrendelõ környezetvédelmi hatósági határozatot, illetve az elvégzendõ feladat célját kifejti, nem teremti meg a jogszerû alapját annak, hogy vitathatatlanul a feladat<br>
- szakmailag és jogszabályban foglaltaknak megfelelõ elvégzése - elvégzése körében felmerülõ és elvégzendõ vizsgálatok közül ajánlatkérõ utóbb - elõre nem közölt szempontok alapján - bizonyos vizsgálatoknak prioritást biztosítson, illetve más vizsgálatokat mellõzzön az értékelés során.<br>
A Döntõbizottság megállapította, hogy a kérelmezõ II. jogorvoslati kérelme alaptalan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Jelen esetben ajánlatkérõ a dokumentáció B) függelék B. 3. Laboratóriumi munkák pontjában (9. oldal) meghatározta, hogy az általános vízkémiai vizsgálat körében milyen komponenseket kell megvizsgálni. Ezek között szerepelt többek között a vezetõképesség és a pH-érték meghatározása. Ajánlatkérõ elõírása szerint tehát az általános vízkémiai vizsgálat egy vizsgálatnak minõsül annak ellenére, hogy több komponens vizsgálatát foglalja magába.<br>
Kérelmezõ II. tárgyaláson tett nyilatkozata alapján is megállapítható, hogy a vezetõképesség- és a pH-érték-meghatározás arra ad választ, hogy a területen van-e szennyezõdés, és a szennyezõdés anyagi minõségének és mennyiségének meghatározására további vizsgálatok szükségesek. Tehát kérelmezõ II. is elismerte azt, hogy a vezetõképesség- és a pH-érték-meghatározás önállóan nem ad információt a szennyezõdésrõl, ahhoz még további vizsgálatok szükségesek.<br>
A dokumentáció fenti elõírása és a nyilatkozatok alapján Döntõbizottság megállapította, hogy a vezetõképesség és a pH-érték meghatározása nem minõsül önálló vizsgálatnak, a szennyezõdés mértékére és minõségére önmagában nem ad adatot. Erre tekintettel ajánlatkérõ eljárása, hogy önálló vizsgálatként nem fogadta el, és a részszempont értékelésénél nem vette figyelembe, jogszerû volt.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés és d) pontja alapján megállapította a rendelkezõ részben meghatározott jogsértés megtörténtét, és az f) pont alapján bírságot alkalmazott. A kérelmezõ II. kérelmét pedig a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.<br>
Tekintettel arra, hogy a döntés meghozatala bizottsági döntések eredménye, így személyi felelõsség megállapításának és személyi bírság alkalmazásának jogszerû feltételei nem voltak adottak az eljárásban a Döntõbizottság számára.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 22.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>