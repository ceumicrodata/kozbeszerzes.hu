<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4395)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.166/10/2003.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az APEH Hajdú-Bihar Megyei Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Döntõbizottság elnöke) által az APEH Hajdú-Bihar Megyei Igazgatósága (4024. Debrecen Piac u. 42-48., a továbbiakban: ajánlatkérõ) "Adóbevallások és egyéb bizonylatok számítógépes nyilvántartása, elsõ és második adatrögzítése az ajánlatkérõ által biztosított program felhasználásával és szakmai felügyelete mellett, valamint az adatfeldolgozáshoz kapcsolódó ügyviteli feladatok ellátása" tárgyban az ajánlatkérõ által 2003. március 28-án és 2003. április 4-én indított közbeszerzési eljárások ellen hivatalból kezdeményezett jogorvoslati eljárást megszünteti.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a jelen eljárást megelõzõen ugyanezen beszerzés tárgyában nyílt eljárást indított, mely vonatkozásában indított jogorvoslati eljárásban a Döntõbizottság D.758/9/2002. számú határozatával megsemmisítette az ajánlatkérõ eljárást lezáró döntését és bírságot szabott ki. Az ajánlatkérõ a Döntõbizottság határozatát 2003. január 20-án átvette, majd a törvényes 15 napos határidõn belül keresetet nyújtott be ellene. A Fõvárosi Bíróság a Döntõbizottság fenti határozata elleni végrehajtás felfüggesztése iránti kérelmet elutasította.<br>
Ajánlatkérõ az ajánlati felhívását a tájékoztató levelével együtt elõször 2003. március 28-án küldte meg a Döntõbizottság elnökének a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozva a hirdetmény közzététel nélküli tárgyalásos eljárásra vonatkozóan a rendelkezõ részben meghatározott beszerzése tárgyban.<br>
A tárgyalásos eljárás alkalmazását megalapozó körülményekrõl szóló tájékoztatásában elõadta, hogy az adóhatóság feladata az APEH-ról szóló 2002. évi LXV. tv. 2. § (1) bekezdés szerint a támogatások, adó-visszaigénylések, vagy adó-visszatérítések megállapítása, beszedése, nyilvántartása, végrehajtása, visszatérítése, kiutalása, ellenõrzése.<br>
A késedelmes adatfeldolgozás esetén az adóhatóságnak kamatfizetési kötelezettsége keletkezik, továbbá a nemzetgazdasági összesített információk megképzése, illetve a költségvetés helyzetének felméréséhez és tervezéséhez szükséges folyamatos adatszolgáltatásnak sem tudna eleget tenni.<br>
A sürgõsséget megalapozó ok elõre nem volt látható, mivel az ajánlatkérõ nem számolhatott azzal, hogy a korábbi nyílt közbeszerzési eljárása eredménytelenül zárul.<br>
Nem az ajánlatkérõ mulasztásából ered a rendkívüli sürgõsséget megalapozó körülmény beállta, mivel a korábbi nyílt eljárást 2002. októberben elindították, hogy 2003. januártól eleget tudjanak tenni a fenti törvényi kötelezettségeknek. Az ajánlatkérõ nem számolhatott azzal, hogy az e tárgyban kiírt korábbi nyílt közbeszerzési eljárása eredménytelenül zárul.<br>
A felhívásban megadta a feldolgozásra kerülõ bevallások típusait, várható mennyiségét, a teljesítési határidõt, a pénzügyi, gazdasági, mûszaki alkalmasság igazolására kért adatokat. A 7. pontban a pénzügyi, gazdasági alkalmasság vonatkozásában elõírta pénzintézettõl származó, 30 napnál nem régebbi nyilatkozat becsatolását a következõ tartalommal:<br>
- mióta vezeti a gazdálkodószervezet bankszámláját;<br>
- a gazdálkodószervezet a fizetési kötelezettségeinek pontosan eleget tesz-e;<br>
- számláján sorban állás volt-e, utoljára mikor.<br>
Az összességében legelõnyösebb ajánlat bírálati szempont vonatkozásában megadta a részszempontokat, a súlyszámokat, az adható pontszámokat és bírálati módszert.<br>
Ajánlattételre a SZÜV Rt.-t és a Meló-Diák Északnyugat- dunántúli Régió Iskolai Szövetkezetet hívta fel.<br>
A 2003. április 3-i határidõre a SZÜV Rt. nyújtott be ajánlatot, melyet érvénytelenné nyilvánítottak, mivel 4 bevallási típusnál az ajánlattevõ a teljesítési határidõ meghatározása helyett a megkötendõ szerzõdés tartalmára hivatkozott, ezért ezen eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelenné nyilvánították.<br>
Ezt követõen - az összegzésnek a Közbeszerzési Értesítõben történõ tájékoztatóként történõ megjelenése után - változatlan tartalommal újabb eljárást indítottak szintén a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára, illetve az elõzõ eljárás eredménytelenségére hivatkozva. Az ajánlatkérõ ezen eljárásában is a SZÜV Rt.-t és a Meló-Diák Északnyugat-dunántúli Régió Iskolai Szövetkezetet hívta fel ajánlattételre. A tájékoztatót és az ajánlati felhívást a Döntõbizottság elnöke részére 2003. április 4-én megküldték.<br>
Az április 10-i határidõre a SZÜV Rt. adott be ajánlatot, melyet érvényesnek minõsítettek és a SZÜV Rt.-t hirdették ki az eljárás nyertesének. Bejelentette, hogy az ajánlatkérõ a SZÜV Rt.-vel a vállalkozási szerzõdést 2003. április 14-én megkötötte.<br>
A Döntõbizottság elnöke mindkét eljárás vonatkozásában 2003. április 7-én kezdeményezett jogorvoslati eljárást, mely eljárásokat a Döntõbizottság D.166/3/2003. számú határozatával egyesítette. A Döntõbizottság elnöke indítványozta az ajánlatkérõ közbeszerzési eljárásai jogalapjának és az ajánlati felhívás jogszerûségének a vizsgálatát.<br>
Ajánlatkérõ érdemi észrevételében elõadta, hogy kéri az eljárásai jogszerûségének megállapítását.<br>
Ebben a tárgyban 2002. október 30-án jelentetett meg felhívást nyílt eljárásra. Ezen eljárás során a SZÜV Rt. ajánlata lett a nyertes, mellyel szemben a Meló-Diák Északnyugat-dunántúli Régió Iskolai Szövetkezet jogorvoslati kérelmet terjesztett elõ. A Döntõbizottság a D.758/9/2002. számú határozatában az eljárást lezáró döntést megsemmisítette és bírságot állapított meg ajánlatkérõvel szemben. Ezen eljárás vonatkozásában a közigazgatási határozat felülvizsgálata tárgyában per folyik.<br>
Álláspontja szerint a szolgáltatás jellege és annak teljesítési idõszaka miatt nyílt eljárás ismételt lefolytatására nincs lehetõség. Az adózás rendjérõl szóló 1990. évi XCI. tv. 88. § (1) bekezdése alapján a fizetendõ adót tartalmazó bevallás végrehajtható okiratnak minõsül önadózás esetén. Amennyiben a bevallást követõen nem kerül sor azok határidõben való feldolgozására, végrehajtható okirat hiányában nem kerülhet sor az esedékességkor nem teljesítõ adózóval szemben végrehajtási eljárásra és a költségvetés önadózásból származó bevételének folyamatossága nem biztosítható. Az Art 27. §-a szerint a határidõben benyújtott és visszaigénylési kérelmet tartalmazó bevallások tekintetében az adóhatóságot kiutalási kötelezettség terheli, melynek elmulasztása esetén az igénylõket késedelmi kamat illeti meg.<br>
A Meló-Diák Északnyugat-dunántúli Régió Iskolai Szövetkezet észrevételében egyetértett az eljárás kezdeményezésével. Elõadta, hogy az ajánlatkérõ ismereteik szerint már a felhívás megjelenését megelõzõen szerzõdést kötött a felhívásban meghatározott feladatok ellátására, mellyel megsértették a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdését és az 5. § (1) bekezdését.<br>
A Döntõbizottság a közigazgatási eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján megállapította, hogy az ajánlatkérõ 2003. március 28-án indított közbeszerzési eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt a törvény megengedi.<br>
A tárgyalásos eljárás ezen megengedõ szabályait a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Az ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta, mely szerint az ajánlatkérõ elõre nem látható okból elõállt rendkívüli sürgõsség miatt az e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Kbt. e szakasza több együttes feltétel fennállásához köti az eljárásfajta alkalmazását:<br>
- rendkívüli sürgõsség,<br>
- elõre nem látható okból,<br>
- más eljárásfajta nem alkalmazható,<br>
- ajánlatkérõt nem terheli mulasztás a rendkívüli sürgõsség bekövetkeztében.<br>
Jelen beszerzési eljárásban a rendkívüli sürgõsség fennállása megállapítható.<br>
A beszerzés tárgyát a 2003-ban elvégzendõ adóbevallási és bizonylatfeldolgozási tevékenység képezte. A feladat elvégzése ajánlatkérõ számára kötelezõ, tekintettel arra, hogy 2003-ban kell végezni a tevékenységet, méghozzá folyamatosan, tehát a rendkívüli sürgõsség fennáll. Továbbá ebbõl következõen más eljárásfajta alkalmazásával nem biztosítható a fennálló igény kielégítése.<br>
A Döntõbizottság vizsgálta, hogy terheli-e mulasztás az ajánlatkérõt a rendkívüli sürgõsség bekövetkeztében.<br>
E körben megállapítható, hogy az ajánlatkérõ nyílt eljárását beszerzési igénye kielégítésére még idõben megindította. Az nem volt elõre látható, hogy a jogorvoslati eljárást követõen az ajánlatkérõ eljárást lezáró döntése megsemmisítésre kerül.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja azt a feltételt támasztja, hogy a rendkívüli sürgõsség nem eredhet az ajánlatkérõ mulasztásából. Jelen esetben ajánlatkérõ késedelmes eljárás indításától függetlenül - a Döntõbizottság határozatának átvételét követõen több héttel indította, meg a hirdetmény közzététele nélküli tárgyalásos eljárását - fennáll a rendkívüli sürgõsség a beszerzés speciális jellege (kötelezõ feladat, folyamatos tevékenység) és a teljesítés idõszaka alapján. Erre tekintettel úgy ítélte meg a Döntõbizottság, hogy jogsértésre nem vonható le következtetés.<br>
A Döntõbizottság megállapította a közbeszerzési eljárásban beszerzett iratok, ajánlatkérõ érdemi észrevétele és tárgyaláson tett nyilatkozata, valamint a módosított ajánlati felhívása alapján, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása, melyet 2003. április 4-én indított, jogszerû. Az ajánlatkérõ ugyanis haladéktalanul megindította a 2003. április 3-án eredménytelennek nyilvánított elõzõ közbeszerzési eljárását követõen még aznap az újabb közbeszerzési eljárását.<br>
A Döntõbizottság a fentiek alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozott közbeszerzési eljárásai nem voltak jogsértõek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás indításáról értesültek.<br>
A Döntõbizottság a fentiekre tekintettel a rendelkezõ részben foglaltak szerint határozott.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 12.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>