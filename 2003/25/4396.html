<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4396)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.192/13/2003.<br>
<br>
Tárgy: dr. Kardkovács Kolos, a Közbeszerzések Tanácsa tagja hivatalból kezdeményezett jogorvoslati eljárása a Magyar Villamos Mûvek Rt. beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos, a Közbeszerzések Tanácsa tagja (1011 Budapest, Mária tér 3., a továbbiakban: kezdeményezõ) által a Magyar Villamos Mûvek Rt. (1011 Budapest, Vám u. 5-7., képviseli: dr. Izsáki Mihály jogi és igazgatási osztályvezetõ és dr. Molnár Attila ügyvéd, 5000 Ügyvédi Iroda, 1011 Budapest, Iskola u. 13., a továbbiakban: kérelmezett) "Békéscsaba 400/120 kV-os alállomás bõvítéséhez, szekunder rendszerének egységesítéséhez, Sajószöged 400/200/120 kV-os alállomás 400 kV-os rekonstrukciójához szükséges védelemautomatika rendszer és irányítástechnikai rendszer szállítása" tárgyú beszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a beszerzési eljárás iratai, a kérelmezett mûködési engedélye, üzletszabályzata és a felek nyilatkozatai alapján az alábbi tényállást állapította meg:<br>
A kérelmezett MVM Rt. részére a Magyar Energia Hivatal jogerõsen mûködési engedélyt adott ki villamos energia átvitelére. A magyarországi átviteli hálózat - a Paksi 400 kV-os, illetõleg Duna menti 220 kV-os alállomás (a kapcsoló berendezések a 400/120, illetve 220/120 kV-os transzformátorokkal) kivételével - a kérelmezett tulajdonában áll.<br>
A kérelmezett ezen az átviteli hálózaton keresztül valósítja meg a villamos energia átvitelét.<br>
Az átviteli mûködési engedély I.2 pontja szerint a villamos energia átvitele jog és kötelezettség. Az engedélyes a VET-ben (a villamos energiáról szóló 2001. évi CX. törvény) és annak felhatalmazása alapján kiadott jogszabályokban, valamint az engedélyben foglaltak szerint végezheti tevékenységét; jogokat gyakorolhat és kötelezettségek terhelik. Az engedély alapján a kérelmezett jogosult a Magyar Köztársaság területén villamosenergia-átvitelt végezni (I.2.1 pont).<br>
A mûködési engedély I.3. d) pontja is elõírja, hogy az engedélyes köteles a tevékenysége végzéséhez szükséges megfelelõ mennyiségû és színvonalú eszköz rendelkezésre állását, valamint a szükséges karbantartási, javítási, felújítási munkák idõbeni elvégzését, továbbá a szükséges készleteket és tartozékokat és a hálózat üzemeltetéséhez szükséges mûszaki feltételeket, valamint az átviteli hálózat fejlesztését biztosítani.<br>
A mûködési engedély I.5.1 pontja kimondja, hogy az engedélyes az engedélyköteles tevékenységének egyes elemeit vagy kapcsolódó tevékenységét kizárólag a jelen I.5 pontban foglalt feltételekkel jogosult más személyekkel végeztetni. A I.5.2 pont elõírja, hogy amennyiben az engedélyes más személlyel kívánja végeztetni tevékenységét, akkor errõl elõzetesen, kellõ idõben, írásban tájékoztatni köteles a Magyar Energia Hivatalt. A mûködési engedély I.5.4 pontja szerint, ha a mással végeztetendõ tevékenység a villamosenergia-átviteli tevékenység jelentõs részét érinti, vagy tervezett értéke a 200 M Ft-ot meghaladja, akkor az engedélyes csak külön eljárási szabályok betartása mellett valósíthatja meg a tevékenység mással való végeztetését. Az engedélyes - többek között az I.5.6 pont szerint - köteles nyilvános pályázatot kiírni és azt legalább egy országos napilapban meghirdetni. A mûködési engedélyben meghatározásra kerültek a pályázat kötelezõ tartami elemei és az engedélyes csak a pályázat nyertesével köthet szerzõdést.<br>
Azt is kimondja ugyanezen pont, hogy: "Amennyiben az Engedélyes, illetve az a tevékenység, amelyet az Engedélyes más személlyel kíván végeztetni, a közbeszerzésekrõl szóló 1995. évi XL. törvény (a továbbiakban: Kbt.) hatálya alá tartozik az Engedélyes a pályázat kiírása és a szerzõdéskötés során köteles a Kbt. elõírásainak megfelelõen eljárni".<br>
A mûködési engedély részletes adatszolgáltatási és információadási kötelezettséget állapít meg a kérelmezettel szemben.<br>
A kérelmezett elkészítette az üzletszabályzatát is az átviteli hálózati tevékenységre, amelyet a Magyar Energia Hivatal jogerõsen jóváhagyott.<br>
Az üzletszabályzat 3.2 pontjában ismerteti a kérelmezett mint átviteli engedélyes szerzõdéses kapcsolatait.<br>
"Az átviteli engedélyes a közcélú villamos hálózatot mint az átviteli hálózatot mûködteti és gondoskodik a villamosenergia-piac szereplõi számára a villamos energia átvitelérõl Magyarországon, illetve a szomszédos rendszerek felé.<br>
Az MVM Rt. átviteli engedélyesként elsõsorban az átviteli hálózat üzemirányítását végzõ rendszerirányítóval, valamint a szintén közcélú hálózatot üzemeltetõ elosztói engedélyesekkel van szerzõdéses kapcsolatban. Közvetlen üzemi és szerzõdéses kapcsolatokkal rendelkezik az átviteli hálózatra csatlakozó termelõi engedélyesekkel, kiserõmûvek üzemeltetõivel, a hálózatához csatlakozó feljogosított fogyasztókkal, illetve az átviteli hálózaton export, import és tranzit kereskedelmi tevékenységet folytató rendszerhasználókkal.<br>
Az átviteli engedélyes fõ tevékenysége az átviteli hálózathoz kapcsolódó elosztóhálózati engedélyesek, feljogosított fogyasztók, termelõk, exportõrök, importõrök és tranzitõrök, összességében rendszerhasználók villamosenergia-forgalom lebonyolításához szükséges átviteli hálózat rendelkezésre állásának biztosítása".<br>
Az üzletszabályzat 4.3.1 pontja szerint a villamos energia átadása-átvétele az erõmûvek alállomásaihoz kapcsolódó csatlakozási pontokon, a nemzetközi rendszerkapcsolatok átadási pontjain, az elosztói engedélyes átadási pontjain, illetve a feljogosított fogyasztók kapcsolódási pontjain történik.<br>
Az üzletszabályzat rendelkezése szerint az átviteli engedélyes és a villamosenergia-piac más résztvevõi közötti együttmûködés mûszaki, kereskedelmi feltételeit, a vonatkozó jogszabályok, ellátási szabályzatok, üzletszabályzatok, az üzemi szabályzat (tervezet formájában áll rendelkezésre), illetve az egyes rendszerhasználókkal kötött szerzõdések rögzítik.<br>
A rendszerhasználók az átviteli hálózatra való csatlakozásért, annak használatáért jogszabályi rendelkezések alapján rendszerhasználati díjat kötelesek fizetni.<br>
Az üzletszabályzat 4.4.9 pontja szerint kétfajta szerzõdést köt az átviteli engedélyes a rendszerhasználókkal, üzemviteli megállapodást és kereskedelmi típusú szerzõdéseket. Ez utóbbiban rögzítik a konkrét villamosenergia-forgalom lebonyolításához tartozó hálózati kapacitást, illetve szolgáltatás biztosítását ellenérték fejében.<br>
A kérelmezett 2003. március 28-án egyfordulós, zártkörû versenytárgyalást hirdetett a rendelkezõ részben meghatározott tárgyban és elkészítette ajánlati felhívását, versenytárgyalási dokumentációját.<br>
Felhívásában az ajánlattételi határidõt 2003. április 28-ban állapította meg, ajánlattételre hívta fel a következõ cégeket: ABB Mérnöki, Kereskedelmi és Szolgáltató Kft., Országos Villamostávvezeték Rt., Prolan Irányítástechnikai Rt., Protecta Elektronikai Kft.<br>
A felhívása 8. pontjában meghatározta a teljesítési, részteljesítési határidõket.<br>
A kérelmezett a versenytárgyalási dokumentációban határozta meg az ajánlatok benyújtásával szemben támasztott tartalmi, formai követelményeit és ez tartalmazta a mûszaki specifikációt is.<br>
Dr. Kardkovács Kolos, a Közbeszerzések Tanácsa tagja 2003. április 18-án nyújtotta be jogorvoslati kezdeményezését, melyben indítványozta, hogy a Döntõbizottság vizsgálja meg, hogy a kérelmezett jogosan mellõzte-e a közbeszerzési eljárás lefolytatását.<br>
Elõadta, hogy a kérelmezett 2003. március 28-án elõzetes minõsítést követõen indította meg versenytárgyalásos eljárását, több céget kért fel ajánlattételre. Felhívásában meghatározta eljárásának szabályait. Kifogásolta, hogy olyan céget is felhívott a kérelmezett ajánlattételre, amely közel 100%-os tulajdonában áll.<br>
Közölte, hogy vélelmezett jogsértésrõl közérdekû bejelentés alapján 2003. április 17-én szerzett tudomást.<br>
A kezdeményezõ írásbeli elõkészítõ iratában és tárgyalási nyilatkozatában kezdeményezése elõterjesztését azzal indokolta, hogy <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontjában támasztott feltételek a kérelmezett beszerzési eljárása vonatkozásában fennállnak, így a fejlesztés megvalósítása a Kbt. hatálya alá tartozik. A kérelmezett gazdálkodószervezet és álláspontja szerint közszolgáltató tevékenységet folyatat.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>e) pontja határozza meg a közszolgáltató tevékenység körébe tartozó tevékenységeket, és ennek alapján nem csak kizárólag a Ptk. 387. §-a szerinti közszolgáltatási szerzõdéses jogviszonyok tartoznak a Kbt. hatálya alá. A 10. § e) pontja szélesebb fogalmi körre terjed ki, tartalmazza még a közcélú szolgáltatást, a közüzemi tevékenységet és a közmû- vagy kommunális szolgáltatást is. Álláspontja szerint ugyan a 10. § e) pontja elõírja, hogy jogszabálynak kell a szolgáltatást ilyennek minõsíteni, és valóban sem a Kbt., sem a VET, illetve más kapcsolódó jogszabályok kifejezetten nem mondják ki, hogy az átviteli tevékenység közcélú szolgáltatás, azonban ez a minõsítés a jogszabályok más rendelkezései alapján megállapítható. A kérelmezett által kifejtett tevékenység mind a szolgáltatás tárgyát (közcélú hálózat), mind a tevékenység lényegét (közcélú hálózat üzemeltetése, fenntartása, karbantartása, fejlesztése stb.), mind pedig a tevékenységgel érintett alanyi kört tekintve (közüzemi szolgáltatók, fogyasztók, közüzemi nagykereskedõk stb.) - a közszolgáltatási szerzõdés lététõl függetlenül - közcélú szolgáltatásnak minõsíthetõ.<br>
Ugyan a VET új szabályozása szétosztotta az egyes funkciókat és feladatokat a villamosenergia-ipar szereplõi között, azonban a folyamatok egymással összefüggnek és az átviteli engedélyes tevékenysége is szükséges ahhoz, hogy biztosítva legyen a fogyasztók számára a villamos energia szolgáltatása.<br>
A VET VI. fejezete ugyan külön fejezetben szabályozza a közüzemi szolgáltatást, és ez alatt a közüzemi fogyasztó és a közüzemi szolgáltató közötti jogviszonyt érti, ez a szabályozás a közüzemi szolgáltatásra vonatkozik, és ettõl függetlenül az átviteli tevékenység közcélú szolgáltatásnak minõsül.<br>
Álláspontja szerint a kérelmezett beszerzése közvetlenül összefügg a közcélú szolgáltatásával, mert a közcélú átviteli hálózat nélkül nem lenne biztosítható a fogyasztók ellátása.<br>
A kezdeményezõ hivatkozása szerint attól függetlenül fennáll a Kbt. hatálya alá tartozás, hogy a VET 28. §-a szabályoz - meghatározott feltételekhez kötött - pályáztatási eljárást. E pályáztatási eljárásra vonatkozó szabályokat ugyanis annak érdekében állapította meg a jogalkotó, hogy amennyiben nem teljesíti az átviteli engedélyes a kötelezettségét, abban az esetben az ellátás biztosítása érdekében a hivatal, illetve a rendszerirányító megvalósíthassa a szükséges hálózatfejlesztést.<br>
A kezdeményezõ szerint a kérelmezett tevékenysége gyakorlására kizárólagos jogosítvánnyal rendelkezik. A kizárólagos jogosultságnak nem feltétele az, hogy a konkrét gazdálkodószervezetet jogszabály megnevezze és a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>f) pontja értelmében az is kizárólagos jognak minõsül, ha jogszabály alapján korlátozott számú szervezet jogosult meghatározott tevékenység végzésére a közbeszerzéssel érintett piacon.<br>
A VET 65. § (1) bekezdése szerint ugyan a kiadott átviteli engedély nem tartalmaz kizárólagosságra vonatkozó rendelkezést, azonban az átviteli tevékenység a VET 51. § (1) bekezdése értelmében engedélyköteles tevékenység, amelyet 25 évre adnak meg.<br>
Jelenleg egy közcélú átviteli hálózat van Magyarországon, amelyen való átviteli tevékenységre mûködési engedéllyel csak a kérelmezett rendelkezik, így megállapítható a természetes monopólium fennállása. Továbbá, mivel egy szervezet rendelkezik 25 évre engedéllyel, fennáll jogi szempontból is a kizárólagosság.<br>
A kérelmezett írásbeli észrevételében és tárgyalási nyilatkozatában kérte a jogorvoslati eljárás megszüntetését, mert álláspontja szerint beszerzése, amelyet mint átviteli engedélyes folytat, nem tartozik a Kbt. hatálya alá.<br>
Ismertette, hogy a kérelmezett, mint átviteli engedélyes az átviteli hálózat mûködtetéséért, üzemeltetéséért, karbantartásáért, fejlesztéséért és felújításáért felelõs. A kötelezettségeit meghatározza a VET, az üzletszabályzat, illetõleg a még tervezeti szinten lévõ üzemi szabályzat. A Magyar Energia Hivatal írta elõ számára a beszerzés tárgyát képezõ Sándorfalva-Békéscsaba 400 kV-os összeköttetésnek legkésõbb 2003. december 31-ig történõ üzembe helyezését, melynek része a Békéscsaba 400/120 kV-os alállomás bõvítése. E hálózatfejlesztési munkák elvégzése szükséges az üzembiztonsági színvonal betartásához.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja alapján a kérelmezett mint átviteli engedélyes abban az esetben tartozik a Kbt. személyi hatálya alá, ha megállapítható a három együttes, konjunktív feltétel teljesülése:<br>
- közszolgáltató tevékenység gyakorlása,<br>
- jogszabály alapján,<br>
- kizárólagos jogosítvánnyal.<br>
Közszolgáltató tevékenységnek a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>e) pontja értelmében csak az olyan tevékenység minõsül, amelyet törvény, kormányrendelet vagy önkormányzati rendelet közszolgáltatásnak, közcélú szolgáltatásnak, közüzemi tevékenységnek, közmû- vagy kommunális szolgáltatásnak minõsít.<br>
Álláspontja szerint mivel sem a Kbt., sem a VET, sem más jogszabály az általa végzett átviteli tevékenységet nem minõsíti közszolgáltatásnak, ezért nem áll fenn a feltétel. A Kbt. 10. § e) pontja nem teszi lehetõvé a kiterjesztõ értelmezést.<br>
A kérelmezett átviteli tevékenységet folytat, amelynek fogalmát a VET 3. § 2. pontja határozza meg. Az átvitel villamosenergia-iparági szakfogalom, amely nem minõsíthetõ szolgáltatásnak, hanem amelynek a lényege a villamos energia továbbítása, a nagyfeszültségû villamos energia szállítása, fuvarozása a rendszerhasználók részére, amelyért õk jogszabályban megállapított rendszerhasználati díjat kötelesek fizetni.<br>
A kérelmezett álláspontja szerint a hálózatoknak a közcélú megnevezése sem alapozza meg a közcélú szolgáltatásra vonatkozó következtetés levonását.<br>
Az elkészült hálózatokat a Magyar Energia Hivatal jogosult minõsíteni, és amennyiben a hálózat nem egyetlen fogyasztó saját igényének kielégítését szolgálja, akkor azt a hálózatot közcélú hálózatnak minõsíti.<br>
A VET a közcélú hálózatokat többféle módon csoportosítja, megkülönbözteti az átviteli hálózatot, illetve az elosztóhálózatot. Ebbõl következõen a közcélú megnevezés önmagában nem fejez ki többet, csak azt, hogy biztosítani kell a hálózathoz való hozzáférés lehetõségét a jogszabályi feltételek megléte esetén.<br>
A kérelmezett jogi álláspontja szerint a közszolgálati jogviszonyt az jellemzi, hogy az a szolgáltató és bármely fogyasztó között jöhet létre, a fogyasztó saját igényei szerinti felhasználást biztosítja, csak a jogszabályban meghatározott esetekben tagadható meg, illetve szüneteltethetõ, korlátozható és bármely fogyasztó számára igénybe vehetõ. Ezen feltételek pedig a kérelmezett beszerzése vonatkozásában nem állnak fenn.<br>
A kérelmezett mint átviteli engedélyes az átviteli hálózaton 220 kV és afeletti feszültségszinten szállítja a villamos energiát, és ezen a feszültségszinten egyetlen fogyasztó számára sem vehetõ igénybe.<br>
A kérelmezett hivatkozása szerint nem módosítja átviteli tevékenysége megítélését az, hogy a feljogosított fogyasztók részére is továbbítja átviteli hálózatán keresztül a villamos energiát. A VET szabályozása megkülönbözteti a közüzemi szolgáltatást, de biztosítja - meghatározott feltételek mellett - a feljogosított fogyasztók számára, hogy ne közüzemi szolgáltatás keretében elégítsék ki villamosenergia-igényüket. E szabályozás a villamosenergia-piac liberalizálása keretében jött létre, de a kérelmezettnek a feljogosított fogyasztók részére is ugyanazt a továbbítást kell biztosítani, mint a többi rendszerhasználó számára.<br>
A kérelmezett álláspontja szerint nem állapítható meg a kizárólagosság jelen esetben, méghozzá azért, mert jogszabály alapján nem áll fenn kizárólagossága az átviteli tevékenység végzésére. A VET 65. § (1) bekezdése a közüzemi nagykereskedõk, a közüzemi szolgáltatók és a rendszerirányító részére állapít meg kizárólagos jogot, amelyet a mûködési engedélyben adnak meg.<br>
A kérelmezett mint átviteli hálózati engedélyes részére sem a VET-ben, sem mûködési engedélyében nem állapítottak meg kizárólagos jogot, így annak fennállására erre vonatkozó jogszabályi rendelkezés hiányában következtetés sem vonható le.<br>
Ebbõl következõen a természetes monopólium esetleges megléte ellenére sem állapítható meg kizárólagos jog, mert a kizárólagos jognak jogszabályi rendelkezésen kell alapulnia.<br>
E körben a kérelmezett hivatkozott a Magyar Energia Hivatal 2003. április 4-én kelt levelére, mely szerint, mint átviteli engedélyes jogosult a Magyar Energia Hivatal jóváhagyó határozata alapján az átviteli tevékenységet, illetõleg annak egyes elemeit más személlyel elvégeztetni.<br>
A VET 28. §-a is lehetõvé teszi, hogy a hálózatfejlesztést ne csak az engedélyes végezze el, illetve arra pályázatot írjanak ki. E szabályozás is azt támasztja alá, hogy nem áll fenn kizárólagosság.<br>
A kérelmezett elõadta, hogy ugyan a mûködési engedélye I.5.6 pontja tartalmaz olyan rendelkezést, amely a Kbt. szabályozására utal, de ez csak egy standardizált, minden engedélyben meglévõ elõírás és a Magyar Energia Hivatal sem állapította meg azt, hogy a kérelmezett ilyen tárgyú beszerzései a Kbt. hatálya alá tartoznának.<br>
A kérelmezett álláspontja szerint az általa végzett átviteli tevékenység társadalmi, nyilvánossági kontrollja is megvalósul, csak nem a Kbt. hatálya alá tartozás mellett, hanem a Magyar Energia Hivatal hatósági jogosítványai, illetve a tevékenységére vonatkozó jogszabályi elõírások által, pl. legkisebb költség elve és érvényesítése.<br>
E körben arra is hivatkozott a kérelmezõ, hogy a VET legkisebb költség elvének szabályozása mint "lex specialis" megelõzi a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § j</a>) pontja alapján a Kbt. mint "lex generalis" szabályozását.<br>
A kérelmezett bejelentette, hogy az ajánlattételi határidõben az ajánlatokat benyújtották, azokat azonban a megindult jogorvoslati eljárásra tekintettel nem bontotta fel és beszerzési eljárását a jogorvoslati eljárás befejezõdéséig felfüggesztette.<br>
A Döntõbizottság az alábbi indokokra tekintettel megállapította, hogy a jogorvoslati kezdeményezés nem megalapozott.<br>
A Döntõbizottság a jogorvoslati eljárásban - a kezdeményezés alapján - azt vizsgálta, hogy a kérelmezett beszerzése a Kbt. hatálya alá tartozik-e.<br>
A Döntõbizottság elsõdlegesen azt tekintette át, hogy ténylegesen mi a beszerzés tárgya, milyen tevékenység, ugyanis ennek függvényében ítélhetõ meg, illetve minõsíthetõ a tevékenység.<br>
A Döntõbizottság a kérelmezett által becsatolt jogerõs villamosenergia-átviteli mûködési engedély, az üzletszabályzat, valamint versenytárgyalási felhívás és dokumentáció alapján megállapította, hogy a beszerzés tárgyát a kérelmezett tulajdonában álló közcélú átviteli hálózat részbeni fejlesztése képezi. A kérelmezett által végzett fõ tevékenység a villamos energia átvitele, és ezzel függ össze az annak átvitelére szolgáló hálózat fejlesztése.<br>
Az átvitel mint tevékenység fogalmát a szakági törvény, a VET 3. § (2) bekezdésében az alábbiak szerint határozza meg: "átvitel: villamos energiának hálózati engedélyes által az átviteli hálózaton keresztül történõ továbbítása." Megállapítható a VET rendelkezései [pl. 31. § (1) bekezdése], a mûködési engedély feltételei és az üzletszabályzat elõírásai alapján, hogy az átviteli engedélyes fõ feladata, a tevékenységének rendeltetése az átviteli hálózaton a rendszerhasználók - a termelõk, a kiserõmûvek üzemeltetõi, a villamosenergia-kereskedõk, a feljogosított fogyasztók, a közüzemi nagykereskedõk, valamint a közüzemi szolgáltatók - részére biztosítani az átviteli hálózathoz való hozzáférés lehetõségét és azon továbbítani a villamos energiát.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja értelmében a Kbt. hatálya alá tartozik a Ptk. 685. § c) pontja szerinti gazdálkodószervezetnek a beszerzése, ha országos, regionális vagy helyi közszolgáltató tevékenység gyakorlására jogszabály alapján kizárólagos jogosítvánnyal rendelkezik.<br>
A Kbt. e szakasza több feltétel együttes fennállása esetén mondja ki a Kbt. hatálya alá tartozást. A gazdálkodószervezet olyan közszolgáltató tevékenységet folytasson, amelynek gyakorlására jogszabály alapján kizárólagos jogosítvánnyal rendelkezik és e közszolgáltató tevékenysége országos, regionális, illetve helyi jellegû legyen.<br>
Az egyértelmûen megállapítható, hogy az MVM Rt. a Ptk. 685. § c) pontja szerinti gazdálkodószervezet.<br>
A Döntõbizottság álláspontja szerint az alábbi indokokra tekintettel nem állapítható meg az alapfeltétel - a közszolgáltató tevékenység gyakorlása - fennállása.<br>
A közszolgáltató tevékenység fogalmát maga a Kbt. meghatározza az értelmezõ rendelkezései között, ebbõl következõen a közbeszerzési jog vonatkozásában ez a meghatározás az irányadó. Így a Döntõbizottság is ezt a rendelkezést vette figyelembe.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>e) pontja értemében közszolgáltató tevékenység: az olyan tevékenység, melyet törvény, kormányrendelet vagy önkormányzati rendelet közszolgáltatásnak, közcélú szolgáltatásnak, közüzemi tevékenységnek, közmû- vagy kommunális szolgáltatásnak minõsít.<br>
A Kbt. szabályozása a 25. § értelmében kógens. A szabályozás kötelezõ jellege alapján csak az a tevékenység minõsíthetõ közszolgáltató tevékenységnek, amelyet a konkrétan megjelölt három jogszabályfajta ilyenként minõsít.<br>
A jogalkotó nem tette lehetõvé, hogy a jogalkalmazó - köztük a Döntõbizottság - az eljárása során vizsgálja és minõsítse a más jogszabályok által szabályozott jogviszonyokat. A Döntõbizottság számára e körben csak azt a mozgásteret adta meg a jogalkotó, hogy azt tekintse át, hogy közszolgáltatásnak minõsítették-e a fenti jogszabályok az adott szolgáltatást.<br>
A Döntõbizottság áttekintette mind a Kbt., mind a VET, mind a további jogszabályok rendelkezéseit és megállapította, - amit egyébként az eljárás kezdeményezõje sem vitatott - hogy a jogszabályok a kérelmezett átviteli tevékenységét nem minõsítették közszolgáltatásnak, közcélú szolgáltatásnak, közüzemi tevékenységnek, közmû- vagy kommunális szolgáltatásnak.<br>
Ilyen jogi szabályozás hiányában pedig - a jogbiztonság érdekében is - nem mondható ki a Kbt. hatálya alá tartozás.<br>
Valóban a VET a villamosenergia-ipar hálózatainak megnevezése körében használja a "közcélú hálózat" megjelölést (VET 3. §. 22. pont). Ez a minõsítés vonatkozhat mind az átviteli, mind az elosztóhálózatra. E pont kimondja, hogy az a hálózat minõsíthetõ közcélú hálózatnak, mely a villamosenergia-rendszer biztonságos és hatékony mûködéséhez szükséges. Önmagában azonban a tárgyi eszközök megnevezése elõtt használt "közcélú" szó nem minõsíti át a tevékenységet is. Különösen akkor nem, ha a jogalkotó az átviteli tevékenység szabályozása során egyáltalán nem használja ezt a jelzõt, a tevékenységet, az átvitelt nem minõsíti közcélúnak. Továbbá az átviteli engedélyest sem minõsíti közszolgáltatónak, közcélú szolgáltatónak.<br>
A jogalkotó a <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. §.</a> e) pontjában adott szabályozási lehetõséggel más vonatkozásban élt, a VET VI. fejezetében szabályozta a közüzemi szolgáltatást. E fejezet rendelkezései teljesen egyértelmûek, a jogviszony alanyainak megnevezésében (közüzemi szolgáltató, közüzemi fogyasztó,) a szerzõdés megnevezésében, tartalmában stb. A VET VI. fejezetének rendelkezései nyújthatnak alapot - további feltételek megléte mellett - a Kbt. hatálya alá tartozás megállapítására. Egyébként a felek által hivatkozott Ptk. 387. §-ában szabályozott közüzemi szerzõdés is ennek a VET-szabályozásnak felel meg.<br>
Valóban a villamosenergia-iparban is - mint minden mûszaki, gazdasági folyamatban - a tevékenységek egymásra épülnek, összefüggnek. A villamos energiát is termelik, szállítják, értékesítik, felhasználják stb. Az összefüggõ folyamatok azonban nem nyújtanak jogalapot ahhoz, hogy kimondható legyen valamely részük közcélú szolgáltatásnak minõsítése akkor, ha a jogszabály nem minõsíti akként.<br>
E körben arra is tekintettel kell lenni, hogy a jogalkotó a villamos energiával kapcsolatban egyes tevékenységeket kivett a Kbt. hatálya alól.<br>
A <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § g</a>) pontja értelmében nem terjed ki a Kbt. hatálya a vezetékes energiahordozók beszerzésére. A villamos energia ilyen energiahordozónak minõsül.<br>
A Kbt. kifejezetten nem rendelkezik arról, hogy mi tartozik a beszerzés fogalmi körébe.<br>
A VET más fogalmi rendszerben szabályozza a kérdést. Azt rendezi, hogy a termelõk, közüzemi nagykereskedõk, villamosenergia-kereskedõk, közüzemi szolgáltatók, feljogosított fogyasztók, illetõleg nemzetközi részt vevõk között a villamos energia vételét-adását milyen kötelezõ rendelkezések mellett kell lebonyolítani. E vétel és adás technikai lebonyolítása történik meg az átviteli hálózaton. Ebbõl következõen az átviteli tevékenység nem függetleníthetõ a villamos energia beszerzésétõl.<br>
A Döntõbizottság a fenti indokok alapján úgy ítélte meg, hogy a Kbt. kógens rendelkezései alapján nem állapítható meg, hogy a kérelmezett beszerzése közszolgáltatásnak minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja további feltételeket is támaszt. E feltételek azonban a közszolgáltatással kapcsolatosak. A közszolgáltatás gyakorlására kell jogszabály alapján kizárólagos jogosítvánnyal rendelkezni országos, regionális vagy helyi szinten.<br>
Így mivel az átviteli tevékenység nem minõsül közszolgáltatásnak az ügy megítélése szempontjából, az már nem releváns, hogy az átvitelre való jogosultság kizárólagos-e.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiekre tekintettel a Döntõbizottság megállapította, hogy a kérelmezett beszerzése nem tartozik a Kbt. hatálya alá, ezért az Áe. 14. § (2) bekezdése alapján az eljárást megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. május 16.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>