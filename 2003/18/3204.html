<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3204)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.84/13/2003.<br>
<br>
Tárgy: dr. Kardkovács Kolos, a Közbeszerzések Tanácsa tagja által hivatalból kezdeményezett jogorvoslati eljárás Balatonakali Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a dr. Kardkovács Kolos, a Közbeszerzések Tanácsa tagja (1011 Budapest, Mária tér 3., a továbbiakban: eljárást kezdeményezõ) által Balatonakali Község Önkormányzata (8243 Balatonakali, Kossuth L. u. 17., nevében eljár: Gyõr-Moson-Sopron Megyei Beruházási Kft., 9022 Gyõr, Czuczor G. u. 18-24., a továbbiakban: ajánlatkérõ) "gravitációs szennyvízcsatorna-hálózat és ivóvízvezeték építése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárást kezdeményezett a fenti tárgyban közzétett ajánlati felhívásában a Közbeszerzési Értesítõ 2033. február 5-i számában, 0396/2003 szám alatt.<br>
Az ajánlati felhívásban meghatározta a 3. a) pontban a beszerzés tárgyát és mennyiségét a csatornahálózat és az ivóvízvezeték tekintetében is az alábbiak szerint:<br>
A) csatornahálózat:<br>
- gravitációs vezeték:<br>
NA 200 kg	2353 fm<br>
NA 150 kg	194 fm<br>
- nyomóvezeték:<br>
D 90 KPE	559 fm<br>
D 63 KPE	528 fm<br>
- házi bekötés (53 db)<br>
D 63 KPE	356 fm<br>
- házi beemelõegység	14 db<br>
B) ivóvízvezeték<br>
- gerincvezeték<br>
D 110 KPE (P 10)	1705 fm<br>
- bekötõvezeték	<br>
D 25 KPE	108 fm<br>
D 40 KPE	4 fm<br>
- házi bekötés	26 db<br>
- tûzcsapbeépítés	5 db<br>
- kompakt nyomásfokozó berendezés és akna	1 db<br>
- 20 m3-es tárolómedence	1 db<br>
- irányítástechnika és energiaellátás	<br>
Az ajánlatkérõ az ajánlati felhívás 3. c) pontjában a részajánlattétel lehetõségét, a 14. pontban a többváltozatú ajánlattétel lehetõségét kizárta.<br>
Az ajánlati felhívás 13. a) pontja tartalmazta az ajánlatok elbírálásának szempontját, mely az összességében legelõnyösebb ajánlat bírálati szempont volt. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés szerinti részszempontok és azok súlyszámai:<br>
részszempontok	súlyszámok<br>
- ajánlati ár (Ft)	7<br>
- jólteljesítési garancia mértéke (%)	4<br>
- elõírtnál kedvezõbb teljesítési határidõ (nap)	5<br>
- az elõírtaknál kedvezõbb késedelmi kötbér vállalása (%)	4<br>
Az értékelés során adható pontszám 1-25.<br>
Valamennyi részszempont esetében az értékelési pontszám arányosítással kerül kiszámításra. Az ajánlati ár értékelési szemponton belül a legalacsonyabb ár kapja a maximális pontszámot, a többi ajánlat pedig a legjobbtól való százalékos eltérés függvényében kerül arányosan pontozásra.<br>
A többi részszempont esetében a legjobb ajánlat kapja a maximális, míg a legkedvezõtlenebb a minimális pontot, a többi pontszám a kettõ között arányosítással kerül megállapításra.<br>
Az ajánlatkérõ az ajánlati felhívás 5. pontjában kötelezõen elõírta a dokumentáció megvásárlását, melynek 1/3. pontja szerint a Tájékoztatás címû fejezetében (hibák és félreérthetõség), hogy amennyiben a beruházó, illetve lebonyolítója tájékoztatást vagy felvilágosítást ad az ajánlattételi határidõ elõtt az ajánlati dokumentáció bármely részéhez, azt a kiíró az eljárásban részt vevõ valamennyi ajánlattevõ részére írásban megküldi az ajánlatok benyújtási határidejét megelõzõ legkésõbb 6. napig. A kibocsátott kiegészítés az ajánlati dokumentáció részévé válik.<br>
A dokumentáció az értékelés módszerével kapcsolatosan nem tartalmazott elõírásokat. Az ajánlatkérõ 2003. február 24-i keltezéssel "kiegészítés az ajánlattételhez" címû iratot csatolt az ajánlati dokumentációhoz, melyben egyrészt megismételte az ajánlati felhívás 13. pontjában foglaltakat. Ebben a kiegészítésében ajánlatkérõ rögzítette, hogy minden bírálati részszempont ugyanazon módszerrel kerül értékelésre. Az ajánlatkérõ az ajánlatokból kiválasztja az adott részszemponthoz tartozó legkedvezõbb vállalást, mely vállalás kapja a maximális pontot. A többi vállalás az adott részszemponton belül a százalékos eltérés arányában kap kevesebb pontszámot. A legkedvezõtlenebb vállalás kapja az adott szemponton belül a legkevesebb minimális pontot. (A kiegészítésben az ajánlatkérõ számítási példányon keresztül mutatta be, miként fogja alkalmazni az általa megadott módszert.)<br>
Az ajánlati felhívás 11. a) pontja tartalmazta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, illetve az ajánlattevõnek a szerzõdés teljesítésére alkalmatlanná minõsítésének szempontjait.<br>
Helyszíni konzultációra 2003. március 4-én került sor. Az ajánlatkérõ 2003. március 6-án megküldte a számára ismert, lehetséges ajánlattevõk részére a konzultáción felvett jegyzõkönyvet és a "kiegészítés az ajánlattételhez" címû iratot. A 2003. március 18-i ajánlattételi határidõ lejártakor a következõ hat ajánlattevõ nyújtott be ajánlatot: a Swietelsky Építõipari és Kereskedelmi Kft., a Vízépítõ Kft., a Hydrocomp Mélyépítõ Kft., a SZÉKOM Rt., a Vízépszolg '94 Kft. és a Baumeister Kft. Az ajánlatkérõ a felhívásában az eredményhirdetés idõpontját 2003. március 28-ában határozta meg.<br>
Az eljárást kezdeményezõ 2003. február 20-án elõterjesztett eljárást kezdeményezõ iratában indítványozta, hogy a Döntõbizottság vizsgálja meg, hogy az ajánlati felhívásban meghatározott értékelési módszer megfelel-e a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjában foglalt elõírásnak és alkalmazza a Kbt. 88. § (1) bekezdés b)-d) és f) pontjában foglalt jogkövetkezményeket. Vélelmezhetõ, hogy az ajánlatkérõ az értékelés módszereként nem azonosat adott meg mindegyik részszempont vonatkozásában.<br>
Az ajánlatkérõ észrevételében kérte az indítvány elutasítását, mert álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésének megfelelõen határozta meg a részszempontokat, azok súlyszámát, a ponthatárokat, a bírálati módszer pedig minden részszempontnál azonos, melyet a dokumentáció kiegészítésében pontosított. A "minimális pontszám" nem az ajánlati felhívásban rögzített egy pont, hanem az ajánlatok vállalásai függvényében állapítandó meg az egyes részszempontok szerint.<br>
Az ajánlatkérõ nyilatkozott, hogy a lebonyolító felel az ajánlatkérõvel kötött megállapodás alapján az ajánlati felhívás, illetve az ajánlati dokumentáció jogszerûségéért, illetve az eljárás jogszerûségének a biztosításáért.<br>
A Vízépítõ Kft. észrevételében elõadta, hogy az ajánlatkérõ a konzultáción adott tájékoztatásában egyértelmûvé tette a bírálati módszert.<br>
A Döntõbizottság ideiglenes intézkedést nem hozott, mert annak törvényi feltételei nem álltak fenn.<br>
A Döntõbizottság megállapította a közbeszerzési eljárásban beszerzett iratok, ajánlatkérõ érdemi észrevétele és tárgyaláson tett nyilatkozata, valamint a pontosított ajánlati felhívása alapján, hogy az ajánlatkérõ által meghatározott értékelési módszer megfelel a közbeszerzésekrõl szóló - többször módosított - 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés d) pontjának.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése elsõ fordulata szerint ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése szerint a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.<br>
A Kbt. fenti rendelkezései törvényes lehetõséget biztosítanak az ajánlatkérõ számára, hogy az ajánlati felhívásában és a dokumentációban foglaltakat - akár az ajánlattevõk kérésére, akár önként - pontosítsa, egyértelmûvé tegye anélkül, hogy az elõbbiek módosítására is sor kerülne. A jelen ügyben az ajánlatkérõ alkalmazta a Kbt. 38. § (2) bekezdését, azaz az általa ismert lehetséges ajánlattevõk számára az ajánlattételi határidõn belül - a jogszabályi határidõket betartva - pontosította, illetõleg egyértelmûsítette az ajánlatok elbírálása körében tett elõírását. Ily módon a jogorvoslati eljárásban a Döntõbizottság az ajánlati felhívás, a dokumentáció és az ajánlattevõknek késõbb megküldött kiegészítések szerinti végleges elõírásokat vizsgálta a kezdeményezõ iratban foglalt indítvány szerint.<br>
A Döntõbizottság megállapította, hogy az ajánlatkérõ ajánlati felhívása és a dokumentáció 1.3. pontja szerinti kiegészítõ elõírása - azok együttes értelmezése alapján - a bírálati részszempontok vonatkozásában egységes bírálati módszert tartalmaz. Nevezetesen az ajánlati felhívásban az ajánlati ár vonatkozásában meghatározott értékelési módszer kerül alkalmazásra a többi bírálati részszempont vonatkozásában is. Az ajánlatkérõ ugyanis a dokumentáció 3.3. szerinti kiegészítésében egyértelmûen meghatározta, hogy az adott részszemponthoz tartozó legkedvezõbb vállalás kapja a maximális 25 pontot, míg a többi ajánlatban foglalt vállalások az adott részszempont vonatkozásában a százalékos eltérés arányában kapnak kevesebb pontszámot, tehát a részszempontonként kiszámított legalacsonyabb pontérték lesz a minimális pontszám, nem pedig az ajánlati felhívásban meghatározott minimális egy pont. Tehát az ajánlatkérõ egységesen, valamennyi részszempont esetében az arányosítási módszer fenti változatát alkalmazza a bírálat során.<br>
A Döntõbizottság megállapította tehát, hogy az ajánlatkérõ az ajánlati felhívását a dokumentáció 1.3. pontja alapján pontosította és ezen pontosítást az ajánlattételi határidõ letelte elõtt minden egyes ajánlattevõvel közölte.<br>
A Döntõbizottság a fentiek alapján megállapította, hogy a pontosított ajánlati felhívás tartalma a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjának megfelel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 31.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>