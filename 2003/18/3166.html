<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3166)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.87/53/2003.<br>
<br>
Tárgy: a Lurotex Kft. jogorvoslati kérelme a Belügyminisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Déri Miklós jogtanácsos által képviselt Lurotex Textilipari Kft. (9970 Szentgotthárd, Hunyadi út 33., a továbbiakban: kérelmezõ) jogorvoslati kérelmének - melyet a Magyar Köztársaság Belügyminisztériuma (1051 Budapest, József Attila u. 2-4., a továbbiakban: ajánlatkérõ) a BM szervezetei személyi állományának új téli szolgálati egyenruházati alapellátásához szükséges termékek szállítása tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#40">Kbt.) 40. §</a> (5) bekezdését és a 44. § (6) bekezdését. A jogsértés miatt megsemmisíti az ajánlati felhívás 11. bb) pontja harmadik bekezdését, valamint az ajánlati dokumentáció 7.1., 7.2., 7.3. és 7.4. mellékletét és a 8.1. mellékletét, mint az ajánlati felhívás 3. a) pontja 2-es és 3-as tétele alapanyagának mûszaki leírását.<br>
A jogsértés miatt 3 000 000 Ft, azaz hárommillió forint bírság megfizetésére kötelezi ajánlatkérõt. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 sz. számlájára történõ átutalással.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladó részében a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. február 5-i számában a rendelkezõ részben megjelölt beszerzés tárgyában. A beszerzés teljesítési határidejét 2003. szeptember 30-ában határozta meg. A közbeszerzési eljárás lefolytatására a BM Beszerzési és Kereskedelmi Rt. Építési-Beruházási Igazgatóság részére adott megbízást.<br>
A felhívás 3. a) pontjában a beszerzés tárgyát 14 tételben határozta meg, tételenként lehetõvé tette részajánlat benyújtását. A 2. tétel a szolgálati télikabát (sötétkék), a 3. tétel a szolgálati, csapadék ellen védõ kabát (sötétkék) volt.<br>
A felhívás 11. a) pontjában az ajánlattevõ mûszaki alkalmassága igazolására ajánlatkérõ elõírta:<br>
- az ajánlattevõ és az alvállalkozó 2001., 2002. évi teljes forgalmáról és ugyanezen idõszakban az ajánlat tárgyának forgalmáról szóló nyilatkozat csatolását,<br>
- az ajánlattevõ és a közbeszerzés értéke 10%-át meghaladó mértékben igénybe venni kívánt alvállalkozók) - az ajánlat tárgyát képezõ ruházati termékekre vonatkozó 2001., 2002. évi legjelentõsebb teljesítéseinek ismertetését.<br>
- a 3. a) pont 1. tételre megajánlott termékbõl 1 db N176/52 és 1 db N182/54 méretû, a 2 tételre megajánlott termékbõl 1 db N182/52 és 1 db N182/54 méretû mintadarab benyújtását, a 3-14. tételre megajánlott termékekbõl 2 db, illetve 2 pár - a mûszaki leírás alapján elkészített - középméretû mintadarab benyújtását, továbbá az 1-9. tétel alatti termék(ek) megajánlása esetén a mûszaki leírás szerinti alapanyagokból 2 folyóméter minta benyújtását,<br>
- a megkövetelt és egyértelmûen megadott mûszaki leírás tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvány benyújtása a 3-9. tétel alatti termék(ek) alapanyagának - a mûszaki leírásban meghatározott - jellemzõinek való megfelelõségére vonatkozóan [az 1. és 2. tétel alatti termék(ek) alapanyagának - a mûszaki leírásban meghatározott jellemzõinek - megfelelõségére vonatkozó tanúsítványt az ajánlatkérõ szerzi be],<br>
- a megkövetelt és egyértelmûen megadott mûszaki leírás tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvány benyújtása a 3-14. tételre megajánlott termék(ek) kivitelezése, illetve konfekcionálása a mûszaki leírásban meghatározottaknak való megfelelõségére vonatkozóan. A vizsgálatokat a bekért minta alapján kéri az ajánlattevõ elvégeztetni, ennek megtörténtét a mintán igazolni kell [az 1. és 2. tételre megajánlott termék(ek)] kivitelezésének, illetve konfekcionálásának a mûszaki leírásban meghatározottaknak való megfelelõségére vonatkozó tanúsítványt az ajánlatkérõ szerzi be).<br>
A 11. b) pontban ajánlatkérõ kikötötte, hogy mûszaki szempontból alkalmatlan a szerzõdés teljesítésére az ajánlattevõ, ha az ajánlattevõ és az alvállalkozó(k) 2001. és 2002. évi forgalmáról szóló nyilatkozatai nem tartalmaznak:<br>
- az 1-2. tétel megajánlása esetén tételenként legalább nettó 300 M Ft,<br>
- a 9. és 12. tétel megajánlása esetén összesen legalább nettó 50 M Ft,<br>
- a többi tétel megajánlása esetén összesen legalább nettó 150 millió Ft értékû forgalmat az ajánlat tárgyára vonatkozóan,<br>
- valamint ha az ajánlattevõ és az alvállalkozó(k) együtt nem tudnak legalább 3 referencialevelet csatolni, melyben a megrendelõ kedvezõen nyilatkozik a megkötött szerzõdés teljesítésérõl.<br>
Az ajánlati dokumentáció I. kötete útmutatót, vállalkozási keretszerzõdés-tervezetet és mellékleteket, a II. kötet a termékek mûszaki leírását tartalmazta.<br>
A szolgálati télikabát alapanyagának mûszaki követelményeit a dokumentáció II. kötet 7.1., 7.2., 7.3. és 7.4. sz. mellékletében, a szolgálati, csapadék ellen védõ kabát alapanyagának mûszaki követelményeit a 8.1. sz. mellékletben írta elõ.<br>
A dokumentációt 14 cég vásárolta meg, köztük kérelmezõ is.<br>
Kérelmezõ 2003. február 20-án és február 21-én elõterjesztett jogorvoslati kérelmében kérte a Döntõbizottságot a felhívás és a dokumentáció általa sérelmezett részei jogsértõ voltának megállapítására és megsemmisítésére. Kérelmében és a jogorvoslati eljárásban 2003. március 14-én tartott tárgyaláson a következõket adta elõ:<br>
- Álláspontja szerint jogsértõ a 2001., 2002. évekre minimum 3 referencia kikötése, ezzel, valamint az elõzõ beszállítások aránytalanul magas értékû minimummennyiségének kikötésével ajánlatkérõ indokolatlanul leszûkítette a potenciális ajánlattevõk körét.<br>
- Jogsértõnek tartja az ún. többi tétel megajánlása esetére a 150 M Ft értékû forgalom elõírását, szerinte ezt a beszerzés adott tárgyai nem indokolják.<br>
- Csak azok képesek ajánlatot tenni, akik rendelkeznek az elõírt mûszaki paramétereket teljesítõ alapanyaggal a csapadék elleni védõ kabát mintapéldányának legyártásához.<br>
- Kifogásolta a csapadék elleni védõkabát (továbbiakban: esõkabát) alapanyag-vízhatlanságára kiírt 11,3 kPa-t (MSZ EN 20 811), álláspontja szerint ez az érték túl alacsony. Más fegyveres erõk tapasztalatai szerint esetileg még a 30-40 kPa érték is alacsony, az anyag átázik. Minimum 30 kPa vízhatlansági érték a megfelelõ.<br>
- Kifogásolta továbbá az esõkabát alapanyagának mûszaki paraméterei közül a szakítóerõ-meghatározást is, álláspontja szerint azt csak a 84 dtex finomságú fonalból készített szövet képes teljesíteni. Álláspontja szerint a NATO-ban használatos 76 dtex-es fonalból gyártott, az elõírtnál kb. 10%-kal kisebb szakítóerõt elviselõ szövetbõl készült termék is megfelelõ lenne.<br>
- Észrevételezte, hogy a szolgálati télikabát alapanyagának szövetmintái alapján megállapítható, hogy azok konkrét gyártmányok, feltételezhetõen Gore-Tex-termékek.<br>
- Hiányolta, hogy az alapanyagok közül a 3 rétegû nedvesség-felszívódást gátló anyagra mintát nem kapott, továbbá hogy a mûszaki paraméterek között a négyzetmétersúly nem került meghatározásra.<br>
- Közölte, hogy az alapanyagokat alvállalkozóként - a Napsugár Rt. megrendelésére - képes lenne legyártani, azonban az ajánlattételi határidõ nem elegendõ a gyártásra való felkészülésre, a gyártásra úgy, hogy a Napsugár Rt.-nek elegendõ ideje legyen a konfekcionálásra is. A Napsugár Rt.-vel a Gore-Tex egyik európai képviselete közölte, hogy nem szállítanak bárkinek alapanyagot, annak adminisztratív feltételei vannak. Ezt a tényt a március 3-án tartott konzultáción egy másik cég is megerõsítette.<br>
- Álláspontja szerint a télikabát alapanyagaihoz csak az a konfekcionálást végzõ ajánlattevõ képes hozzájutni, amelynek "adminisztratív" kapcsolatai vannak a gyártóval (W. L. Gore & Associatesszel).<br>
A Döntõbizottság a D.87/14/2003. sz. határozatával ideiglenes intézkedésként a közbeszerzési eljárást felfüggesztette.<br>
Ajánlatkérõ kérte a jogorvoslati kérelem elutasítását megalapozatlanság címén.<br>
Közölte, hogy az alkalmassági követelmények a beszerzés tárgyával arányosan kerültek meghatározásra. Becsatolt egy számítást annak igazolására, hogy a megkövetelt éves forgalmi adatok a beszerzési ütemezés miatt indokoltak.<br>
A szövetminták csatolása az ajánlati dokumentációhoz nem jelenti az esélyegyenlõség megsértését, mivel ezen minták funkciója kizárólag a kötésminta és a színhelyesség bemutatására korlátozódik, segítséget nyújtva az ajánlattevõk részére a mintadarabok elkészítéséhez. A szövet/anyagminták mûszaki jellemzõi nem minden esetben azonosak az ajánlati dokumentáció mûszaki leírásában foglaltakkal.<br>
Elõadta, hogy az újonnan bevezetésre kerülõ ruházati termékek rendszeresítési eljáráson esnek át. Ezen eljárás lefolytatását a 24/2002. (BK. 17.) BM utasítással kiadott Belügyminisztérium Rendszeresítési Szabályzata szabályozza. A jóváhagyásra kerülõ rendszeresítési javaslat mellékletét képezõ mûszaki leírás tartalmazza mindazon követelményeket, amelyeknek meg kell felelniük a rendszeresített termékeknek. Ezen paraméterek és jellemzõk, illetõleg a vonatkozó szabványok képezik a termékek beszerzésére irányuló közbeszerzési eljárás ajánlati dokumentációja mûszaki leírásának alapját.<br>
Elõadta továbbá, hogy a szolgálati télikabát rendszeresítési eljárásában a csapatpróbához szükséges termékeket - a szabadkézi vételi eljárás nyerteseként - a Vektor Szövetkezet gyártotta és szállította le.<br>
Felhívásra becsatolta a rendszeresítési eljárásban keletkezett iratokat, melyek között volt az ORFK Gazdasági Fõigazgatóság Anyagi-Technikai és Informatikai Fõosztály vezetõjének a BM Beszerzési és Kereskedelmi Rt. vezérigazgatójához 2003. március 17-én írt levele, melyben közölte, hogy a csapadék ellen védõ kabát alapanyaggyártója a Teens-Textil-Gate Kft., a késztermék gyártója a Vektor Szövetkezet volt. Ezzel egyezõen nyilatkozott a Vektor Szövetkezet is a Döntõbizottság felhívására 2003. március 24-én kelt levelében.<br>
Ajánlatkérõ álláspontja szerint mûszaki leírásban foglalt követelmények - néhány speciális rendészettechnikai és fegyverzeti eszköztõl eltekintve - nem "gyártóspecifikusak", így a szállítók kiválasztása megtörténhet közbeszerzési eljárásban történõ versenyeztetéssel. A rendszeresített egyenruházati termékek mûszaki paramétereitõl csak olyan mértékben lehet eltérni, ami a termékazonosságot hosszú távon biztosítja, illetve a mérési hibahatárok miatt nem teszi az ajánlatot érvénytelenné. A kérelmezõ által javasolt 10%-kal alacsonyabb szakítóértéket biztosító fonal túl van ezen a tûréshatáron, így nem fogadható el.<br>
Az esõkabát alapanyagára elõírt 11,3 kPa vízhatlansági érték a rendszeresítési eljárások keretében végrehajtott próbaviselések kiértékelése szerint megfelelõ viselési tulajdonságokat biztosított.<br>
A Csizmarik és Társa egyéb érdekelt egyetértett a kérelmezõvel abban, hogy a szolgálati télikabát mûszaki dokumentációjában szereplõ alapanyagok mûszaki paraméterei egy bizonyos alapanyaggyártó anyagai (Gore-Tex) felelnek meg. Elõadta, hogy az ajánlati dokumentáció részét képezõ mûszaki leírásból észlelte, hogy a szolgálati télikabát egy speciális alapanyagból kell hogy készüljön. Megrendelésére több alapanyaggyártótól érkeztek anyagok, ezek bizonyos mûszaki paramétereiben mind eltértek a kiírásban szereplõtõl.<br>
Csak a Gore-Tex anyagai felelnek meg a mûszaki leírás minden pontjának. Technikailag ugyan több gyártó is képes a kiírás szerinti alapanyagot legyártani, de az azon lévõ PTFE-alap szabadalommal védett, így teljes mértékben lehetetlen a mûszaki leírásnak megfelelni más alapanyaggal.<br>
A dokumentáció 7.1., 7.2., 7.3., 7.4. mellékletei az alapanyagra nézve elõírják, hogy "kétrétegû laminált vízgõzáteresztõ, kétkomponensû membránnal, PTFE-alapon." A mellékletek szerinti mind a négy alapanyag Gore-Tex által gyártott termék, amely szabadalommal védett. Ezért a Gore-Tex Kft.-tõl megkísérelték megrendelni az alapanyagot, aki 2003. február 26-án küldött válaszlevelével elzárkózott attól, hogy alapanyagot biztosítson a minta elkészítéséhez, közölte, hogy csak licencengedéllyel rendelkezõ céget szolgál ki, egy ilyen cég van Magyarországon, csak õ vásárolhat alapanyagot.<br>
A Csizmarik Kft. észrevételéhez mellékelt a Gore-Tex-alapanyag szabadalommal való védettségének igazolására egy, az internetrõl letöltött oldalt, valamint a Gore-Tex 2003. február 26-i válaszlevelét.<br>
A Csizmarik és Társa Kft. a Döntõbizottság felhívására 2003. március 31-én írt levelében elõadta továbbá, hogy Magyarországon a Gore-Tex licencpartnere a Vektor Szövetkezet, így véleménye szerint a csapatpróbáztatott télikabát gyártója a szövetkezet volt.<br>
Kérelmezõ is becsatolt egy levelet a Gore-Tex-tõl, melyben a Napsugár Rt. rendelését utasította el arra hivatkozva, hogy egy másik magyarországi cég részére biztosított licencjogot a termék forgalmazására.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A szolgálati egyenruházat beszerzésére irányuló közbeszerzési eljárást a 24/2002. (BK. 17.) BM utasítással kiadott Belügyminisztérium Rendszeresítési Szabályzata által kötelezõvé tett rendszeresítési eljárás elõzi meg. A rendszeresítési eljárás célja a Belügyminisztérium irányítása alá tartozó szervezeteknél újonnan bevezetésre kerülõ ruházati termékek egységessége hosszú távú biztosítása.<br>
A rendszeresítési eljárásban ajánlatkérõ szabadkézi vétel keretében történt pályáztatással készítteti el azokat az egyenruházati termékeket, amelyeket 6 hónapon keresztül szolgálati feladatok ellátása során terepen és közterületen a szolgálati állomány tagjai viselnek (csapatpróba).<br>
A csapatpróba tapasztalatai alapján rendszeresítési javaslat készül, az ebben foglaltak képezik a rendszeresítési jegyzõkönyv alapját. A jegyzõkönyv tartalmazza - többek között - az egyenruházati termékek mûszaki leírását és alapanyaguk mûszaki követelményeit.<br>
A rendszeresítési jegyzõkönyv a belügyminiszter aláírásával válik érvényessé. Ezáltal a rendszeresítési jegyzõkönyvben az egyenruházati termékre vonatkozó jellemzõk betartása kötelezõvé válik, így a közbeszerzési eljárás dokumentációjában szereplõ mûszaki specifikáció azonos a rendszeresítési jegyzõkönyvben foglaltakkal.<br>
Ezt a tényt igazolja többek között, hogy a 2002. szeptember 11-én jóváhagyott rendszeresítési jegyzõkönyv szolgálati csapadék ellen védõ kabát alapanyaga mûszaki követelményeit rögzítõ 8.1. melléklete teljes mértékben egyezik a közbeszerzési eljárás ajánlati dokumentációja ugyanezen egyenruházati termék alapanyaga mûszaki követelményeit tartalmazó 8.1. mellékletével.<br>
Az ajánlatkérõ és a Vektor Szövetkezet nyilatkozata szerint a rendszeresítési eljárásban csapatpróbáztatott szolgálati télikabátokat és csapadék ellen védõ kabátokat a Vektor Szövetkezet gyártotta, a rendszeresítési jegyzõkönyvben szereplõ mûszaki adatok és az ajánlati dokumentációban szereplõ mûszaki adatok azonossága folytán az általa gyártottak alapján lett meghatározva a kiírásban a két termék mûszaki specifikációja (méret, technológia, anyag stb.).<br>
Ez a beszerzési konstrukció a Kbt. több rendelkezésével ütközik.<br>
A Kbt. alapelvi rendelkezéseit rögzítõ 24. § (2) bekezdése elõírja, hogy az ajánlatkérõnek a közbeszerzési eljárásban biztosítania kell az esélyegyenlõséget az ajánlattevõk számára.<br>
Ezen alapelvi rendelkezés speciális szabályaként rögzíti a 40. § (5) bekezdés, miszerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon hátrányos megkülönböztetésüket okozza.<br>
A fenti tényállásból kétséget kizáróan megállapítható, hogy ajánlatkérõ az ajánlati dokumentáció 7.1.-7.4. és 8.1. sz. mellékletében egy adott egyenruházati termék, a Vektor Szövetkezet által gyártott szolgálati télikabát és szolgálati csapadék ellen védõ kabát, mint csapatpróbáztatott mintadarab alapanyagának jellemzõit határozta meg a beszerzés tárgyát képezõ télikabát és esõkabát alapanyaga mûszaki specifikációjaként, azaz a beszerzés egy meghatározott termékre lett kiírva.<br>
Ezáltal ajánlatkérõ egyrészt a mintadarab alapanyagát beszerezni nem tudó ajánlattevõket hátrányos helyzetbe hozta a Vektor Szövetkezethez képest.<br>
A jogorvoslati eljárásban feltárt tényállás szerint több potenciális ajánlattevõ észlelte az ajánlati dokumentáció megvásárlása után, hogy a dokumentáció 7.1.-7.4. mellékletében rögzített mûszaki követelményeknek csak egy bizonyos alapanyag tud megfelelni. Ezen cégek - ismerve a szakterületük piaci viszonyait - a felhívásban megkövetelt mintadarab elkészítéséhez anyagrendelést eszközöltek a Gore-Tex cégnél. A Gore-Tex - válaszlevelével bizonyítottan - a megrendeléstõl elzárkózott, arra hivatkozva, hogy csak egy cégnek adott licencjogot a forgalmazásra. A licencjogosult cég nevét azonban - az üzleti életben ilyen eseteknél szokásos módon - nem közölte.<br>
A Vektor Szövetkezet a 2003. április 1-jén kelt beadványában úgy vélekedett a kérelmezõnek a jogorvoslati kérelem elõterjesztésével elérni kívánt szándékáról, hogy miután kérelmezõ nem tudja gyártani a "pályázatban kiírt, világminõségnek megfelelõ paraméterû anyagot", "megpróbálja kiszorítani a magyar piacról." A Vektor Szövetkezet ezen nyilatkozatából kitûnik, hogy - nyilván a rendszeresítési eljárás során - õ már utat talált a "világminõségû anyaghoz."<br>
A Döntõbizottság megállapította, hogy ajánlatkérõ azáltal, hogy egy bizonyos, a rendszeresítési eljárásban csapatpróbáztatott szolgálati télikabát és szolgálati csapadékvédõ esõkabát alapanyaga alapján határozta meg a beszerzés ezen tárgyainak alapanyagát, megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését, melyre tekintettel az ajánlattevõk nem indulhatnak egyenlõ eséllyel a közbeszerzési eljárásban.<br>
A jogsértés miatt a Döntõbizottság megsemmisítette az ajánlati dokumentáció 7.1.-7.4. és 8.1. mellékletét, mert az esélyegyenlõtlenség csak ezáltal küszöbölhetõ ki.<br>
A Döntõbizottság rámutat arra, hogy ajánlatkérõt nem menti fel a jogsértõ helyzet kialakulása alól az, hogy a közbeszerzési eljárás lefolytatásának módját részére jogszabály, a 24/2002. (BK. 17.) BM utasítás írta elõ. Az utasítás hatálybalépésének idõpontjában a közbeszerzési eljárás szabályaira a Kbt. rendelkezései irányadók, ajánlatkérõnek az utasítás meghozatalakor fel kellett volna ismernie, hogy a beszerzési konstrukció sérti a Kbt. alapelvi és egyéb kógens rendelkezéseit. Másrészrõl ajánlatkérõnek megoldást kell találnia a közbeszerzési eljárás oly módon történõ lefolytatására, hogy az megfeleljen a Kbt. rendelkezéseinek és az utasításban foglaltaknak is.<br>
A Döntõbizottság megjegyzi, hogy a jelen kiírási feltételekkel lefolytatott közbeszerzési eljárásban felmerül a Vektor Szövetkezet összeférhetetlenségének kérdése is. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdés értelmében a közbeszerzési eljárásban nem lehet ajánlattevõ, aki a dokumentáció elõkészítésében közremûködött. Az ajánlati dokumentáció mûszaki specifikációja meghatározása alapját képezõ mintadarab készítõje a Döntõbizottság álláspontja szerint a közbeszerzési eljárás elõkészítésében közremûködõ félnek minõsül.<br>
A Döntõbizottság ezt a kérdést nem tette vizsgálat tárgyává, mivel ajánlatkérõ - a közbeszerzési eljárás felfüggesztése miatt az ajánlatokat még nem bontotta fel, azokat így érvényesség, kizártság szempontjából nem vizsgálta és a nyertesség vonatkozásában döntést még nem hozott.<br>
Kérelmezõ sérelmezte, hogy ajánlatkérõ az ajánlattevõ mûszaki alkalmassága igazolásaként 3 azonos tárgyú referenciát írt elõ.<br>
Az ajánlattevõ pénzügyi, gazdasági és mûszaki alkalmassága igazolására elõírható adatok, tények körét a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése tartalmazza.<br>
A 44. § (6) bekezdés elõírja: "Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére."<br>
A 44. § (7) bekezdése így rendelkezik: "Az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlatkérõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni."<br>
Az ajánlatkérõ által elõírt 3 referenciaismertetés és -igazolás a 44. § (2) bekezdés a) pontja szerinti igazolási módok körébe esik, kapcsolódik a közbeszerzés tárgyához, mértéke nem haladja meg a szerzõdés teljesítéséhez szükséges mértéket. Ajánlatkérõ ugyanis jelentõs értékû beszerzésre, a beszerzési volumenhez képest viszonylag rövid teljesítési határidõre írta ki felhívását, ezért jogos igénye fûzõdik ahhoz, hogy megismerje az ajánlattevõ korábbi teljesítéseinek szerzõdésszerûségét. Nem tekinthetõ túlzottnak az alkalmassági követelmény már csak azért sem, mert annak - beszerzési érték kikötése nélkül - az alvállalkozóval együtt kell megfelelnie az ajánlattevõnek.<br>
A Döntõbizottság megállapította, hogy ajánlatkérõ jogszerûen kötötte ki alkalmassági feltételként a 3 referencia meglétét, ezért a jogorvoslati kérelmet ebben a részében elutasította.<br>
Kérelmezõ kifogásolta az ajánlati felhívás 11. bb) pontjában elõírt alkalmassági kritériumot. A 150 millió Ft-os éves beszerzés tárgya szerinti forgalmat túlzottnak tartotta arra az esetre, ha az ún. többi tétel (3., 4., 5., 6., 7., 8., 10., 11., 13., 14.) valamelyikére tesz csak az ajánlattevõ - a tételenkénti részajánlattételi lehetõség megengedettségénél fogva - ajánlatot.<br>
Ajánlatkérõ számítást közölt arra nézve, hogy tételenkénti ajánlat esetén is indokolt a 150 millió Ft-os forgalom elõírás, mert rövid idõ alatt kell a beszerzést teljesíteni, így meg kell gyõzõdnie arról, hogy az ajánlattevõ rövid idõ alatt képes a szerzõdés teljesítésére. Ez pedig csak akkor lehetséges, ha éves viszonylatban legalább 150 millió Ft-os nagyságrendben forgalmazott az ajánlattevõ az adott termékbõl.<br>
A Döntõbizottság nem vitatja, hogy ajánlatkérõnek meg kell gyõzõdnie az ajánlattevõ teljesítõképességérõl.<br>
A felhívás vitatott pontja azonban nem így értelmezhetõ. A 11. bb) pont harmadik bekezdésében ajánlatkérõ úgy fogalmaz, hogy "összesen legalább nettó 150 M Ft" forgalmat kell igazolnia ajánlattevõnek, az viszont nem állapítható meg a szövegbõl, hogy milyen mértékû forgalom igazolása szükséges, ha az ajánlattevõ nem tesz ajánlatot a "többi tétel" mindegyikére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése értelmében egyértelmûen meg kell határozni, hogy mely körülmények megléte, hiánya, vagy azok milyen mértékû fogyatékossága alapján minõsíti az ajánlatkérõ az ajánlattevõt alkalmatlannak a szerzõdés teljesítésére.<br>
A Döntõbizottság megállapította, hogy ajánlatkérõ a felhívás 11. bb) pontja harmadik bekezdésében nem egyértelmûen határozta meg az alkalmassági feltételt, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdését.<br>
A Döntõbizottság megsemmisítette a felhívás 11. bb) pontja harmadik bekezdését, mert a jogsértõ helyzet csak ezáltal szüntethetõ meg.<br>
Kérelmezõ sérelmezte, hogy nem kapott mintát a szolgálati télikabát 3 rétegû nedvességfelszívódást gátló anyagából.<br>
A kiírásban ajánlatkérõ nem közölte, hogy mely alapanyagokból fog mintát szolgáltatni az ajánlattevõknek. Kérelmezõ csak akkor sérelmezhetné joggal a minta átadásának hiányát, ha ajánlatkérõ nem azonosan járt volna el e tekintetben kérelmezõvel, mint a többi ajánlattevõvel. Erre vonatkozó bizonyítékot kérelmezõ nem szolgáltatott a Döntõbizottság részére.<br>
A Döntõbizottság ezért a jogorvoslati kérelmet ebben a részében elutasította.<br>
Kérelmezõ további kifogásai (esõkabát vízhatlansági és szakítóerõ értéke) tekintetében a Döntõbizottság nem folytatott vizsgálatot, mert az ajánlati dokumentációnak az anyagminõségre vonatkozó elõírásait megsemmisítette, így ezek a kérdések jelentõséggel nem bírnak.<br>
A Döntõbizottság a jogsértések miatt 3 000 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén a bírság kiszabása kötelezõ.<br>
A 88. § (4) bekezdése szerint a bírság mértéke minimum 1 000 000 Ft, maximum a közbeszerzés értékének 30%-a.<br>
A Döntõbizottság a jogsértések súlya miatt a minimumbírság összegénél magasabb összegû bírság kiszabását tartotta indokoltnak, ami azonban nem éri el a szolgálati télikabát és szolgálati csapadék ellen védõ kabát több száz millió forintra becsült beszerzési értékének 1%-át.<br>
Az alacsony mérték megállapításánál a Döntõbizottság tekintettel volt arra, hogy a jogsértõ felhíváselemek megsemmisítése által a jogsértés reparálható, valamint azt, hogy ajánlatkérõ végül is - bár a Kbt.-vel ellentétes tartalmú, de hatályos jogszabály elõírása miatt írta ki a közbeszerzési eljárást a Kbt.-be ütközõ módon.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a), c), d), f) és h) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 2.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>