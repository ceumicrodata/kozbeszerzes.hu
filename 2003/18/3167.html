<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3167)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.93/12/2003.<br>
<br>
Tárgy: az Észak-budai Tervezõ, Szerelõ és Szolgáltató Kft. jogorvoslati kérelme Mátészalka Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Észak-budai Tervezõ, Szerelõ és Szolgáltató Kft. (1037 Budapest, Kunigunda útja 74., a továbbiakban: kérelmezõ) jogorvoslati kérelmének, melyet a Mátészalka Város Önkormányzata (4701 Mátészalka, Hõsök tere 9., Pf. 31, a továbbiakban: ajánlatkérõ) "Mátészalka közvilágításának, közintézményei beltéri világításának korszerûsítése, beruházáshoz szükséges kültéri és beltéri lámpatestek, fényvezetõk, fényforrások, szerelvények, kábelek szállítása, felszerelése és üzembe helyezése, valamint földkábeles hálózati szakasz építése meglévõ kandeláberes oszlopsor helyén, kandeláberek és oszlopok szállítása, felszerelése és üzembe helyezése a mellékelt mûszaki specifikáció szerinti tartalom alapján" tárgyú közbeszerzési eljárás ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel, a Kbt. 52. § (1) bekezdését, ezért az ajánlatkérõ eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi továbbá ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási, szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Az ajánlatkérõ 2002. október 17-én megbízta az ENERGIE-CONTRACTING Kft. (2440 Százhalombatta, Vörösmarty u. 68., a továbbiakban: lebonyolító) a település utcai közvilágításának és közintézményeinek beltéri világítása korszerûsítésének beszerzésére irányuló közbeszerzési eljárás lefolytatására.<br>
Ajánlatkérõ a Közbeszerzési Értesítõ 2002. december 18-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ az ajánlati felhívás 2. b) pontjában az alábbiakat határozta meg:<br>
"A szerzõdés meghatározása, amire ajánlatot kérnek: 10 éves üzemeltetési szerzõdés az alábbiakra: Mátészalka utcai közvilágításának és közintézményei beltéri világításának korszerûsítése, valamint meglévõ hálózat korszerûsítése, saját finanszírozásból, majd a megépített rendszer 10 éves üzemeltetése a korszerûsítést megelõzõ lekötött teljesítménynek megfelelõ közvilágítási költség ellenében. A beruházás finanszírozása a képzõdõ energiaköltség megtakarításából történik."<br>
Az ajánlati felhívás 13. a) és b) pontjában ajánlatkérõ meghatározta az alábbiakat:<br>
"a) az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatok közül az összességében legelõnyösebbet hirdeti ki gyõztesnek;<br>
b) 34. § (3) bekezdésében foglaltak: az ajánlatok elbírálási szempontjainak súlyozása és az adható pontszámok nagysága a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint:<br>
I. üzemeltetési idõtartam hossza (év)	40<br>
II. vállalási ár (Ft)	10<br>
III. a korszerûsítés mûszaki tartalma	15<br>
- lámpatest-foglalat és tükör állíthatósága	5<br>
- beltéri kivitelezésnél a javasolt mûszaki megoldás által realizált energia-megtakarítás mértéke	10<br>
IV. a korszerûsítés során alkalmazott mûszaki eszközökre adott garanciavállalás és alkatrész-utánpótlási felelõsségvállalás mértéke<br>
- garanciavállalás a lámpatestházra, tükörre, burára	6<br>
- garanciavállalás a lámpatest szerelvénylapjára	5<br>
- garanciavállalás a fényforrásra	8<br>
- garanciavállalás a külsõ szerelvényekre (lámpakar, szorító, vezeték)	3<br>
- garanciavállalás a külsõ szerelvényekre (lámpakar, szorító, vezeték)	3<br>
- garanciavállalás a kivitelezési munkára	5<br>
- alkatrész-utánpótlás idõtartama a lámpatest elemeire	3<br>
Az egyes részszempontokra minimálisan 0, maximálisan 10 pont adható.<br>
Az értékelés módszere: az ajánlatok egymáshoz viszonyított relatív kedvezõsége lineáris arányosítással, ahol az adott részszempont szerint legkedvezõbb ajánlat a maximális, a legkedvezõtlenebb a minimális adható pontszámot kapja."<br>
Ajánlatkérõ a részajánlattételt nem tette lehetõvé, azonban többváltozatú ajánlattételt az ajánlati felhívás 14. pontjában lehetõvé tett.<br>
Ajánlatkérõ ajánlati dokumentációt is készített, melyet az ajánlattevõk rendelkezésére bocsátott. Az ajánlati dokumentáció többek között a közvilágítási feladatvállalási szerzõdést is tartalmazta, melyek I. bevezetõ rendelkezések 3. pontja meghatározta az alábbiakat:<br>
"Az önkormányzat képviselõ-testülete a jelen szerzõdésben, valamint annak mellékletében a kapcsolódó szerzõdésben foglalt feltételek mellett megbízza a vállalkozót Mátészalka közigazgatási területén a jelen szerzõdés hatálybalépésétõl számított 10 éves idõtartamra a közvilágítási feladatok ellátásával és ezen belül a közvilágítási hálózat korszerûsítésével.<br>
A vállalkozó a jelen szerzõdésben, valamint kiegészítõ mellékleteiben, kapcsolódó szerzõdésekben foglalt feltételek mellett vállalja Mátészalka település közigazgatási területén 10 éves idõtartamra a közvilágítási feladat ellátását és a közvilágítási hálózat korszerûsítését."<br>
Ajánlatkérõ 2003. január 17-én helyszíni konzultációt tartott, melyen az ajánlattevõk által feltett kérdésekre válaszolt és a válaszokat a helyszíni konzultációról készült jegyzõkönyvben rögzítette.<br>
A jegyzõkönyvben a 3. számú válasz az alábbiak szerint szerepel:<br>
"3. számú kérdésre adott válasz: az üzemeltetési idõtartam szempontjából a 10 évnél rövidebb idõ elõnyt jelent:"<br>
Az ajánlattételi határidõig 2003. január 28-ig a kérelmezõ háromváltozatú, a TUNGSRAM-SCHRÉDER Rt. kétváltozatú, valamint a MEZEI VILL Kft., a TIVI Kft. egy-egy változatú ajánlatot nyújtott be.<br>
Ajánlatkérõ képviselõ-testülete 23/2003. (II. 14.) Kt. határozatával valamennyi ajánlatot érvénytelenné és a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelenné nyilvánította, mely döntést a 2003. február 17-én tartott eredményhirdetésen ismertette az ajánlattevõkkel.<br>
Kérelmezõ ajánlata érvénytelenségét ajánlatkérõ azzal indokolta, hogy kérelmezõ 9 év 10 hónap üzemeltetési idõt ajánlott meg a felhívásban elõírt fix 10 év helyett.<br>
Kérelmezõ 2003. február 25-én nyújtott be jogorvoslati kérelmet a Döntõbizottsághoz.<br>
Kérelmezõ a jogorvoslati eljárás során tartott tárgyaláson pontosított jogorvoslati kérelmében kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg azt, hogy ajánlatkérõ megsértette a Kbt. rendelkezéseit, szabjon ki ajánlatkérõvel szemben bírságot, valamint kötelezze a Döntõbizottság ajánlatkérõt az eljárási díj és a költségek viselésére.<br>
Kérelme indokaként elõadta, hogy ajánlatának érvénytelenné nyilvánítása jogsértõ, mivel az az ajánlati felhívásnak megfelelõ volt. A felhívás 13. b) pontjának elsõ részszempontja (üzemeltetési idõ hossza) egyértelmûen utal arra, hogy az ajánlatkérõ elõnyben részesíti azon pályázókat, akik 10 évnél rövidebb üzemeltetési idõt ajánlanak meg, továbbá a helyszíni konzultáció jegyzõkönyvében is szerepel, hogy az önkormányzat az üzemeltetési idõtartam szempontjából a 10 évnél rövidebb idõt elõnyben részesíti (3. sz. kérdésre adott válasz), ezt megalapozza a pályázat célja, a kiíró üzemeltetési költség csökkentésére irányuló szándéka.<br>
Álláspontja szerint az ajánlattevõk az ajánlati felhívás és dokumentáció mellett az ajánlatkérõ által az ajánlattevõk kérdéseire adott válaszban a meghatározottakat is kötelesek figyelembe venni ajánlatuk elkészítése során. Ennek megfelelõen készítette el az ajánlatukat, melyben figyelembe vette az ajánlatkérõ által a helyszíni konzultáción közölteket, ennek ellenére ajánlatkérõ érvénytelenné minõsítette ajánlatát.<br>
Ajánlatkérõ a jogorvoslati kérelemre benyújtott írásbeli észrevételében és a tárgyaláson tett nyilatkozatában elõadta, hogy a felhívás szerint a beszerzés tárgya 10 éves üzemeltetési szerzõdés. Ezt az ajánlati dokumentáció részét képezõ feladatvállalási szerzõdésben is kifejezetten elõírta. A 10 éves futamidõ szakmailag becsült hossza alatt képes a beruházásból eredõ energiamegtakarítás költsége megtermelni a beruházott összeg megtérülését.<br>
Álláspontja szerint a kérelmezõ ajánlata, annak érvényessége esetén sem lehetett volna az eljárás nyertese.<br>
Egyebekben elõadta, hogy amennyiben történt volna jogsértés, az a közbeszerzési eljárásban az ajánlatkérõ által igénybe vett lebonyolító közremûködése következményeként állt volna elõ.<br>
Egyéb érdekeltként a lebonyolító tett észrevételt, melyben kifejtette, hogy álláspontja szerint ajánlatkérõ jogsértõen minõsítette érvénytelenné kérelmezõ ajánlatát, hiszen az megfelelt a helyszíni konzultáción adott tájékoztatás feltételeinek, továbbá elõadta, hogy az ajánlatkérõ nem az õáltala készített döntést fogadta el eljárást lezáró döntésében, valamint az ajánlatkérõ eljárást lezáró döntésének meghozatalában a lebonyolító már nem vett részt, magán az ülésen sem vehetett részt, annak eredményérõl csak késõbb szerzett tudomást.<br>
Egyéb érdekeltek jelen eljárás szempontjából értékelhetõ észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az alábbiak szerint megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése szerint az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése elõírja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlattevõknek a Kbt. rendelkezései alapján az ajánlati felhívás és dokumentáció alapján kell ajánlataikat benyújtaniuk, mert amennyiben ezen elõírásokat nem veszik figyelembe, úgy ajánlata érvénytelennek minõsül.<br>
E körben ajánlattevõknek az ajánlattétel során figyelemmel kell lennie a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése szerinti ajánlatkérõi válaszokra is, hiszen ezek a dokumentáció és felhívással kapcsolatos olyan tájékoztatások, melyek az ajánlattételt segítik elõ, illetve az ajánlati felhívásban, illetve dokumentációban szereplõ nem egyértelmû meghatározásokat, feltételeket pontosíthatja.<br>
Jelen esetben ajánlatkérõ a helyszíni konzultáción az ajánlattevõi kérdésekre adott 3. sz. válaszában egyértelmûen kijelentette, hogy az ajánlati felhívásban meghatározott 10 évnél rövidebb üzemeltetési idõtartam elõnyt jelent az ajánlatokban.<br>
Ez összhangban volt az ajánlati felhívásban szereplõ elsõ bírálati részszemponttal, mely a legmagasabb súlyszámmal tartalmazta az üzemeltetési idõ hosszát években.<br>
Ajánlatkérõ azon álláspontját, hogy az ajánlati felhíváshoz képest a helyszíni konzultáción adott válaszok nem tekinthetõk joghatás kiváltására alkalmas nyilatkozatoknak, a Döntõbizottság nem fogadta el, hiszen az ajánlattevõknek az ajánlataik elkészítése során figyelembe kell venni a tájékoztatásokat, mert e tájékoztatások magát az ajánlati dokumentációt és a felhívás feltételeit értelmezik, illetve ily módon határozza meg jelen eljárás során ajánlatkérõ a dokumentációval kapcsolatos esetleges részletszabályokat, illetve eltérõ vitás értelmezésre lehetõséget adó meghatározásait itt pontosíthatja.<br>
A Döntõbizottság álláspontja szerint a 3. sz. válasz és annak tartalma az ajánlattevõk részére kötelezõ elõírásnak minõsült, hiszen ajánlattevõk a <a href="http://net.jogtar.hu/jr/gen/getdoc.cgi?docid=99500040.tv#38">Kbt., 38. §</a> (1) bekezdése alapján éppen azért kérhetnek tájékoztatást - és ezzel kapcsolatban ad választ ajánlatkérõ -, hogy az ajánlattevõk megfelelõ ajánlatot nyújthassanak be a közbeszerzési eljárás során.<br>
Ajánlatkérõ a helyszíni konzultáción adott 3. számú válaszával egyértelmûen meghatározta azt, hogy az üzemeltetési idõtartam (év) bírálati részszempont tekintetében az ajánlatkérõ számára kedvezõ megajánlásnak minõsül az, ha az ajánlattevõk az ajánlatukban a 10 éves üzemeltetési idõtartamnál rövidebb üzemeltetési idõt ajánlanak meg, ezért a Döntõbizottság álláspontja szerint a 10 éves üzemeltetési idõtõl rövidebb üzemeltetési idõt tartalmazó ajánlatokat ezen okból nem lehet a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek tekinteni, mert éppen ajánlatkérõnek az e körben adott tájékoztatásán alapulnak.<br>
A fentiek alapján a Döntõbizottság álláspontja szerint ajánlatkérõ jogszerûtlenül döntött, amikor megállapította, hogy kérelmezõ ajánlata érvénytelen, mert ajánlata a helyszíni konzultáción adott válasznak megfelelõen a 10 évnél rövidebb üzemeltetési idõt tartalmaz. Ennek alapján a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Döntõbizottság megállapította, hogy személyi bírság alkalmazására nincs mód, mivel ajánlatkérõ részérõl a képviselõ-testület, mint testület döntött.<br>
A Döntõbizottság az eset összes körülményei között mérlegelte azt is, hogy a bírságolt szervezet 2002. január 1. óta elõször követ el a Kbt. rendelkezéseibe ütközõ jogsértést, valamint azt, hogy az eljárást lezáró döntés megsemmisítése által a jogsértés reparálható, továbbá tekintettel volt a beszerzés értékére és arra, hogy a jogsértés az eljárás eredményére is kihatott. A Döntõbizottság figyelembe vette azt is, hogy az ajánlatkérõ a jogorvoslati eljárás során a törvényi kötelezettségek teljesítésén túl eljárást segítõ, közremûködõ magatartást nem tanúsított.<br>
Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni. Ennek megfelelõen ajánlatkérõvel mint szervezettel szemben 1 000 000 Ft, azaz egymillió forint kiszabása arányban áll a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 31.<br>
<br>
Dr. Nagy László Gábor s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>