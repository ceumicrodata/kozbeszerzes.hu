<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3206)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.127/4/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az FVM Képzési és Szaktanácsadási Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az FVM Képzési és Szaktanácsadási Intézet (1223 Budapest, Park u. 2., a továbbiakban: ajánlatkérõ) "50 000 db készpénz-átutalási megbízás nyomtatvány, valamint 50 000 db gépkezelõi jogosítvány nyomdai elõállítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ 2003. február 25-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján. Ajánlatkérõ a Döntõbizottság elnöke részére megküldött tájékoztatóhoz mellékelte az ajánlati felhívását.<br>
Az ajánlati felhívás alapján a teljesítési határidõt az alábbiak szerint határozta meg:<br>
I. 50 000 db készpénz-átutalási megbízási nyomtatvány 2003. március 15.<br>
II. 50 000 db gépkezelõi jogosítvány<br>
- 10 000 db	2003. április 10.<br>
- 10 000 db	2003. április 20.<br>
- 10 000 db	2003. április 30.<br>
- 10 000 db	2003. május 15.<br>
- 10 000 db	2003. május 30.<br>
Az ajánlati felhívás alapján a részajánlat és a többváltozatú ajánlattétel megengedett volt.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõknek a szerzõdés teljesítésére alkalmatlanná minõsítésének a szempontjait.<br>
Ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni.<br>
Ajánlatkérõ az ajánlati felhívását az alábbi cégek részére küldte meg: Agroinform Kiadó, Grafika-Typopress Nyomdaipari Kft., Fesztivál Iroda Dránovits István és Kerényi Nyomdaipari Kft.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárását azzal indokolta, hogy az FVM Oktatási, Kutatási és Fejlesztési Fõosztálya 2003. február 11-én kelt 37376/2003. sz. levelében ajánlatkérõt bízta meg a mezõgazdasági és erdészeti gépkezelõi jogosítványok kiadásával kapcsolatos feladatokkal. Az ajánlatkérõ által hivatkozott levél tartalmazta, hogy az Erdészeti Biztonsági Szabályzat és Mezõgazdasági Biztonsági Szabályzat végrehajtására elkészült a mezõgazdasági és erdészeti gépkezelõi jogosítvány bevezetésérõl és kiadásának szabályairól szóló miniszteri rendelet. Így a jogszabály kiadására rövid idõn belül sor kerül. A rendelet értelmében a mezõgazdasági és erdészeti gépkezelõi jogosítványok kiadásával kapcsolatos feladatokat ajánlatkérõ látja el. A jogszabályban a jogosítványok kiállítására és kiadására rendkívül rövid határidõk kerülnek megállapításra, mielõbb meg kell kezdeni az eljárás technikai feltételeinek a megteremtését. A levél melléklete volt a tervezett FVM-rendelet normaszövege is.<br>
A Döntõbizottság elnöke 2003. március 12-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, azonban az ajánlatkérõ által becsatolt rendelet normaszövege alapján megállapítható, hogy a rendelet hatálybalépését megelõzõen kiállított mezõgazdasági és erdészeti gépkezelõi jogosítványok 2006. március 31-ig érvényben maradnak és használhatók a gépkezelõi jogosultság igazolására. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy 2006. március 31-ig valóban érvényben maradnak a már kiadott jogosítványok. A rendelet hatálybalépését követõen azonban az alábbi szakképesítések vonatkozásában elõször kerül kiadásra jogosítvány megközelítõleg 50.000 példányban:<br>
31 6280 10 Mezõgazdasági gépkezelõ (Önjáró betakarítógép)<br>
31 6280 10 Mezõgazdasági gépkezelõ (Meliorációs és parképítõ földmunkagép)<br>
21 6203 02 Állattenyésztési gépkezelõ (Fejõgépkezelõ)<br>
21 6280 01 Állattenyésztési gépkezelõ (Keltetõkezelõ)<br>
32 6280 01 Elektromos halászgépkezelõ<br>
31 6280 10 Mezõgazdasági gépkezelõ (Mezõ- és erdõgazdasági rakodógép)<br>
31 6280 02 Fakitermelési gépkezelõ (Gyûrûs kérgezõgép)<br>
A jogszabály megjelenését követõen újabb gépkezelõi jogosultság bejegyzését is kérhetik a korábban kiadott jogosítványokba, illetve az elveszett jogosítványok pótlására is lehetõséget kell biztosítani.<br>
Az ajánlattételi határidõig három cég nyújtotta be az ajánlatát. Az ajánlattevõk kizárólag a gépkezelõi jogosítvány nyomtatványának elõállítására nyújtottak be ajánlatot.<br>
A Döntõbizottság a közbeszerzési eljárásban keletkezett iratok alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy a jelen közbeszerzési eljárásban ezen feltételek megvalósulnak-e.<br>
A rendelkezésre álló iratokból megállapítható volt, hogy az FVM Oktatási, Kutatási és Fejlesztési Fõosztálya 2003. február 11-én kelt levelében közölte ajánlatkérõvel, hogy a mezõgazdasági és erdészeti gépkezelõi jogosítványok kiadásával kapcsolatos feladatokat ajánlatkérõ látja el. A kiadásra kerülõ FVM-rendeletben a jogosítványok kiállítására és kiadására rövid határidõk kerülnek megállapításra, mielõbb meg kell kezdeni az eljárás technikai feltételeinek a megteremtését. Egyben felhívta ajánlatkérõt, hogy a szükséges intézkedéseket haladéktalanul tegye meg figyelemmel arra, hogy a jogszabály kiadására rövid idõn belül sor kerül. A becsatolt rendelet normaszövegének tartalmából megállapítható, hogy 2003. május 31-e után a rendeletben felsorolt mezõgazdasági, illetve erdészeti erõ- vagy munkagépet csak az kezelhet, aki arra a gépre az ajánlatkérõ által kiállított gépkezelõi jogosítvánnyal rendelkezik. Nem vitatható, hogy a rendelet - a korábban kiállított gépkezelõi jogosítványok vonatkozásában - azt állapítja meg, hogy azok 2006. március 31-ig érvényben maradnak és használhatók a gépkezelõi jogosultság igazolásra. Azonban a rendelet hatálybalépését követõen lesznek olyan szakképesítések, amelyek vonatkozásában elõször kerül kiadásra jogosítvány, mely igazolványokat már a rendelet hatálybalépését követõen kell kiállítani. Nem vitathatóan a korábban kiadott jogosítványok esetleges elvesztése esetén azok pótlása is már az új rendelet alapján történhet meg.<br>
A Döntõbizottság megállapította, hogy ajánlatkérõ - az FVM-tõl érkezett és ajánlatkérõ által 2003. február 18-án átvett felhívást követõen - a közbeszerzési eljárás megindításáról haladéktalanul intézkedett, hiszen a közbeszerzési eljárását 2003. február 25-én megindította. Az ajánlati felhívásban megjelölt teljesítési határidõk is azt támasztják alá, hogy a beszerzés tárgyát képezõ nyomtatványok legyártatása és beszerzése mielõbb szükséges. Ajánlatkérõt mulasztás pedig nem terheli, hiszen ajánlatkérõ számára elõre nem volt ismert, hogy mikor tervezik meg a jogszabály hatálybalépését, illetõleg, hogy a jogszabályból eredõ feladatok megkezdésére rövid idõ áll rendelkezésére.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 27.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>