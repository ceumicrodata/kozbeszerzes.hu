<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3208)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.88/8/2003.<br>
<br>
Tárgy: a Penta Kft. jogorvoslati kérelme Budapest-Csepel Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Penta Általános Építõipari Kft. (2131 Göd, Hernád u. 35., a továbbiakban: kérelmezõ) jogorvoslati kérelmének, melyet Budapest-Csepel Önkormányzata (1211 Budapest, Szent Imre tér 10., a továbbiakban: ajánlatkérõ) a "Szennyvízcsatorna építése Ø 300 KG PVC 2298,2 fm Ø 200 KG PVC házi bekötõcsatorna 785 fm, Ø 250 KPE nyomócsõ 181,6 fm." tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL törvény, (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) és 34. § (3) bekezdésére tekintettel a Kbt. 55. § (6) bekezdését és erre tekintettel a Kbt. 59. § (1) bekezdés elsõ fordulatát, ezért ajánlatkérõnek az eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
Kötelezi a Döntõbizottság ajánlatkérõt, hogy a kérelmezõ részére a határozat kézbesítésétõl számított 15 napon belül a 150 000 Ft, azaz egyszázötvenezer forint igazgatási szolgáltatási díjat fizesse meg. A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ felhívást tett közzé a Közbeszerzési Értesítõ 2003. január 8-án megjelent 2. számában nyílt eljárás megindítására a 9973/2002. szám alatt.<br>
Az ajánlati felhívás 3. a) pontja szerint a beszerzés tárgya:<br>
<br>
1. Szennyvízcsatorna építése Ø 300 KG PVC 2298,2 fm Ø 200 KG PVC házi bekötõcsatorna 785 fm, Ø 250 KPE nyomócsõ 181,6 fm.<br>
<br>
2. TÁT típusú átemelõtelep mûszaki paramétereit kielégítõ 3 db átemelõ telep építése.<br>
Részajánlatot az 1. és 2. feladatokra külön-külön lehetett tenni.<br>
A felhívásban meghatározott teljesítési határidõ: 2003. június 1.<br>
A felhívás 13. pontjában meghatározták, hogy az ajánlatok elbírálásának a szempontja, az összességében legelõnyösebb ellenszolgáltatás az alábbi részszempontok és súlyszámok figyelembevételével:<br>
részszempontok	súlyszámok<br>
- ajánlati ár	6<br>
- pénzügyi ütemezés	2<br>
- vállalt befejezési határidõ	2<br>
- vállalt késedelmi kötbér (Ft/nap)	1<br>
- vállalt szavatosság (év)	1<br>
Az értékelés során adható pontszám részszempontonként 1-20.<br>
Részszempontonként a legkedvezõbb ajánlat a legmagasabb pontot (20) a legkedvezõtlenebb ajánlat a legkevesebb pontot (1) kapja. Ezen belül a lineáris arányosság alapján kerülnek értékelésre az ajánlatok.<br>
Az ajánlatok bontására 2003. február 3-án került sor. Ajánlatot tettek a felhívás 3. a) 1. pontjára, a csatornaépítésre: az Alterra Kft., az ÉPVÍZKÖR Kft., a SIMPLEX Kft., a Pest Megyei Víz- és Csatornamû Építõ Kft., az Alterra-Bau Kft., a Strabag Kft., a VIDRA Kft., a ROK-LA Kft., a MASZER Kft., a RELID-BAU Kft., a TUNEL Kft., a Dél-pesti T&T Kft. (késõbb az ajánlatát visszavonta), valamint a kérelmezõ.<br>
Az ajánlatokat a képviselõ-testület tagjaiból kijelölt öttagú bírálóbizottság értékelte. A bírálóbizottság értékelését elfogadva a polgármester hozta meg a döntést az eljárás eredményérõl, amelyet 2003. február 17-én hirdettek ki. A csatornaépítés vonatkozásában az eljárás nyertese a TUNEL Kft. lett, a második legkedvezõbb ajánlatot a kérelmezõ tette.<br>
Kérelmezõ 2003. február 21-én jogorvoslati kérelmet terjesztett elõ a Döntõbizottsághoz, melyben kérte, hogy a Döntõbizottság - az ajánlati felhívás 3. a) 1. pontja vonatkozásában - állapítson meg jogsértést, semmisítse meg az eljárást lezáró döntést, szabjon ki bírságot és kötelezze ajánlatkérõt a költségek viselésére, valamint ideiglenes intézkedésként a szerzõdéskötést tiltsa meg.<br>
Indoklásuk szerint 2003. február 18-án kézhez kapták az eredményhirdetési jegyzõkönyvet és az ajánlatok értékelési táblázatát, amelybõl megállapították, hogy a részszempontok pontszámítása nem a kiírtak szerint valósult meg a késedelmi kötbér és a vállalt szavatosság tekintetében. Szerintük a kiíró nem követte a lineáris arányosságot, ezért a ténylegesen számítható értéknél kedvezõbbre értékelte a nyertes TUNEL Kft. ajánlatát. Az a véleményük, hogy az ajánlati kiírásban meghatározott elbírálási szempontok kiírásnak megfelelõ alkalmazása esetén az összességében legelõnyösebb ajánlatot õk tették.<br>
Álláspontjuk, hogy a fentiekbõl következõen ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) és 55. § (6) bekezdését.<br>
Ajánlatkérõ észrevétele szerint a 12/1988. (XII. 27.) ÉVM-IpM-KM-MÉM-KVM rendelet 4.4 pontja a szenny- és csapadékvíz-csatornahálózatra 10 év kötelezõ alkalmassági idõt határoz meg. Ezt figyelembe véve azért, hogy az irreálisan magas felsõ érték ne torzítsa el a közbensõ ajánlatokat, a bírálóbizottság úgy döntött, a pontozásnál a legjobb ajánlat (+93 év) megkapja a maximális 20 pontot, a legkedvezõtlenebb (+3 év) 1 pontot, a 4 és 15 év között vállalt szavatosság 10 pontot, a 16 és 92 év között vállalt szavatosság 15 pontot kap. A késedelmi kötbér esetében hasonlóan döntött a bizottság. A legkedvezõbb ajánlat 20 pontot a legkedvezõtlenebb 1 pontot kapott, a többi pontszám meghatározása az alábbiak szerint történt:<br>
  100 000 Ft/nap-  500 000 Ft/napig	5 pont<br>
  500 001 Ft/nap-1 000 000 Ft/napig	10 pont<br>
1 000 001 Ft/nap-1 500 000 Ft/napig	15 pont<br>
Véleményük szerint a bírálóbizottság az önkormányzat számára a legkedvezõbb ajánlatot választotta. Nem kívánta azt, hogy a tárgyi beruházásnál a késedelmi kötbér illetve a vállalt szavatosság határozza meg a sorrendet úgy, hogy az irreálisan magas vállalások döntõen befolyásolják a végeredményt. Kérik a Döntõbizottságot, hogy a kihirdetett eredményt fogadja el, és kérték a jogorvoslati kérelem elutasítását.<br>
Egyéb érdekeltként a TUNEL Kft. tett észrevételt, mely szerint ajánlatkérõ a felhívásban közzé tette a megkívánt befejezési határidõt. A munkakezdés idõpontját azonban nem határozták meg, így a befejezési határidõk összevetése önmagában nem alkalmas a pályázatok összehasonlítására. Irreális kezdési idõpont megadásával jogosulatlanul lehetett többletpontokhoz jutni. Álláspontjuk szerint minden pályázónak, aki vállalta az ajánlatkérõ által megadott befejezési határidõt maximális 20 pontot kellett volna kapnia. Álláspontjuk szerint megállapítható, hogy összehasonlítva a nyertes és a kérelmezõ ajánlatát az ajánlati ár és a vállalt szavatosság szempontjából a nyertes ajánlat lényegesen kedvezõbb. A pénzügyi ütemezés és a vállalt befejezési határidõ szempontjából a két pályázat azonos értékû. Tehát az öt értékelési szempont közül csak a vállalt késedelmi kötbér (súlyszáma: 1) esetében elõnyösebb a kérelmezõ ajánlata a nyertes ajánlatnál. A 2003. március 12-én megtartott tárgyaláson elõadta, hogy szerintük az irreális vállalásokat tevõ ajánlatokat ki kellett volna zárni a közbeszerzési eljárásból és azokat az értékelésnél nem kellett volna figyelembe venni. Így az értékelési szisztéma sem borult volna fel. Fentiek szerint ajánlatkérõ döntése megalapozott volt, kérik a jogorvoslati kérelmet elutasítani.<br>
A Döntõbizottság ideiglenes intézkedésként, a szerzõdéskötést 2003. február 24-én megtiltotta a D.88/3/2003. sz. határozatával.<br>
A Döntõbizottság a rendelkezésére álló iratokból és a felek által tett írásbeli és szóbeli nyilatkozatokból megállapította, hogy a jogorvoslati kérelem megalapozott az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja elõírja, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni azt a módszert, amellyel megadja a ponthatárok közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Kérelmezõ a késedelmi kötbér és a vállalt szavatosság részszempontok értékelését sérelmezi, mert ajánlatkérõ nem a felhívásban meghatározott lineáris arányosítással határozta meg a pontszámokat.<br>
Felhívás 13. b): "Az értékelés során adható pontszám részszempontonként: 1-20.<br>
Részszempontonként a legkedvezõbb ajánlat a legmagasabb pontot (20), a legkedvezõtlenebb ajánlat a legkevesebb pontot (1) kapja. Ezen belül a lineáris arányosság alapján kerülnek értékelésre az ajánlatok."<br>
A Döntõbizottság megállapította, hogy a vitatott két részszempont esetében ajánlatkérõ nem a felhívásban meghatározott lineáris arányosítással határozta meg a legkedvezõbb és legkedvezõtlenebb ajánlatok közé esõ ajánlatok pontszámait, hanem a felhívástól eltérõen sávokat kialakítva értékelt. Ugyanis az ajánlatkérõ által a felhívásban meghatározott lineáris arányosításnak az alábbi matematikai képlet felel meg:<br>
                       (AN-ALegrosszabb)<br>
PN = PMIN + [(PMAX-PMIN) × --------------<br>
                      (ALegjobb-ALegrosszabb)<br>
A képletben:<br>
PN = a keresett ajánlati elemre adható pontszám<br>
PMIN = az ajánlatkérõ által meghatározott alsó ponthatár<br>
PMAX = az ajánlatkérõ által meghatározott felsõ ponthatár<br>
AN = a vizsgált ajánlati elem mérõszáma (pl. ár, nap stb.)<br>
ALegrosszabb = a részszempont szerinti legkedvezõtlenebb ajánlati elem mérõszáma<br>
ALegjobb = a részszempont szerinti legkedvezõbb ajánlati elem mérõszáma<br>
(……) = a különbség abszolút értékét kell venni (elõjeltõl függetlenül)<br>
Vállalt késedelmi kötbér értékelése: (súlyszám 1)<br>
<br>
<br>
			Pontszám<br>
	Vállalt	Ajánlat-	lineáris ará-<br>
Ajánlatkérõ	késedelmi	kérõ	nyosítással<br>
	kötbér Ft/nap	pontozása	(egész számra<br>
			kerekítve)<br>
<br>
VIDRA	   50 000	 1	 1<br>
ROKLA	  200 000	 5	 3<br>
MASZER	  550 000	10	 8<br>
RELID BAU	  150 000	 5	 2<br>
PENTA	1 100 000	15	15<br>
TUNEL	  100 000	 5	 2<br>
ALTERRA	  500 000	 5	 7<br>
ÉPVÍZKÖR	  250 000	 5	 4<br>
SIMPLEX	  510 000	10	 7<br>
PVCS	  500 000	 5	 7<br>
ALTERRA BAU	1 500 000	20	20<br>
STRABAG	  500 000	 5	 7<br>
<br>
<br>
<br>
Vállalt szavatosság részszempont értékelése: (súlyszám: 1)<br>
<br>
<br>
			Pontszám<br>
	Vállalt	Ajánlat-	lineáris ará-<br>
Ajánlatkérõ	szavatosság	kérõ	nyosítással<br>
	(év)	pontozása	(egész számra<br>
			kerekítve)<br>
<br>
VIDRA	+3	 1	 1<br>
ROKLA	+3	 1	 1<br>
MASZER	+5	10	 1<br>
RERLID BAU	+3	 1	 1<br>
PENTA	+3	 1	 1<br>
TUNEL	+4	10	 1<br>
ALTERRA	+5	10	 1<br>
PVÍZKÕR	+3	 1	 1<br>
SIMPLEX	+51	15	11<br>
PVCS	+93	20	20<br>
ALTERRA BAU	+15	10	 4<br>
STRABAG	+50 hálózatra	15	 7<br>
	+10 nyomvonalra		<br>
<br>
<br>
E két részszempont esetében a pontszámokat a felhívás szerinti módszerrel kiszámolva a nyertes összpontszáma 12 ponttal csökken, míg a kérelmezõ összpontszáma változatlan. Mivel ajánlatkérõ az ajánlatok értékelésénél a nyertes számára 167 pontot és kérelmezõ számára 164 pontot állapított meg, a nyertes pontszámának 12 ponttal való csökkenése azt eredményezi, hogy a kérelmezõ összpontszáma lesz a magasabb.<br>
A Döntõbizottság nem fogadja el ajánlatkérõ azon érvelését, hogy e két részszempont esetében azért tért el a felhívásban meghatározott lineáris értékelési módszertõl, mert nem kívánta azt, hogy a tárgyi beruházásnál az irreálisan magas késedelmi kötbér, és a vállalt szavatosság döntõen befolyásolják a végeredményt, mivel a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint ajánlatkérõ a felhívásban meghatározott feltételekhez kötve van.<br>
Tekintettel arra, hogy ajánlatkérõ értékelése során eltért az ajánlati felhívásban a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja rendelkezéseinek megfelelõen meghatározott módszertõl, ezzel megsértette a Kbt. 55. § (6) bekezdés elõírásait és ezáltal nem kerülhetett abba a helyzetbe, hogy a Kbt. 59. § (1) bekezdés elsõ fordulatában meghatározottak szerint választhassa ki az eljárás nyertesét.<br>
A fentiekre tekintettel a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdését és a Kbt. 34. § (3) bekezdés d) pontjára tekintettel a Kbt. 55. § (6) bekezdését és a Kbt. 59. § (1) bekezdés elsõ fordulatát, miszerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megjegyzi, hogy amikor ajánlatkérõ észlelte az ajánlatok vizsgálata során, hogy irreális vállalások találhatók egyes ajánlatokban élhetett volna a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontjában írt rendelkezéssel, mely szerint eredménytelen az eljárás, ha valamelyik ajánlattevõnek az eljárás tisztaságát, vagy a többi ajánlattevõ érdekét súlyosan sértõ cselekménye miatt az ajánlatkérõ az eljárás érvénytelenítésérõl dönt. Ezzel megoldotta volna a közbeszerzési eljárása során általa irreálisnak, alapelvbe ütközõ és teljesíthetetlennek tekintett ajánlatok jogszerûen megoldhatatlan értékelését és rangsorolását. Mivel ajánlatkérõ nem élt ezzel a lehetõséggel, így eljárása során kötve maradt az ajánlati felhívásban meghatározottakhoz.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban ajánlatkérõ nyilatkozata szerint a közbeszerzési eljárás során a jogsértõ magatartásra a képviselõ-testület öt tagjából álló bírálóbizottság döntése alapján került sor. Így a Döntõbizottság egyszemélyi felelõsséget nem állapított meg.<br>
A Döntõbizottság az összes körülményt mérlegelve arra a következtetésre jutott, hogy a jogsértés az eljárást lezáró döntés megsemmisítése miatt reparálható. Ajánlatkérõ a jogorvoslati eljárás során együttmûködõ magatartást tanúsított, részérõl a Kbt.-be ütközõ magatartás ismételt tanúsítására nem került sor.<br>
A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot ajánlatkérõvel szemben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés b) pont alapján a jogsértést megállapította, a c) pontja alapján megsemmisítette az eljárást lezáró döntést, az f) pont alapján bírságot szabott ki és a h) pont szerint - tekintettel a jogszabálysértés megállapítására - rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 19.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>