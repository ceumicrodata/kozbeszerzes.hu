<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3207)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.89/11/2003.<br>
<br>
Tárgy: az Oktogon Parkoló és Üzletház Kft. jogorvoslati kérelme a Fõvárosi Ítélõtábla közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Oktogon Parkoló és Üzletház Kft. (1062 Budapest, Aradi u. 8-10., képviseli: dr. Dessewffy Anna ügyvéd, 1075 Budapest, Asbóth u. 20. I/3., a továbbiakban: kérelmezõ) jogorvoslati kérelmét, melyet a Fõvárosi Ítélõtábla (1055 Budapest, Markó u. 16., képviseli: dr. Molnár Judit ügyvéd, 1065 Budapest, Bajcsy-Zsilinszky út 21., IV/1., a továbbiakban: ajánlatkérõ) "a Fõvárosi Ítélõtábla Polgári és Közigazgatási Kollégiuma bérleményben történõ elhelyezése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek beadványai és tárgyaláson tett nyilatkozatai alapján az alábbi tényállást állapította meg:<br>
Ajánlatkérõ 2003. január 23-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés c) pontja alapján, az eljárásfajta választásának indokaként megjelölte, hogy a Fõvárosi Ítélõtábla mûködését 2003. július 1-jétõl biztosítani kell, ennek érdekében bérelt ingatlanra van szüksége. A bérleti szerzõdést legkésõbb 2003. februárjában meg kell kötni figyelemmel az esetlegesen felmerülõ átalakítási munkákra. A bírák elhelyezését legkésõbb 2003. április végéig biztosítani kell.<br>
Ajánlatkérõ az ajánlati felhívását a következõ cégek részére küldte meg: Nationale Nederlanden Hungary Real Estate Investment Kft., Oktogon Parkoló és Üzletház Kft., Margit Palace Kft. és Dévai Beruházó és Építõ Szolgáltató Kft.<br>
Ajánlatkérõ az ajánlati felhívásában a beszerzés tárgya és mennyisége körében részletezte a bérleménnyel, valamint az elvárt kapcsolódó szolgáltatásokkal szemben támasztott követelményeit.<br>
Az ajánlati felhívás szerint a szerzõdés idõtartama 3 év + 2 év.<br>
A felhívás szerint a részajánlattételre nem volt lehetõség, míg a többváltozatú ajánlattétel megengedett volt.<br>
Az ajánlati felhívás tartalmazta a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetõleg alkalmatlanná minõsítés szempontjait. Az ajánlatok elbírálásának szempontjai az összességében legelõnyösebb ajánlat volt.<br>
Az ajánlati felhívás részletesen meghatározta a beadandó iratok körét.<br>
A felhívás szerint az ajánlattételi határidõ 2003. február 3-a, az elsõ tárgyalás idõpontja pedig 2003. február 4-e.<br>
A felhívás 11.6. pontjában rögzítette ajánlatkérõ a tárgyalások menetét. E szakaszban utalt a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdésében foglaltakra, azaz hogy a tárgyalásos eljárás során nem áll fenn az ajánlatkérõnek, illetve az ajánlattevõnek a Kbt. 48-50. § szerinti ajánlati kötöttsége.<br>
Ajánlatkérõ az elsõ tárgyalási idõponttól kezdve több fordulóban külön-külön tárgyal az egyes ajánlattevõkkel. Ezek lefolytatása után valamennyi ajánlatadóval közösen záró tárgyalást tart. Az ajánlat módosítását a tárgyaláson, vagy a tárgyaláson kívül írásban lehet bejelenteni. A záró tárgyalás lezárása után az ajánlatok nem módosíthatóak, az ajánlatadó ettõl az idõponttól kezdve az utolsó ajánlatához kötve van. Ezen ajánlati kötöttség az eljárás eredményhirdetésének az idõpontjától számított 30 napig terjed.<br>
A felhívás az eredményhirdetés idõpontjaként 2003. február 20-át, míg a szerzõdéskötés idõpontjaként 2003. február 28-át jelölte meg.<br>
Ajánlatkérõ dokumentációt is készített, amelyben ajánlatkérõ részletesen meghatározta az ajánlatadás feltételeit. Az útmutató 11. pontjában ajánlatkérõ a tárgyalások lefolytatásáról adott ismételten tájékoztatást, mely szerint a tárgyalásos közbeszerzési eljárásban nem érvényesül az ajánlatkérõ és az ajánlattevõk ajánlati kötöttsége, mely azt is jelenti, hogy az ajánlatkérõ szabadon tárgyalhat a szerzõdés feltételeirõl. Az ajánlattevõ az ajánlatát, az ajánlatkérõ pedig az ajánlati felhívását és a dokumentációt szabadon módosíthatja.<br>
Ajánlatkérõ az elsõ tárgyalási idõponttól kezdve külön-külön kívánt tárgyalni az egyes ajánlattevõkkel (külön értesítés szerinti idõbeosztás alapján), majd valamennyi ajánlattevõvel közösen záró tárgyalást tart. A záró tárgyaláson az egyes ajánlatadók tájékoztatást kapnak a módosított ajánlatok lényeges részeinek (kért ellenszolgáltatás, határidõ), valamint az elbírálásnál szerepet játszó szerzõdéses feltételek tekintetében és erre figyelemmel a záró tárgyaláson is módosíthatják ajánlatukat. A záró tárgyalás lezárása után azonban az ajánlatok már nem módosíthatóak, az ajánlatadó ettõl az idõponttól kezdve az utolsó ajánlatához kötve van. Ezen ajánlati kötöttség az eljárás eredményhirdetésének idõpontjától számított 30 napig terjed.<br>
Az ajánlattételi határidõre, 2003. február 3-ára ajánlatot nyújtott be a Margit Palace Kft. és kérelmezõ.<br>
A bontási jegyzõkönyv tartalmazta az ajánlattevõk nevét, székhelyét, az ajánlat példányszámát, az ajánlati biztosíték teljesítését, az ellenszolgáltatás összegét és a teljesítési határidõt. A bontáskor ajánlatkérõ meghatározta a külön-külön folytatandó tárgyalások idõpontjait és csatolt az ajánlattevõk számára egy tájékoztatót a tárgyalások tervezett menetérõl. E szerint az elsõ tárgyalási fordulón a mûszaki ajánlatok pontosítását kéri (2003. február 4-én), amelyet követõen a mûszaki ajánlatot módosított elrendezési vázlat formájában 2003. február 7-ig kell elkészíteni. A második tárgyalási napon (2003. február 6-án) a szerzõdéstervezeteket kívánja ajánlatkérõ pontosítani. Helyszíni szemlét is kitûzött 2003. február 7-ére. A harmadik tárgyalási fordulóra 2003. február 11-én kerül sor, ekkor kell a végleges mûszaki ajánlatot megtenni. A negyedik tárgyalási forduló 2003. február 12-én lesz, majd ezt követi a 2003. február 14-én a záró tárgyalás valamennyi ajánlattevõ részvételével. Erre az alkalomra kell elkészíteni a végleges ajánlatot, amelynek alaki és tartalmi követelményeit a tájékoztató mellékletben határozta meg az ajánlatkérõ oly módon, hogy a végleges ajánlat beadási határideje 2003. február 14. 10 óra 45 perc, a beadás helye a záró tárgyalás helyszíne. Az ajánlatokat egy eredeti példányban, lezárt borítékban "végleges ajánlat" felirattal ellátva "B" típusoldal kitöltése révén a kötelezettségvállalásra jogosult/felhatalmazott aláírásával ellátva kell benyújtani, mely után az ajánlat tovább már nem módosítható.<br>
A tárgyalások az elõírt módon lezajlottak, majd 2003. február 14-én a záró tárgyalásra került sor, amelyen elõször ismertették a módosított ajánlatok jellemzõ paramétereit, majd szünet után az ajánlatkérõ által kiadott blanketta, "B" típusoldal kitöltésével tették meg az ajánlattevõk a legvégsõ ajánlatukat.<br>
A Margit Palace Kft. a "B" típusoldal kitöltése mellett a lezárt borítékba az alábbi tartalmú levelet is betette.<br>
"Arra az esetre, ha a Margit Palace Kft. leadott pályázatában a bérleti díj mértéke a T. Ítélõtábla számára nem volna elfogadható, úgy a Margit Palace Kft. képviseletében ezúton tisztelettel felajánlom, hogy cégünk kész egy, az eredeti alaprajzhoz képest kevésbé kényelmesen használható, kisebb területen elhelyezett alaprajzi változat kidolgozására. Megjegyezzük, hogy a leadott, többször módosított válaszfalazási alaprajz az önök által történt többszöri egyeztetés eredménye, és mint olyan, egyben a megajánlott bérleti díj alapja is. Véleményünk szerint azonban az Ítélõtábla presztízséhez és munkamenetéhez a végleges ajánlatban leadott alaprajzi elrendezés felel meg legjobban."<br>
Ajánlatkérõ értékelõ bizottsága 2003. február 20-án bírálta el az ajánlatokat a megbízott szakvéleménye alapján. Az eredményhirdetésre is ezen a napon került sor, az eljárás nyertese a Margit Palace Kft. lett. Az összegzés is erre a napra elkészült, mely szerint az értékelés az ajánlati felhívásban megjelölt részszempontok alapján az ott meghatározott módszerrel történt.<br>
Kérelmezõ 2003. február 21-én nyújtott be jogorvoslati kérelmet, melyben kérte, hogy a Döntõbizottság állapítsa meg a jogsértést, az ajánlatkérõ 2003. február 20-án kihirdetett eljárást lezáró döntését semmisítse meg, hívja fel az ajánlatkérõt a Kbt. szabályainak megfelelõ döntés hozatalára, ideiglenes intézkedésként függessze fel az eljárást és tiltsa meg a szerzõdéskötést.<br>
Indoklásként elõadta, hogy ajánlatkérõ a tárgyalásos eljárás menetét meghatározta az ajánlati felhívásban. Eszerint írásbeli ajánlatot kér 2003. február 3-ig, majd ezt követõen tárgyal az ajánlattevõkkel. Az ajánlatok bontásakor közölte, hogy az ajánlattevõ két mûszaki és két gazdasági kérdésekkel foglalkozó tárgyalási fordulón vehet részt. A módosított ajánlatokat 2003. február 14-én kell beadni, ezzel egyidejûleg az eredeti ajánlat többi részét is be kell nyújtania módosított tartalommal. A végleges ajánlatot az ajánlatkérõ által kiosztott "B" típusú oldal kitöltésével kell megtenni. A 2003. február 14-i tárgyaláson a két ajánlattevõvel egyidejûleg tárgyaltak, ezt követõen szünetet tartottak. Ekkor kellett a "B" típusú oldal kitöltésével, annak lezárt borítékban helyezésével a végleges ajánlatot elkészíteni. Ezt követõen került sor a borítékok felbontására, ahol kérelmezõ képviselõje észlelte, hogy a késõbbi nyertes ajánlattevõ által beadott borítékból a "B" típusoldal mellett egy további lap is elõkerült, melynek tartalmát az ajánlatkérõ képviselõje nem ismertetette, a felvett jegyzõkönyvben említést sem tett róla.<br>
Kérelmezõ képviselõi az ajánlat felbontásának körülményeirõl szóló egybehangzó nyilatkozatukat közjegyzõi okiratba is foglalták 2003. február 18-án. Kérelmezõ álláspontja szerint a végleges ajánlatot kizárólag a "B" típusoldal kitöltésével lehetett megtenni, aki nem így járt el, annak az ajánlata érvénytelen. Az elõírtaktól való eltérést nem lehet pusztán formai hibának minõsíteni. Ajánlatkérõ a bontáskor jelezte, hogy a kifogásolt iratra késõbb reflektál, ez pedig az alapelvek sérelmét jelenti. A kérelmezõ a jogorvoslati eljárásban megismerte a vitatott dokumentum tartalmát, amely álláspontja szerint tartalmilag az ajánlat módosításának lehetõségét veti fel. A nyertes ajánlattevõ ugyanis felajánlotta, hogy kész egy, az eredeti alaprajzhoz képest kevésbé kényelmesen használható, kisebb területen elhelyezett alaprajzi változat kidolgozására, mely az ajánlati elemek módosításának lehetõségét helyezi kilátásba, melyeket ajánlatkérõ az elbírálási szempontok körében értékel. Módosítaná ugyanis egyfelõl az ajánlatkérõ "igények érvényesíthetõsége a kialakítás fázisában" megfogalmazású szempontot, melynek részei a funkcionális megfelelõség és a helyiségszám szerinti megfelelõség, másfelõl a bérleti díjat is. Továbbá a dokumentum léte formai okból is az ajánlat érvénytelenségét kell, hogy eredményezze. Ennek az iratnak a csatolása egyebekben az ajánlati felhívás 11.6. pontjának azon elõírásába is ütközik, hogy a záró tárgyalás lezárása után nem módosítható az ajánlat, ugyanis a nyertes ajánlattevõ által közöltek a záró tárgyalás utáni idõpontra vetítik elõ az ajánlat módosításának a lehetõségét. Ezen a tényen az sem változtat, hogy az ajánlatkérõ utóbb nem vette figyelembe a nyilatkozatot az elbírálás során.<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt alapelveket is azzal, hogy nem nyilvánította érvénytelennek az ajánlati felhívásnak nem megfelelõ ajánlatot és azzal, hogy a beadott dokumentumot nem ismertette az utolsó tárgyalási fordulón. Ezzel a magatartással sérült a nyilvánosság és a verseny tisztaságának alapelve. Az esélyegyenlõség alapelve amiatt szenvedett sérelmet, mert a kérelmezõ az ajánlati felhívásnak teljesen megfelelõen tette meg az ajánlatát és ezáltal hátrányos helyzetbe került egy olyan ajánlattevõvel szemben, aki ezeket a szabályokat be nem tartva az ajánlatkérõ igényeinek jobban megfelelõ ajánlat tételét helyezte kilátásba.<br>
Ajánlatkérõ érdemi észrevételében a megalapozatlan jogorvoslati kérelem elutasítását kérte. Indoklásként elõadta, hogy az ajánlattevõkkel megtartott záró tárgyaláson mindkét ajánlattevõ az ajánlatkérõ által kiadott minta szerint tette meg a végleges ajánlatát. Ajánlatuk mind formai, mind tartalmi szempontból megfelelt az ajánlati felhívásban foglaltaknak. Az ajánlatkérõ semmilyen formában nem tett olyan elõírást, hogy a végleges ajánlatot kizárólag az átadott iratmintával szabad megtenni. A nyertes is megtette az elõírtaknak megfelelõen a végleges ajánlatát, azt késõbb nem módosította. A kísérõlevél, amely az iratminta mellett volt, szintén nem módosította a végleges ajánlatot. Ebben az ajánlattevõ további tárgyalásra való készségét fejezi ki, de a végleges ajánlatot egyúttal megerõsíti. A végleges ajánlatok felbontásakor az ajánlatkérõ ismertette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(1) bekezdés szerinti adatokat, a kísérõlevél tartalma nem ilyen adatnak minõsült, ezért nem került sor az ismertetésére és a jegyzõkönyvezésére sem. Az alapelvek sem sérültek, mert a kísérõlevél tartalma az ajánlatkérõi eljárást lezáró döntésre nem volt kihatással, annak tartalma nem volt lényeges. Az eljárást lezáró döntés alapja kizárólag a felhívásban meghatározott szempontrendszer volt.<br>
A nyertes ajánlattevõ, a Margit Palace Kft., észrevételében szintén kérte a megalapozatlan jogorvoslati kérelem elutasítását. Hivatkozott arra, hogy ajánlatát az ajánlati felhívásban foglalt feltételeknek megfelelõen tette meg. A záró tárgyaláson zárt borítékban nyújtotta be a végleges ajánlatát, amely két lapból állt, a "B" típusú oldal mellett egy kísérõlap került becsatolásra, amelyben egy tájékoztató nyilatkozatot tett: Ezen nyilatkozat azonban nem módosította a végleges ajánlatot és az elbírálást sem befolyásolta. Az ajánlatkérõ sehol nem tett olyan elõírást, amellyel megtiltotta volna a "B" típusú oldal mellett kísérõ nyilatkozat csatolását vagy azt, hogy a borítékban egy második lap is elhelyezésre kerüljön.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság a fenti törvényi elõírások alapján vizsgálta, hogy a nyertes ajánlat érvényessége tárgyában hozott ajánlatkérõi döntés jogszerû volt-e.<br>
A jelen eljárás tárgyalásos eljárás volt. Ajánlatkérõ az ajánlat elkészítésével kapcsolatos követelményeit az ajánlati felhívásban, dokumentációban és az ajánlatok bontásakor a tárgyalások menetét meghatározó tájékoztatóban határozta meg. Ajánlatkérõ a fent részletezett irataiban meghatározta azokat az iratokat, amelyeknek a becsatolása kötelezõ volt. Ajánlatkérõ elõírásai között olyan kikötés nem lelhetõ fel, amely a kötelezõen elõírt iratokon felül további irat csatolását kizárná, illetõleg hogy a további irat csatolásához az érvénytelenség jogkövetkezményét fûzné.<br>
A záró tárgyalásról rendelkezõ elõírás is csak azt tartalmazta, hogy az ajánlatokat egy eredeti példányban, lezárt borítékban "végleges ajánlat" felirattal ellátva "B" típusoldal kitöltése révén a kötelezettségvállalásra jogosult aláírásával ellátva kell benyújtani, mely után az ajánlat tovább már nem módosítható.<br>
A fenti elõírás sem zárta ki kötelezõ érvénnyel, hogy a "B" típusoldal mellett a borítékba más irat elhelyezése a közbeszerzési eljárás további szakaszából történõ kizárás jogkövetkezményét eredményezné.<br>
Ennek alapján a Margit Palace Kft. által a "B" típusoldal mellé csatolt irat nem alapozza meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti érvénytelenséget.<br>
A Döntõbizottság ezt követõen vizsgálta, hogy a becsatolt irat tartalmában eredményezhette-e az érvénytelenség megállapítását.<br>
Az ajánlatkérõ elõírása alapján az ajánlatokat a záró tárgyalás befejezéséig lehetett módosítani, ezt követõen pedig beállt az ajánlati kötöttség. A Margit Palace Kft. által a záró tárgyaláson a "B" típusoldal mellé csatolt irat tartalmában nem vitathatóan kifejez egy esetleges további tárgyalási készséget is, de emellett az ajánlatkérõ elvárásának megfelelõen a beadott végleges ajánlatát megerõsíti, sõt nyomatékosítja is azzal a kitétellel, hogy az "Ítélõtábla presztízséhez és munkamenetéhez a végleges ajánlatban leadott alaprajzi elrendezés felel meg legjobban."<br>
Az ajánlati blanketta tartalmazott kizárólag ajánlati tartalmi elemeket, a kísérõlevél a konkrét szerzõdési feltételeket illetõen semmiféle nyilatkozatot nem tartalmazott, tehát a "B" típusoldal volt a végleges ajánlat.<br>
A fentiekbõl következõen a vitatott levél tartalmában is megfelelt az ajánlati felhívás, a dokumentáció és a tárgyalások menetérõl kiadott tájékoztatóban foglaltaknak, hiszen a záró tárgyaláson a Margit Palace Kft. a végleges ajánlatát megtette és azt a kísérõlevelében meg is erõsítette.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
Ajánlatkérõ a végleges ajánlatok bontásáról készített jegyzõkönyvben - a fenti idézett jogszabályi rendelkezésnek megfelelõen - rögzítette az ajánlattevõk nevét, székhelyét, a kért ellenszolgáltatás összegét, valamint a teljesítési határidõt.<br>
Ezen túlmenõ iratismertetési kötelezettség az ajánlatkérõt nem terheli. Így a kísérõlevél tartalma ismertetésének az elmulasztása a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésébe ütközõ magatartásnak nem minõsül.<br>
A Döntõbizottság ezt követõen vizsgálta, hogy a Kbt. alapelvi rendelkezései a közbeszerzési eljárás során sérültek-e.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A Döntõbizottság eljárása során megállapította, hogy az alapelvi rendelkezések nem sérültek.<br>
Az esélyegyenlõség és a verseny tisztasága alapelve nem sérült, hiszen a kérelmezõ nem került a becsatolt levél miatt hátrányos helyzetbe. Az ajánlatkérõ a felajánlott további tárgyalás lehetõségével nem élt, a benyújtott végleges ajánlat alapján bírálta el az ajánlatokat. A közbeszerzési eljárás további szakaszában a nyertes részérõl becsatolt levél semmiféle relevanciával nem bírt. A nyilvánosság alapelvi rendelkezés sem sérült meg azáltal, hogy a közbeszerzési eljárásban relevanciával nem bíró irat tartalma nyilvánosan ismertetésre nem került.<br>
A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 27.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>