<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2590)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.31/11/2003.<br>
<br>
Tárgy: a BETONÚT Szolgáltató Rt. jogorvoslati kérelme a Csongrád Megyei Növény- és Talajvédelmi Szolgálat közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A BETONÚT Szolgáltató és Építõ Részvénytársaság (1133 Budapest; Pannónia u. 59-61., képviseli: dr. Gömöry Veronika ügyvéd, 1133 Budapest, Pannónia u. 59-61., a továbbiakban: kérelmezõ) jogorvoslati kérelmét, melyet a Csongrád Megyei Növény- és Talajvédelmi Szolgálat (6800 Hódmezõvásárhely, Rárósi u. 110., a továbbiakban: ajánlatkérõ) "növény-egészségügyi határellenõrzõ állomás mûködését biztosító közmû- és útépítés" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. november 27-én ajánlati felhívást tett közzé nyílt eljárás megindítására (9616/2002) a Közbeszerzési Értesítõ 48. számában a rendelkezõ részben írt tárgyban.<br>
A felhívás 6. a) pontja tartalmazta az ajánlattételi határidõt, mely azonos az ajánlatok felbontásának idõpontjával és ami az ajánlati felhívás közzétételének napját követõ elsõ naptól számított 41. naptári nap.<br>
A felhívás 8. a) pontja szerint ajánlatkérõ az érvényes ajánlat feltételéül 5 millió forint, azaz ötmillió forint biztosíték rendelkezésre adását kérte. A 8. b) pont tartalmazta az ajánlati biztosíték nyújtásának feltételeit. Ennek körében többek között azt is elõírta ajánlatkérõ, hogy a bankgarancia formájában csatolt ajánlati biztosítéknak a benyújtástól számítva 60 naptári napig érvényesnek kell lennie. Itt közölte azt is, hogy az ajánlati biztosíték nélkül, azaz bankgarancia biztosítása hiánya esetén az ajánlat érvénytelen.<br>
Az ajánlati felhívás 16. pontja az egyéb információk között a tizedik francia bekezdésben az alábbiakat tartalmazta:<br>
- az ajánlattevõk az ajánlati dokumentációval kapcsolatban írásban tehetnek fel kérdéseket és kérhetnek tájékoztatást a benyújtási határidõ lejártát követõ 10 naptári napig. Az ajánlatkérõ a választ a benyújtást megelõzõ 6. naptári napig megadja.<br>
A dokumentációt megvásárló potenciális ajánlattevõk részére ajánlatkérõ 2002. december 18-án faxon küldeményt továbbított, melyben közölte velük, hogy a kedvezményezett szervezet igazgatójának egyetértésével a sorozatos év végi ünnepek miatt az ajánlat beadási határidejét 2003. január 8-án 11.00 órára módosítják. E küldeményt kérelmezõ még azon a napon, azaz 2002. december 18-án iktatóbélyegzõvel ellátva érkeztette és nyilvántartásba vette.<br>
Ajánlatkérõ képviselõje 2003. január 9-én kelt levelében közölte az eljárás résztvevõivel, hogy a kiértékelõ bizottság nem találta megalapozottnak a BETONÚT Építõ Rt. (megjegyzés: kérelmezõ) pályázó szóban elõterjesztett kifogását, miszerint a másik két ajánlattevõ bankgaranciája csak 2003. március 6-ig érvényes. Hivatkozott arra, hogy maga a BETONÚT Építõ Rt. munkatársai kérték az eredetileg január 6-ra tervezett bontás 2 nappal történõ elhalasztását arra tekintettel, hogy az év végi sorozatos ünnepek és munkanap-áthelyezések miatt akadályozva vannak az ajánlat végleges kialakításában. E levelet kérelmezõ 2003. január 13-án iktató bélyegzõvel ellátottan érkeztette és nyilvántartásba vette.<br>
A megváltoztatott ajánlattételi határidõig a kérelmezõ, a KÉSZ Kft. és a Mélyépítõ Budapest Kft. nyújtott be ajánlatot.<br>
Ajánlatkérõ az értékelés elvégzését követõen 2003. január 13-án hirdette ki nyilvánosan az eljárás nyerteséül a KÉSZ Kft.-t.<br>
Kérelmezõ a 2001. szeptember 20-i keltezésû jogorvoslati kérelmében, mely 2003. január 24-én érkezett a Döntõbizottsághoz, kérte a jogsértés megállapítása mellett az ajánlatkérõ eljárást lezáró döntésének megsemmisítését, valamint az ajánlatkérõ kötelezését az eljárási díj és a jogorvoslati eljárással kapcsolatban felmerült költségek viselésére. Kérte továbbá az ügyben tárgyalás tartását és azt, hogy a Döntõbizottság szabjon ki az ajánlatkérõvel szemben bírságot. Kérte ideiglenes intézkedéssel a szerzõdéskötés megtiltását is.<br>
Kérelmét azzal indokolta, hogy az ajánlatok benyújtásának határidejét ajánlatkérõ 2002. december 18. napján kelt levelében módosította, így annak határideje 2003. január 8-ra változott. A kérelmezõn kívül még két ajánlattevõ nyújtott be ajánlatot, nevezetesen a KÉSZ Kft., valamint a Mélyépítõ Budapest Kft. Az ajánlatok bontása 2003. január 8. napján történt meg. Ekkor kérelmezõ jelen lévõ képviselõje jelezte, hogy álláspontja szerint a másik két benyújtott ajánlat érvénytelen, mivel a bankgarancia formájában benyújtott ajánlati garanciák a másik két ajánlattevõ esetében 2003. január 8. napjáig kellett volna érvényben maradnia, ezzel szemben a bontási jegyzõkönyvben is kitûnõen a másik ajánlattevõnél az ajánlati bankgarancia 2003. január 7. napjáig érvényes. Kérelmében azt is nyilatkozta, hogy nem helytálló ajánlatkérõnek az a január 9-i levelében közölt állítása, hogy a kérelmezõ kifogását azért nem tudják elfogadni, mert a kérelmezõ kérése alapján hosszabbították meg az ajánlatok benyújtásának határidejét, hisz kérelmezõ ténylegesen nem fordult ajánlatkérõhöz. Álláspontja szerint az általa elõadottak alapján az ajánlatkérõnek a KÉSZ Kft. és a Mélyépítõ Budapest Kft. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontjára, valamint d) pontjára tekintettel érvénytelennek kellett volna nyilvánítania és nem hirdethette volna ki január 13. napján nyertesként a KÉSZ Kft.-t mint ajánlattevõt.<br>
Kérelmét a tárgyaláson változatlanul fenntartotta, de az írásos kérelmében szereplõ elírt dátumokat pontosította, és kérelme benyújtásának dátumát 2003. január 23-ban jelölte meg. Kérdésre azt is nyilatkozta, hogy részükre ajánlatkérõ az ajánlattételi határidõ módosítását 2002. december 18-án kézbesített iratban közölte.<br>
Ajánlatkérõ írásos észrevételében úgy nyilatkozott, hogy álláspontja szerint a kérelmezõ jogorvoslati kérelme valóságnak nem megfelelõ és a Döntõbizottságot félrevezetõ adatokat tartalmaz. Így többek között pl. azt, hogy a kérelmezõ állításával ellentétben a másik két ajánlattevõ bankgaranciája nem 2003. január 7. napjáig, hanem 2003. március 7. napjáig érvényes. Álláspontja szerint azért sem fogadható el a jogorvoslati kérelem, mert az aláírás feletti keltezés 2001. szeptember 20-át mutatja, így értelmezésük szerint az egész kérelem tárgytalan.<br>
Azt is nyilatkozta, hogy jogi hátrányba egyetlen pályázó sem került a három közül, mert az a tény, hogy 2003. március 7-ig érvényes a másik két pályázó bankgaranciája, a kérelmezõt hátrányosan nem érintette.<br>
A Döntõbizottság a kért ideiglenes intézkedést a törvényi feltételek hiányában nem alkalmazta a jogorvoslati eljárás során.<br>
Az ügyben érdekelt felek közül a KÉSZ Kft. írásban kérte az ajánlatkérõi eljárást lezáró döntést változatlanul hagyva a jogorvoslati kérelem elutasítását. Azt is nyilatkozta, hogy ajánlatkérõ az ajánlattételi határidõt, ami a kiírás szerint egyezett az ajánlatok felbontásának idõpontjával, a Közbeszerzési Értesítõben megjelent ajánlati felhívás 6. a) pontjában határozta meg. Ezt követõen valamennyi érdekelthez intézett levelében ajánlatkérõ 2002. december 18. napján az ajánlatok beadásának határidejét 2003. január 8. napjára módosította, vagyis mintegy 2 nappal elhalasztotta. Elõadta azt is, hogy ezzel egy idõben ajánlatkérõ nem hívta fel az ajánlattevõket a bontási idõponthoz arányos bankgaranciák biztosítására. Lényegében megerõsítette a 2003. január 9. napján kelt levelében azon álláspontját, hogy nincs kifejezett igénye az ajánlati biztosíték lejárati napjának módosítására. A saját ajánlatát a felhívás és dokumentáció alapján állította össze. Véleménye szerint, mivel az ajánlatkérõ az ajánlat tartalmi elemeivel kapcsolatos követelményeken nem változtatott, kizárólag az ajánlatok felbontásának határidejét módosította, így az eredeti feltételeknek megfelelõ ajánlat került benyújtásra, amely érvénytelennek ezért nem tekinthetõ. A Mélyépítõ Budapest Kft. írásban azt nyilatkozta, hogy az ajánlati bankgaranciája nem 2003. január 7-ig, hanem 2003. március 7-ig érvényes úgy, ahogy azt a 2002. november 27-én a 48. sz. Közbeszerzési Értesítõben megjelent felhívás elõírta. Azt is nyilatkozta, hogy a kérelmezõ 2001. szeptember 20-i keltezésû levelében kezdeményezett jogorvoslati eljárást, így azt nem tartja elfogadhatónak.<br>
A Döntõbizottság a rendelkezésére álló iratokból, észrevételekbõl, dokumentumokból, valamint a tárgyaláson a kérelmezõ által elõadott nyilatkozatból megállapította, hogy a jogorvoslati kérelem megalapozatlan az alábbiak miatt:<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#41">Kbt.) 41. §</a> (1) bekezdése szerint az ajánlatkérõ - amennyiben ajánlati biztosítékot kér - köteles azt a felhívásában elõírni és a biztosíték rendelkezésre bocsátásának határidejét szintén az ajánlati felhívásban meghatározni.<br>
Amennyiben az ajánlatkérõ az ajánlattételi határidõhöz kötötte az ajánlati biztosíték érvényességi határidejét, akkor a Közbeszerzési Értesítõben megjelent felhívás alapján kell kiszámítani a szükséges határnapot. Ez a nap az ajánlati felhívásban meghatározott adatok alapján 2003. március 7. volt.<br>
Senki által sem vitatottan intézkedett az ajánlatkérõ az ajánlattételi határidõ módosításáról oly módon, hogy az új határnapot 2003. január 8. napjában jelölte meg. Egyidejûleg azonban elmulasztotta közzétenni ezzel kapcsolatos aktusát a Közbeszerzési Értesítõben, holott a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése alapján az ajánlattételi határidõ meghosszabbításáról kizárólag a Közbeszerzési Értesítõben való közzététellel rendelkezhetett volna.<br>
Az ajánlattevõk tudomásul vették az ajánlatkérõ eljárását és az értesítõ levélben közölteknek megfelelõ idõpontban nyújtották be az ajánlatokat.<br>
A Döntõbizottság a jogorvoslati eljárás során a ténylegesen közzétételre került ajánlati felhívásból indulhatott ki, hiszen a felhívás jogszerû módosítására nem került sor. Az abban közölt elõírásokra tekintettel kellett vizsgálnia az ajánlati biztosíték nyújtásának módját és érvényességi határidejét.<br>
Amennyiben a Döntõbizottság elfogadná azt, hogy jogszerû volt a felhívás közzététel mellõzésével történõ módosítása, a Kbt. alapelvi rendelkezései sérülnének, illetve az ajánlati felhívás nyilvános közzétételéhez fûzõdõ garanciális elvek sem teljesülnének. Nem változtatja ezt a jogi megítélést az a körülmény sem, hogy az ajánlattevõk elfogadták az ajánlatkérõ eljárását. Mindezekre figyelemmel tehát érvényesnek kellett tekinteni mindazon ajánlatokat, amelyekben a közzétett ajánlati felhívás szerinti a bankgarancia érvényességi határideje.<br>
Az ajánlattevõk közül egyedül a kérelmezõ volt az, aki a bankgaranciában nyújtott ajánlati biztosíték érvényességi határidejét 2003. március 9-ig biztosította. A nyertes és a Mélyépítõ Budapest Kft. ajánlati biztosítéka 2003. március 7-ig volt érvényes.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének c) pontja szerint érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
A fentiekben kifejtettek szerint valamennyi ajánlattevõ által nyújtott bankgarancia érvényességi határideje megfelelt a Közbeszerzési Értesítõben közzétett ajánlati felhívásból meghatározandó érvényességi feltételnek. E tényre tekintettel mindhárom ajánlatot érvényesnek kellett tekinteni.<br>
Az indokolásban kifejtettek szerint a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdésének a) pontja szerint elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 3.<br>
<br>
Dr. Bíró László s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>