<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2588)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.72/12/2003.<br>
<br>
Tárgy: az Integrál Építõ Rt. jogorvoslati kérelme Szarvas Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Integrál Építõ Rt. (5540 Szarvas, Árpád u. 10., a továbbiakban: kérelmezõ) jogorvoslati kérelmét, amelyet Szarvas Város Önkormányzata (5540 Szarvas, Szabadság út 25-27., képviseli: Szarvas-Városterv Kft. 5540 Szarvas, Szabadság út 32., a továbbiakban: ajánlatkérõ) "Szarvas, Kossuth utcai gyógyfürdõ bõvítése, átalakítása I. ütem" tárgyú közbeszerzési eljárása ellen nyújtott be elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. december 18-i 51. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ felhívásában meghatározta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, megállapította az alkalmatlansági szempontokat. Felhívása 13. a) pontjában közölte, hogy az ajánlatokat a legalacsonyabb összegû ellenszolgáltatás szempontja alapján bírálja el.<br>
Ajánlatkérõ felhívása 16. pontjának 5. francia bekezdésében közölte, hogy hiánypótlási lehetõséget nem biztosít.<br>
Ajánlatkérõ ajánlati dokumentációt is összeállított, ebben állapította meg az ajánlatok benyújtásával szemben támasztott tartalmi és formai követelményeit.<br>
A dokumentáció 7. oldalán 3.1. pont alatt az alábbiak szerint határozta meg általános elõírásait:<br>
"Az ajánlatokat egy eredeti és kettõ másolati példányban kell benyújtani. Az ajánlatokat oldalanként - írógéppel, nyomtatva vagy el nem távolítható tintával írva - folyamatos sorszámozással, valamint az ajánlattevõ cégjegyzésre jogosult képviselõjének kézjegyével kell ellátni. Az oldalak összefûzését roncsolásmentesen nem bontható formában kell megoldani." A dokumentáció 3.2. pontjában az ajánlatkérõ elõírta: "A fedlapon fel kell tüntetni az ajánlattevõ nevét, székhelyét, az "ajánlat" szövegrészt, valamint a beszerzés tárgyát. A jobb felsõ sarokban fel kell tüntetni a példány sorszámát, az elsõ példányon az "eredeti példány" a további példányokon pedig a "másolati példány" megjelölést."<br>
A dokumentáció részét képezte, U-14. sz. mellékletként az ajánlatkérõ által készített vállalkozási szerzõdésminta. Ajánlatkérõ a dokumentáció 3.12. pontjában kérte az ajánlattevõktõl, hogy az U-14. sz. mellékletben megadott mintának megfelelõ, kitöltött és cégszerûen aláírt vállalkozási szerzõdés két példányát mellékeljék.<br>
Ajánlatkérõ 2003. január 13-án helyszíni konzultációt tartott, amelyen válaszolt ajánlattevõk kérdéseire.<br>
Az ajánlattételi határidõre, 2003. január 28-ára ajánlatot nyújtott be: a BAU-SYSTEM Kft., a Békés Megyei Általános Építõipari és Vállalkozási Rt., a Strabag Rt., az RKB Építõ Kft., a GEN-ÉP Építési Kft., a NÁDÉP Kft. és a kérelmezõ.<br>
A bontási eljárás során a Strabag Rt. kérte, tüntessék fel a jegyzõkönyvben azon ajánlattevõk nevét, akiknek az ajánlata a kiírásnak megfelelõen, "roncsolásmentesen nem bontható" formában került beadásra. Az ajánlatkérõ a jegyzõkönyvben azt rögzítette, hogy "elsõ átvizsgálás alapján a Strabag Építõ Rt. és a GEN-ÉP Kft. ajánlata felel meg" e feltételnek. Közölte továbbá, hogy az ajánlatok vizsgálata elõtt szakértõ bevonásával tisztázzák a "roncsolásmentesen nem bontható" elõírás tartalmát.<br>
A jegyzõkönyvben rögzítették, hogy a kérelmezõ képviselõje nyilatkozott arról, hogy ajánlatát roncsolásmentes csomagolásban nyújtotta be.<br>
A GEN-ÉP Kft. ajánlatát egy eredeti és két másolati példányban nyújtotta be. Minden egyes példány külsõ borítójának elsõ oldalán feltüntette a példány sorszámát, az eredeti vagy másolati jelölést, az "ajánlat" szövegrészét, továbbá a "GEN-ÉP Kft." megnevezést, míg a külsõ borító hátsó oldalán tüntette fel a cég nevén kívül a cég székhelyét is.<br>
A GEN-ÉP Kft. az egyes ajánlati példányokban egy-egy cégszerûen aláírt vállalkozási szerzõdésmintát mellékelt, összesen három cégszerûen aláírt szerzõdésmintát nyújtott be.<br>
Ajánlatkérõ 2003. február 11-én kelt levelével értesítette az ajánlattevõket arról, hogy a benyújtott hét ajánlatból ötöt - a kérelmezõ, a BAU-SYSTEM Kft., a Békés Megyei Általános Építõipari és Vállalkozási Rt., az RKB Kft. és a NÁDÉP Kft. ajánlatát - a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné nyilvánított. A kérelmezõ vonatkozásában az érvénytelenné nyilvánítást ajánlatkérõ azzal indokolta, hogy az ajánlati példányok oldalainak összefûzése roncsolásmentesen bontható formában van megoldva.<br>
Ajánlatkérõ 2003. február 12-én hirdette ki az eljárást lezáró döntését. Az eljárás nyertese a GEN-ÉP Kft. lett, míg az õt követõ ajánlattevõnek a Strabag Rt.-t hirdették ki.<br>
A kérelmezõ 2003. február 14-én nyújtotta be a jogorvoslati kérelmét. Írásbeli kérelmében és tárgyaláson tett nyilatkozatában egyrészt ajánlata érvénytelenné nyilvánítását sérelmezte, másrészt álláspontja szerint a nyertes ajánlata érvénytelen, erre tekintettel kérte jogsértés megállapítását, ajánlatkérõ döntéseinek a megsemmisítését és ideiglenes intézkedésként az eljárást lezáró szerzõdés megkötésének a megtiltását.<br>
Kérelmezõ elõadta, hogy ajánlatát nem mûanyag spirálozással fûzte össze, hanem a svájci IBICO AG A-4PB KOMBO típusú speciális iratfûzõ géppel, amely nem spirálfûzõ, hanem iratfûzõ gép. Az összefûzött anyagból csak a speciális IBICO iratfûzõ géppel lehet roncsolás nélkül kiemelni, illetve visszahelyezni az ajánlat egyes részeit. Ennek alapján megfelel az ajánlatkérõ által alátámasztott követelménynek. Álláspontja alátámasztásaként hivatkozott arra, hogy az általa eddig ilyen módon összefûzött ajánlatokat elfogadták az ajánlatkérõk. Továbbá egyes bírósági határozatok is úgy értelmezték a roncsolásmentesen nem bonthatóság biztosítását, hogy megfelel annak, ha csak speciális géppel lehetséges az ajánlat megbontása. Utalt arra is, hogy ajánlatkérõ számos elõírása biztosítja az ajánlat egységének megvédését (pl. tartalomjegyzék, sorszámozás, minden oldal kézjeggyel történõ ellátása), így az ajánlatban az egyes oldalak kivétele vagy kicserélése nem lehetséges.<br>
A kérelmezõ álláspontja szerint két okból érvénytelen a nyertes ajánlata. Egyrészt a nyertes az egyes ajánlati példányokba csak egy aláírt vállalkozási szerzõdésmintát csatolt, pedig az ajánlatkérõ elõírása kettõre vonatkozott. Másrészt hivatkozott arra, hogy a GEN-ÉP Kft. által benyújtott ajánlat nem teljesíti azt a feltételt sem, hogy a fedlapon fel kell tüntetni az ajánlattevõ székhelyét, mivel a székhelyet csak a hátoldalon jelölték meg.<br>
Ajánlatkérõ kérte a jogorvoslati kérelem elutasítását. Írásbeli észrevételében és tárgyaláson tett nyilatkozatában elõadta, hogy ajánlatkérõ roncsolás nélkül kézzel, mindenféle irodatechnikai gép, illetve iratfûzõ segítsége nélkül szétbontotta a kérelmezõ - és a többi érvénytelenné nyilvánított ajánlattevõ - ajánlatát, majd ezt követõen kézzel összerakta úgy, hogy sérülésnek nyoma nem maradt az ajánlaton.<br>
Ajánlatkérõ álláspontja szerint a roncsolás mentesen nem bontható feltétel azt jelenti, hogy nem tudják úgy megbontani az ajánlatot, hogy azon roncsolás nyoma maradjon.<br>
Ajánlatkérõ elõadta, hogy a nyertes ajánlata megfelel a követelményeknek, a fedlap fogalmát ajánlatkérõ a dokumentációjában nem határozta meg, ebbõl következõen az ajánlatnak nemcsak az elõlapja, hanem a hátlapja is fedlapnak minõsül, ezen pedig feltüntetésre került az ajánlattevõ székhelyének a címe.<br>
Ajánlatkérõ a dokumentációjában két példányban kérte a vállalkozói szerzõdéstervezet benyújtását és lehetõvé tette az ajánlatoknak az eredeti példányokon kívül másolatokban történõ benyújtását is, így a GEN-ÉP Kft. három példányban csatolta a vállalkozási szerzõdést.<br>
Ajánlatkérõ bejelentette, hogy az eljárás nyertesével az eljárást lezáró szerzõdést a jogorvoslati eljárás befejezõdéséig nem köti meg.<br>
Egyéb érdekeltként az RKB Építõ Kft. írásbeli észrevételében és tárgyaláson tett nyilatkozatában egyetértett a kérelmezõvel abban, hogy megfelel a "roncsolásmentesen nem bontható" követelménynek az ajánlatok olyan összeállítása, amely speciális iratfûzõ géppel történik, mert az nem spirálfûzõ, hanem irat-fûzõgép.<br>
A Döntõbizottság által tartott tárgyaláson ajánlatkérõ képviselõje a kérelmezõ által benyújtott ajánlatot kézzel megbontotta, abból lapokat vett ki, majd helyezett vissza, ezt követõen az ajánlatot újra összefûzte kézzel. A mûveletek elvégzését követõen az ajánlaton, illetve annak lapjain sérülésnek, roncsolásnak nyoma nem maradt.<br>
A Döntõbizottság megállapította, hogy a kérelmezõ jogorvoslati kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság elsõdlegesen a kérelmezõnek az ajánlata érvénytelenné nyilvánítása miatt elõterjesztett kérelmét vizsgálta és azt az alábbi indokokra tekintettel nem ítélte megalapozottnak.<br>
Ajánlatkérõ a dokumentációja - fentiekben idézett - 3.1. pontjában támasztotta követelményként, hogy "az oldalak összefûzését roncsolásmentesen nem bontható formában kell megoldani."<br>
A Döntõbizottság álláspontja szerint - figyelemmel arra, hogy az egyes ajánlatkérõk többféle variációban kisebb-nagyobb eltérésekkel határozzák meg az ajánlatok összeállításával szembeni követelményeiket, illetve az ajánlattevõk maguk is többféle módon állítják össze az ajánlatukat - csak a konkrét ajánlati elõírás és az arra benyújtott ajánlat együttes és egyedi vizsgálata alapján dönthetõ el, hogy a jogorvoslati eljárás tárgyát képezõ közbeszerzési eljárásban benyújtott ajánlat a vele szemben támasztott követelménynek megfelel-e. E körben utal a Döntõbizottság arra is, hogy a kérelmezõ által konkrétan hivatkozott határozatok másként összeállított ajánlatra vonatkoztak, illetve más szempontból vizsgálták az ajánlatkérõi elõírásnak való megfelelést.<br>
Jelen esetben azt támasztotta ajánlatkérõ követelményként, hogy "roncsolásmentesen nem bontható" módon kell biztosítani az ajánlat oldalainak összefûzését. A Döntõbizottság álláspontja szerint az ajánlatkérõ elõírásait azok céljának, rendeltetésének figyelembevételével kell értelmezni általában a szavak, kifejezések mindennapi jelentése, gyakorlati használata során elfogadott formában.<br>
A "roncsolásmentesen nem bontható" kifejezés a nyelvtani értelmezésben, illetve a mindennapi szóhasználatban azt jelenti, hogy nem lehetséges az ajánlat olyan megbontása, hogy nem keletkezzen roncsolódás. Az ajánlatkérõk egy része is használja ebben a formában az elõírást a felhívásában, illetve dokumentációjában annak biztosítása érdekében, hogy utólagosan nyoma maradjon annak, ha a benyújtott ajánlatot megbontották, mivel ebben az esetben ott marad a sérülés, a roncsolódás az ajánlaton, illetve az egyes lapokon.<br>
Erre tekintettel e feltételnek való megfelelés vizsgálata során nem annak van relevanciája, hogy milyen típusú iratfûzõ géppel állították össze az ajánlatot, hanem annak, hogy az összeállított ajánlat miként bontható.<br>
Jelen esetben a tárgyaláson ajánlatkérõ bemutatása alapján egyértelmûen megállapítható volt, hogy technikai eszköz nélkül, egyszerûen kézi erõvel úgy megbontható az ajánlat, hogy sem azon, sem annak lapjain roncsolás nyoma nem maradt. E tényre tekintettel a Döntõbizottság megállapította, hogy a kérelmezõ által benyújtott ajánlat nem felel meg a vele szemben támasztott "roncsolásmentesen nem bontható" feltételnek.<br>
A kérelmezõ hivatkozására tekintettel rámutat a Döntõbizottság arra, hogy az ajánlatkérõ más elõírásainak teljesítése - pl. oldalak sorszámozása, kézjeggyel történõ ellátása - nem mentesíti az ajánlattevõket ezen önálló "roncsolásmentesen nem bontható" elõírás teljesítése alól. Az ajánlatkérõ többféle feltételt támasztott, így azoknak a Kbt. - fenti idézett - 52. § (2) bekezdés d) pontja alapján külön-külön meg kell felelni.<br>
A Döntõbizottság másodlagosan a kérelmezõnek a nyertes ajánlat érvénytelenségére vonatkozó kérelmét vizsgálta, és azt az alábbi indokokra tekintettel nem ítélte megalapozottnak.<br>
A Döntõbizottság áttekintette ajánlatkérõ dokumentációját és annak alapján azt állapította meg, hogy ajánlatkérõ nem adott definíció meghatározásokat, illetve más módon sem határozta meg, mi minõsül az ajánlat fedlapjának. A szó nyelvtani, hétköznapi értelmében a fedlap tartalma alatt érthetõ az ajánlatot mindkét oldalról fedõlap, más szóval borítólap. Erre tekintettel az elõírási feltétel teljesíthetõ bármelyik fedõlapon.<br>
Az érvénytelenségi ok fentiekben idézett meghatározása azt jelenti, hogy abban az esetben nyilvánítható egy ajánlat érvénytelennek, ha arról egyértelmûen megállapítható, hogy nem felel meg a támasztott követelménynek. Jelen esetben ez nem áll fenn, a feltétel nem teljesen körülírt meghatározása alapján. Ezt támasztja alá az is, hogy a fedlap szó használatnak nincs állandósult gyakorlata sem, az ajánlatkérõk általában az ajánlati adatlapon kérik az ajánlattevõk nevének, székhelyének, továbbá a lényeges ajánlati tartalmi elemeknek a feltüntetését. Mind nyelvtanilag, mind a szavak általánosan elfogadott jelentése szerint az lett volna tekinthetõ egyértelmû meghatározásnak, ha az elõlap, illetve hátlap kifejezéseket használja az ajánlatkérõ.<br>
Az ajánlati dokumentáció részét képezte az ajánlatkérõ által készített vállalkozási szerzõdésminta. E vonatkozásban ajánlatkérõ nem tette lehetõvé az ajánlattevõk számára, hogy annak tartalmában változtatást eszközöljenek, csak annak elfogadása volt lehetséges, illetve az ajánlattevõ adatait, továbbá az ajánlatban tett vállalásokat kellett feltüntetni a vállalkozási szerzõdésben.<br>
A GEN-ÉP Kft. ajánlata alapján az egyértelmûen megállapítható, hogy ajánlatában elfogadta és kitöltötte a vállalkozói szerzõdéstervezetet, továbbá a másolati példányokra is tekintettel három példányban csatolta. Ajánlatkérõ dokumentációja a fentiekben idézett 3.12. pontjában egyrészt követelményként támasztotta, hogy a megadott vállalkozási szerzõdésmintát kitöltsék, és cégszerûen aláírják és annak két példánya mellékelését kérte. A nyertes ajánlattevõ a vállalkozási szerzõdésmintát kitöltötte, cégszerûen aláírta és több mint két példányban csatolta. Erre tekintettel megállapítható, hogy megfelel az ajánlatkérõ által támasztott követelménynek.<br>
A Döntõbizottság az alábbi indokokra tekintettel sem ítélte alaposnak a kérelmezõnek a vállalkozási szerzõdések példányszámával kapcsolatos jogorvoslati kérelmét.<br>
Ajánlatkérõ a dokumentációját meghatározott rendszer szerint állította össze. Ajánlatkérõ a 3.11. pontban kérte az ajánlat részletes kifejtését, ezt követõen a 3.12. pontban elõírta, hogy mellékeljék két példányban a vállalkozói szerzõdést, majd a 3.13. pontban "Egyéb dokumentumok" címszó alatt további okiratok csatolását kérte. A 3.13.1. pontban az ajánlati felhívást és módosításait, a 3.13.2. pontban az ajánlati dokumentáció megvásárlásának az igazolását, a 3.13.3. pontban pedig: "valamennyi, az eljárás során létrejövõ dokumentumról (helyszíni bejárásról készült jegyzõkönyv, ajánlattevõi kérdések és arra adott válaszok stb.) egy másolati példányt le kell fûzni az ajánlatban."<br>
A Döntõbizottság a fenti elõírások tükrében megvizsgálta azt a kérdést, hogy mi minõsíthetõ ajánlatnak és vele szemben támasztott olyan követelménynek, amely megalapozza az érvénytelenséget.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése azt írja elõ, hogy az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A Döntõbizottság megítélése szerint a fentiekben idézett 3.13. pontban kért dokumentumok nagy része olyan jellegû, amelyet ajánlatkérõ készít és részére is rendelkezésre áll (pl. ajánlati felhívás, helyszíni bejárási jegyzõkönyv), erre tekintettel e dokumentumok nem az ajánlat tartalmának a részei, így azok csatolásának a hiánya sem minõsíthetõ érvénytelenségi oknak.<br>
Részben más megítélés alá esik a vállalkozói szerzõdés. E vonatkozásban ajánlatkérõ érdemi követelményeket támasztott, azok feltételeinek elfogadását, kitöltését, az elfogadás igazolására cégszerû aláírását. Ezen érdemi követelményeket a nyertes ajánlattevõ teljesítette. Ugyanakkor megállapítható, hogy a szerzõdéskötésre az ajánlatok elbírálását követõen kerül majd sor és az is egyértelmû, hogy még több példányban kell majd a szerzõdést elkészíteni és azt ajánlatkérõnek is aláírni. Erre is tekintettel egyértelmûen elfogadható a nyertes ajánlattevõ által becsatolt példányszámú szerzõdés.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított hatáskörében eljárva a Kbt. 88. § (1) bekezdés a) pontja alapján a fenti indokolásra tekintettel megalapozatlanság miatt utasította el a kérelmezõ jogorvoslati kérelmét.<br>
A Döntõbizottság az eljárása során ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2003. március 7.<br>
<br>
Dr. Nagy Gizella s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>