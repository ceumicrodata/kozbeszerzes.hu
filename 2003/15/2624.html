<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2624)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.35/12/2003.<br>
<br>
Tárgy: a Medtech Kft. jogorvoslati kérelme az Országos Egészségbiztosítási Pénztár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Medtech Kft. (1121 Budapest, Zugligeti út 60., képviseli: dr. Topuzidisz Dimitrisz ügyvéd, 1077 Budapest, Király u. 93., a továbbiakban: kérelmezõ) jogorvoslati kérelmét, amelyet az Országos Egészségbiztosítási Pénztár (1139 Budapest, Váci út 73/A, képviseli: dr. Horváth T. Béla ügyvéd, 1121 Budapest, Sün u. 12., a továbbiakban: ajánlatkérõ) "2003. I. félévi oxigenátorigényeinek teljesítése: 3250 db felnõtt-, újszülött- és gyermekoxigenátor a dokumentáció szerint, 3250 db csõkészlet oxigenátorhoz a dokumentáció szerint" tárgyú közbeszerzési eljárása ellen nyújtott be elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. október 30-i 44. számában tette közzé ajánlati felhívását nyílt eljárás megindítására a rendelkezõ részben meghatározott tárgyban, amelyet a 49. számban megjelent felhívásával részben módosított.<br>
Ajánlatkérõ felhívása 2. d) pontjában az alábbiak szerint tette lehetõvé részajánlat tételét:<br>
c)1. újszülött-, csecsemõ-, gyermekoxigenátor szilikonmembrán típusú + csõkészlet a dokumentáció szerint,<br>
c)2. újszülött-, csecsemõ-, gyermekoxigenátor kapilláris típusú + csõkészlet a dokumentáció szerint,<br>
c)3. felnõttoxigenátor 2,0 m2 vagy ennél kisebb membránfelülettel + csõkészlet a dokumentáció szerint,<br>
c)4. felnõttoxigenátor 2,0 m2-nél nagyobb membránfelülettel + csõkészlet a dokumentáció szerint.<br>
Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott tartalmi és formai elõírásait és részletesen beszerzése mûszaki specifikációját. A dokumentációban ajánlatkérõ általános jelleggel elõírta, hogy hiteles dokumentáció csatolásával kell alátámasztani a mûszaki-szakmai feltételek meglétét, továbbá, hogy a Hollow fíber oxigenátorok esetében a mûszaki színvonal értékelésénél elõnyt jelent a top-inlet elrendezés.<br>
Ajánlatkérõ a dokumentáció 5.1.1. pontjában közölte: "A bírálóbizottság a pontozásnál figyelembe veszi a termék orvos-szakmai értékelését, az adott termékkel kapcsolatos felhasználói tapasztalatokat."<br>
Ajánlatkérõ felhívása 13. a) pontjában meghatározta, hogy az ajánlatokat az összességében legelõnyösebb ajánlat szempontja alapján bírálja el és a 13. b) pontban közölte az értékelési részszempontokat, alszempontokat, súlyszámokat, értékelési ponthatárokat, valamint az értékelés módszerét. Ajánlatkérõ minden résznél két részszempontot határozott meg: a termék szakmai megítélését és a termék árát. A részszempontoknál az értékelési ponthatárokat 0-100 pont, az alszempontoknál 0-10 pont között határozta meg. Az alszempontok a c)1. és c)2. részeknél, azaz az újszülött- és gyermekoxigenátoroknál, valamint a c)3. és c)4. részeknél, azaz a felnõttoxigenátoroknál kerültek azonosan megállapításra. Minden alszempont súlyszáma 1,5 volt.<br>
Az újszülött-, csecsemõ-, gyermekoxigenátoroknál ajánlatkérõ a termék szakmai megítélése részszempontnál tíz alszempontot határozott meg, az utolsó alszempont volt a termék "operatív használati értéke".<br>
A felnõttoxigenátoroknál a termék szakmai megítélése részszempontnál ajánlatkérõ szintén tíz alszempontot tüntetett fel, többek között az alábbiakat:<br>
- maximális hõcserélõ teljesítmény,<br>
- c)3. terméksor: min N = 0,4<br>
- c)4. terméksor: min. N = 0,4<br>
- maximális O2 transfer,<br>
- c)3. terméksor: min 300 ml/min<br>
- c)4. terméksor: min 300 ml/min<br>
- maximális CO2 transfer,<br>
- c)3. terméksor: min 200 ml/min<br>
- c)4. terméksor: min 200 ml/min<br>
- operatív használati érték.<br>
Az ajánlattételi határidõre, 2002. december 30-ára ajánlatot nyújtott be: az OMKER Rt., Medibis Kft., a Planmed Kft., a Biomedica Kft., a Sorin Rt. és a kérelmezõ.<br>
A kérelmezõ a c)1. és a c)3. részekre tett ajánlatot. A c)3. részre a kérelmezõn kívül ajánlatot nyújtott be: a Biomedica Kft., az OMKER Rt. és a Planmed Kft.<br>
A Planmed Kft. a c)3. részre a DIDECO Compactflo D703 típusú készüléket ajánlotta meg. Ajánlata 46-47. oldalán nyilatkozott az általános és speciális mûszaki feltételek teljesítésérõl, közölte: a készülék "Top-inlet elrendezéssel rendelkezik".<br>
Az OMKER Rt. a c)3. részre a Capiox SX 18R oxigenátort ajánlotta meg, ajánlata 94-98. oldalán nyilatkozatot tett, hogy az általa megajánlott készülék megfelel az ajánlatkérõ által támasztott követelményeknek és feltüntette az alábbi mûszaki adatokat:<br>
- maximális hõcserélõ teljesítmény: 0,85<br>
- maximális O2 transzfer: 450<br>
- maximális CO2 transzfer: 400<br>
Az OMKER Rt. ajánlatában csatolta e készülék vonatkozásában a gyártó Terumo Corporation katalógusát, amely az egyes mûszaki jellemzõk vonatkozásában külön-külön feltünteti a készülék maximális teljesítményét.<br>
A kérelmezõ ajánlatában a c)1. rész vonatkozásában sem referenciákat, sem használati tapasztalatra vonatkozó okiratokat nem csatolt.<br>
A c)3. rész vonatkozásában a kérelmezõ hét hazai kardiológiai központ, illetve szívsebészeti osztály véleményét csatolta arról, hogy az általa megajánlott készüléket kipróbálták, annak használata során probléma nem jelentkezett, több véleményben feltüntették, hogy részletes referencianyilatkozatot nagyobb számú oxigenátor kipróbálását követõen tudnak nyilvánítani.<br>
A kérelmezõ ajánlata 39-40. oldalán tüntette fel a c)3. rész vonatkozásában a referenciáit, ezek csehországi, szlovákiai, lengyelországi, oroszországi, ukrajnai, belorussziai és örményországi kórházakra vonatkoztak.<br>
Ajánlatkérõ 2003. január 21-én hirdette ki az eljárást lezáró döntését.<br>
Az eljárás nyertese a c)1. rész vonatkozásában a Medibis Kft. lett 184 ponttal, a kérelmezõ részére 171,18 pontot állapítottak meg.<br>
A c)3. rész vonatkozásában az eljárás nyertese a Planmed Kft. lett 223,07 ponttal, míg a kérelmezõ 213,22 pontot kapott.<br>
A kérelmezõ 2003. január 27-én nyújtotta be jogorvoslati kérelmét, amely azokra a részekre vonatkozott, amelyekben ajánlatot tett, így a c)1. és a c)3. részre.<br>
A kérelmezõ a tárgyaláson pontosított jogorvoslati kérelmében arra hivatkozott, hogy az ajánlatkérõ az ajánlatok értékelése során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, a benyújtott ajánlatokat egyes alszempontoknál nem megfelelõen értékelte és ennek eredményeként az eljárás nyertesének a személye is változna.<br>
Konkrétan a c)1. rész vonatkozásában azt kifogásolta, hogy ajánlatkérõ a termék szakmai megítélése részszempont operatív használati értéke alszempontjánál részére a minimum pontszámot, egyet állapított meg. Elõadta, hogy valóban ajánlata nem tartalmaz referencianyilatkozatot, továbbá e készüléket Magyarországon ki sem próbálták. Ez azonban nem róható a terhére, mivel többször felajánlotta a készülék kipróbálását a gyermekszívmûtéteket végzõ Országos Kardiológiai Intézetnél, azonban õk nem járultak hozzá a kipróbáláshoz, hanem olyan feltételeket támasztottak, amelyek nem voltak indokoltak, illetve részére elfogadhatóak. Közölte, hogy külföldi referenciákat pedig azért nem tüntetett fel ajánlatában, mert úgy ítélte meg, hogy ajánlatkérõ a hazai referenciákat részesíti elõnyben és ezt nem pótolja a külföldi pozitív vélemény.<br>
A kérelmezõ a c)3. rész vonatkozásában szintén vitatta, hogy ajánlatkérõ a termék szakmai megítélése részszempont operatív használati érték alszempontjánál megalapozottan állapított meg részére 1,36 pontot.<br>
Elõadta, hogy e készüléket a gyártó 2002-ben fejlesztette ki, egy új, modern, a mûszaki követelményeket kielégítõ készülékrõl van szó. Közölte, hogy valóban - lévén szó új készülékrõl - Magyarországon a használata még nem, csak a kipróbálása történt meg. E kipróbálást végzõ szívsebészeti osztályok részére pozitív nyilatkozatot adtak a géprõl. Valóban volt egy készülék esetében törés, azonban ez a nem megfelelõ kezelés miatt történt és még a mûtét elõkészítése során.<br>
Ajánlatában közép-kelet-európai referenciákat csatolt a készülékrõl, mivel a gyártó értékesítési rendszerében Magyarország is ezen országokkal együtt alkot egy régiót.<br>
A kérelmezõ álláspontja szerint a hazai kipróbálás kedvezõ tapasztalatai és a közép-kelet-európai referenciák alapján nem fogadható el a részére megállapított 1,36 pontszám az operatív használati érték alszempontnál. Elõadta, hogy amennyiben ajánlatkérõ ezen alszempontnál részére legalább 5,7 pontot állapított volna meg, abban az esetben az eljárás nyertesének a személye is változott volna.<br>
A kérelmezõ a c)3. rész vonatkozásában vitatta, hogy a nyertes Planmed Kft. által megajánlott DIDECO Compactflo D703 oxigenátor rendelkezik top-intet elrendezéssel. Közölte, ez azért sérelmes számára, mert ajánlatkérõ azt a tájékoztatást adta, hogy az értékelés során a top-intet elrendezéssel rendelkezõ készülékeket elõnyben részesíti. E kérelmi elemét részletesen nem indokolta, saját gyártójának szakértõire hivatkozott.<br>
A c)3. rész vonatkozásában a kérelmezõ jogorvoslati kérelmében arra is hivatkozott, hogy az OMKER Rt. az általa megajánlott Capiox SX 18R oxigenátor vonatkozásában három mûszaki adatot: a maximális hõcserélõ teljesítményt, a maximális O2-transzfert és a maximális CO2-transzfert nem megfelelõen adta meg. A kérelmezõ e kérelmi elemét sem indokolta részletesen, hanem az általa megajánlott készülék gyártójának szakértõire hivatkozott.<br>
Az ajánlatkérõ írásbeli észrevételében és tárgyaláson tett nyilatkozatában kérte a jogorvoslati kérelem elutasítását.<br>
Elõadta, hogy évek óta azonos feltételek mellett folytatja le a beszerzési eljárásait, amelyekben a kérelmezõ is részt vett, volt, amikor nyertes is lett. Az értékelés során a termék szakmai megítélése részszempontnál az operatív használati érték alszempontot ajánlatkérõ azért határozta meg, hogy ennek keretében kerülhessen figyelembevételre az, hogy a megajánlott készülék a gyógyító eljárásban, a mûtétek során ténylegesen miként és mennyiben volt megfelelõ.<br>
Ajánlatkérõ elõadása szerint jelen közbeszerzési eljárásban az nem bír relevanciával, hogy a kérelmezõnek a c)1. részre megajánlott oxigenátorának a kipróbálása miért maradt el. Egyrészt az ajánlatkérõ és az Országos Kardiológiai Intézet két különbözõ személy, másrészt a kipróbálásnak már a közbeszerzési eljárást megelõzõen meg kell valósulnia. Elõadta - és erre vonatkozóan csatolta az Országos Kardiológiai Intézet Gyermekszív Központjának levelét -, hogy indokoltan nem fogadták el a kérelmezõ feltételeit a kipróbálásra korábban, mert azok nem voltak elegendõek a mûtéti eljárás során a betegek biztonságos ellátásának garantálásához.<br>
Ajánlatkérõ elõadta, hogy az ajánlatok értékelését szakmai szempontból az ország hét szívsebészeti központjából delegált egy-egy tag végezte, az általuk adott pontszámokat átlagolva került megállapításra a részszempont, illetve alszempontjainak pontszáma.<br>
A kérelmezõ a c)1. rész vonatkozásában ajánlatában nem szolgáltatott olyan adatot, amely alapot nyújtott volna ahhoz, hogy ajánlatkérõ a kötelezõen kiadandó egy pontnál magasabb pontszámot állapítson meg részére.<br>
A c)3. rész vonatkozásában ajánlatkérõ szintén azt vette figyelembe az értékelés során, hogy hazai használati tapasztalatok nincsenek, a kérelmezõ által az ajánlathoz csatolt vélemények csak kipróbálásra vonatkoznak. A kérelmezõ új készüléket ajánlott meg, így számottevõ külföldi használati tapasztalat sincs még, illetve a kérelmezõ nem nemzetközileg elfogadott szívsebészeti centrumok véleményével támasztotta alá azt, hogy készüléke a használat során is megfelelõ volt.<br>
Közölte, hogy az operatív használati érték alszempontnál a bizottság hét tagja közül hat tag adott egy pontot, egy tag három pontot és ezek átlaga alapján állapította meg ajánlatkérõ ezen alszempontra az 1,36 pontot.<br>
Ajánlatkérõ elõadta, hogy a Planmed Kft. ajánlata 46. oldalán egyértelmûen nyilatkozott arról, hogy az általa a c)3. részre megajánlott DIDECO Compactflo D703 készülék top-inlet elrendeléssel rendelkezik és ajánlatához csatolta a gyártó DIDECO S.p.A. vonatkozó katalógusát. Az ajánlatkérõ ennek alapján az értékelés során azt vette figyelembe, hogy a készülék top-inlet elrendezésû.<br>
Ajánlatkérõ, a kérelmezõnek, az OMKER Rt. c)3. részre vonatkozó ajánlatával kapcsolatban elõterjesztett jogorvoslati kérelmére azt adta elõ, hogy az ajánlattevõ ajánlatában egyértelmûen megjelölte az általa megajánlott készülék mûszaki adatait és ajánlata alátámasztásául csatolta a gyártó TERUMO Corporation katalógusára vonatkozó részét.<br>
Ezzel kapcsolatban arra is hivatkozott ajánlatkérõ, hogy a dokumentációja specifikációjában a minimum mûszaki követelményeit meghatározott feltételek fennállása mellett adta meg, így önmagukban az adatmegjelölések máskénti minõsítése is kérdéses.<br>
A Planmed Kft. - mint egyéb érdekelt - tárgyaláson tett nyilatkozatában elõadta, hogy az általa megajánlott készülékek top-inlet elrendezésûek, ennek alátámasztására csatolta a tárgyaláson a MINNTECH Corporation katalógusának erre vonatkozó lapját angol nyelven.<br>
Az OMKER Rt. írásbeli észrevételében közölte, hogy a c)3. részre tett ajánlatában a Capiox SX 18R oxigenátor három vitatott mûszaki adatát - maximális hõcserélõ teljesítmény: 0,85, maximális O2 transzfer: 450, maximális CO2 transzfer: 400 - a gyártónak a prospektusában feltüntetett diagramjai alapján adták meg.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem megalapozott.<br>
A Döntõbizottság elõször a kérelmezõ részajánlatainak az operatív használati érték alszempont alapján történõ értékelését vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy ha az ajánlatkérõ az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja.<br>
E szakasz értelmében az ajánlatok értékelése során az ajánlatoknak a részszempont, illetve alszempont szerinti tartalmi elemeit kell értékelni.<br>
A Döntõbizottság a kérelmezõ c)1. részre vonatkozó ajánlatának vizsgálata alapján megállapította, hogy az a megajánlott készülékkel kapcsolatban nem tartalmaz olyan nyilatkozatot, véleményt, vagy más olyan okiratot, amelybõl arra lehetne következtetést levonni, hogy a használat során - a gyógyító munkában, mûtétekkor - e készülék miként mûködött, használata mennyiben volt elõnyös, problémás stb. Így az operatív használati érték alszempontnál az ajánlat erre vonatkozó tartalmi elemeinek a hiányában a c)1. résznél ajánlatkérõ jogszerûen állapította meg az egy pontot.<br>
A c)3. rész vonatkozásában a Döntõbizottság megállapította, hogy a kérelmezõ ajánlatában ugyanezen, operatív használati érték alszempontnál a figyelembe vehetõ tartalmi elemek szintén szûk körûek.<br>
A kérelmezõ ajánlata 31-38. oldalán csatolta hét hazai szívsebészeti osztály véleményét arról, hogy az egy alkalommal, egy, illetve két oxigenátor kipróbálása történt meg. Csatol továbbá arra vonatkozó listát, hogy a közép-kelet-európai országok közül melyekben használják a megajánlott készüléket, azonban ez az okirat a készülék használatával kapcsolatosan adatokat nem tartalmaz.<br>
A Döntõbizottság e két okirat tartalma alapján azt a következtetést vonta le, hogy a megajánlott készülék használati értékére az ismeretek szûk körûek. Az operatív használati érték alszempont értékelése során pedig az a készülék minõsül elõnyösebbnek, amelynek használatáról minél szélesebb körben kerül megállapításra pozitív vélemény. Ez fejezi ki ugyanis azt, hogy a készülék mûtéti alkalmazása során megfelelõen funkcionált. A kérelmezõ ajánlatából erre megalapozottan nem lehet következtetést levonni. A pár alkalommal, 1-2 darabon történõ kipróbálás nem minõsíthetõ rendszeres használatnak, míg a külföldi felhasználóktól érdemben figyelembe vehetõ véleményt nem csatoltak.<br>
A fentiekre tekintettel a Döntõbizottság megítélése szerint nem követett el jogsértést ajánlatkérõ akkor, amikor az operatív használati érték alszempontnál a kérelmezõ c)3. részére tett ajánlatára alacsony pontszámot állapított meg.<br>
A Döntõbizottság megvizsgálta a többi ajánlattevõ ajánlatát is a c)3. résznél és azokban a megajánlott készülékek szélesebb körû - mind hazai, mind külföldi - alkalmazását igazolták. Továbbá a becsatolt okiratokban többéves használat alapján nyilvánítottak véleményt az egyes készülékekrõl, a használatuk során tapasztaltakról.<br>
A Döntõbizottság hatáskör hiánya miatt nem vizsgálta, hogy a közbeszerzési eljárást megelõzõen a kérelmezõ által megajánlott készülék kipróbálásával összefüggõ kérdéseket.<br>
A Döntõbizottság másodsorban vizsgálta a kérelmezõnek a c)3. résznél a Planmed Kft. és az OMKER Rt. által megajánlott készülékek mûszaki adatainak értékelésével kapcsolatos jogorvoslati kérelmét.<br>
A Döntõbizottság - a részletes számítások elvégzését követõen - mindkét kérelmi elem vonatkozásában megállapította, hogy ajánlatkérõ értékelése a kérelmezõ jogorvoslati kérelmében foglaltaknak való helytadás esetében sem változna.<br>
Ajánlatkérõ dokumentációjában nem érvényességi követelményként, csak elõnyként jelölte meg a top-inlet elrendezést és az értékelés során sem jelölte meg figyelembe veendõ körülményként, a termék szakmai megítélése részszempontnál a tíz alszempont között ezt nem tüntette fel.<br>
Az OMKER Rt. ajánlattevõ vonatkozásában megállapítható, hogy a c)3. résznél a kérelmezõ által feltüntetett adatok mellett sem változna az eljárás nyertesének a személye, az továbbra is a Planmed Kft. maradna, továbbá miután az ajánlatok értékelésének módszere a legjobb ajánlathoz való arányosítás, az egyes ajánlattevõk sorrendje sem módosulna.<br>
A Döntõbizottság áttekintette a Planmed Kft. és az OMKER Rt. ajánlatát, megállapította, hogy mindkét ajánlattevõ az elõírásoknak megfelelõen csatolta az általa megajánlott készülék gyártójának a készülékre vonatkozó prospektuslapját - továbbá a Planmed Kft. a tárgyaláson további igazolást is top-inlet elrendezésrõl -, amelyekben feltüntetett adatok alapján nyilvánvaló ellentét azok között és az ajánlatok között nem volt megállapítható, figyelemmel arra is, hogy az ajánlatkérõ dokumentációjában meghatározott kísérleti feltételek mellett adta meg a mûszaki specifikáció követelményeit.<br>
A fentieket összességükben értékelve nem ítélte megalapozottnak a Döntõbizottság a kérelmezõ mûszaki adatokkal kapcsolatos jogorvoslati kérelmét. Az ajánlattevõknek természetesen kötelezettsége az általuk megajánlott mûszaki paraméterekkel rendelkezõ készülék teljesítése az ajánlatkérõ részére, amennyiben ez nem valósul meg, az már a nem szerzõdésszerû teljesítés körébe tartozó jogvita.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított hatáskörében eljárva a Kbt. 88. § (1) bekezdés a) pontja alapján a fenti indoklásra tekintettel megalapozatlanság<br>
miatt utasította el a kérelmezõ jogorvoslati kérelmét.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2003. február 21.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>