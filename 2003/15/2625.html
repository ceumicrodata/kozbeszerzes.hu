<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (2625)
</b></h2><FONT size=3><i><u></i></u><br>
<br>
13.K.32.216/2002/2.<br>
<br>
A Fõvárosi Bíróság a dr. Simon Zsuzsanna ügyvéd (4026 Debrecen, Péterfia u. 2.) által képviselt FVM Magyar Közösségi Agrármarketing Centrum Kht. (1055 Budapest, Kossuth L. tér 11.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. szám: D.275/5/2001.) alperes ellen közbeszerzési ügyben hozott közigazgatási határozat felülvizsgálata iránt indított perében meghozta az következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy a 15 napon belül fizessen meg az alperesnek 5000 (ötezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ 2001. április 20-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján a 2001. április 27-29. között Hódmezõvásárhelyen megrendezésre kerülõ "VIII. Alföldi Állattenyésztési Napok" szakkiállításán és vásárán való közösségi megjelenésének megvalósítása tárgyában.<br>
A tárgyalásos eljárás megindításáról a felperes a Közbeszerzési Döntõbizottság elnökét írásban tájékoztatta, és megnevezte azokat a szervezeteket, amelyeket ajánlattételre felhívott.<br>
Az eljárásfajta választását a felperes azzal indokolta, hogy a Földmûvelésügyi és Vidékfejlesztési Minisztérium kizárólagos tulajdonában álló gazdálkodó szervezetként elsõdleges feladata a magyar mezõgazdasági termékek hazai és külföldi népszerûsítése. A 2001. évi marketing keretprogram tervezete 2001. január 9-én került megküldésre jóváhagyás végett a tulajdonos minisztérium részére, amely a 2001. április 9-én kelt levelében adott utasítást a beszerzés tárgyát képezõ kiállítás megszervezésére hirdetmény közzététele nélküli tárgyalásos eljárás lefolytatása keretében. Ekkor volt tehát abban a helyzetben, hogy a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében elõírt anyagi fedezettel rendelkezzen és erre figyelemmel a közbeszerzési eljárását megindítsa. A jóváhagyást követõen haladéktalanul megkezdõdtek a szükséges eljárások elõkészítése, de a 2001. április 27-i teljesítéshez a nyílt közbeszerzési eljárást legkésõbb 2001. január végén meg kellett volna indítania. Erre figyelemmel más eljárásfajta választására nem volt lehetõsége.<br>
A felperes az ajánlati felhívásban az ajánlattételi határidõt 2001. április 23. napjában jelölte meg. A közbeszerzési eljárásban ajánlatot a három ajánlattételre felhívott közül egyedül a Studio Nova Kft. tett. A felperes 2001. április 24-én lefolytatta az ajánlattevõvel a tárgyalást, az elfogadott ajánlati ár 2 480 000 Ft volt.<br>
A Közbeszerzési Döntõbizottság elnöke 2001. május 2-án jogorvoslati eljárást kezdeményezett a felperes által választott közbeszerzési eljárásfajta jogalapjának vizsgálata iránt.<br>
A felperes a jogorvoslati eljárás megszüntetését kérte. Hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti rendkívüli sürgõsség feltételei fennálltak, és nem ajánlatkérõi mulasztásra vezethetõ vissza az a tény, hogy a tulajdonos késedelmesen engedélyezte számukra a kiállításon való részvételt. Hangsúlyozta, hogy csak az engedély, illetõleg a pénzügyi fedezet biztosításakor volt abban a helyzetben, hogy a közbeszerzési eljárását megindítsa.<br>
Az alperes a 2001. május 25-én kelt D.275/5/2001. számú határozatával megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel a Kbt. 70. § (1) bekezdés c) pontját.<br>
Az alperes a határozat indokolásában rámutatott arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja akkor alkalmazható, ha az ajánlatkérõ nem láthatja elõre a sürgõs eljárást indokoló helyzet bekövetkezését, sõt a helyzet nem állhat elõ az ajánlatkérõ mulasztásából, továbbá a gyors eljárás szükségessége miatt a nyílt vagy a meghívásos eljárásban elõírt határidõk nem betarthatók.<br>
Az alperes álláspontja szerint az ajánlatkérõ részérõl az elõre nem látható helyzet elõállásáról nem beszélhetünk, hiszen az ajánlatkérõ elõtt elõzetesen ismert volt a kiállítás idõpontja, és az a tény, hogy azon részt kíván venni. Az ajánlatkérõnek a beszerzését úgy kellett volna megszerveznie, hogy a nyílt eljárás lefolytatására kellõ idõ álljon rendelkezésére. A rendkívüli sürgõsség elõre nem látható okból való bekövetkezése tehát nem volt megállapítható, ezért a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás jogsértõ.<br>
Az alperes nem fogadta el az ajánlatkérõnek azon védekezését, hogy korábban a közbeszerzési eljárás megindítására azért nem volt lehetõsége, mert a tulajdonosi jogokat gyakorló FVM csak késedelmesen engedélyezte részére a kiállításon való részvételt. Az alperes szerint az ajánlatkérõ mulasztására vezethetõ vissza, hogy a beszerzés tárgyát képezõ kiállítás jóváhagyása érdekében keltõ idõpontban nem intézkedett, nem tett meg mindent annak érdekében, hogy a jóváhagyást kellõ idõben megszerezze.<br>
Az alperes utalt arra, hogy az ajánlatkérõ és a tulajdonos közötti nem megfelelõ szervezési kapcsolat nem eredményezheti a beszerzések hirdetmény közzététele nélküli tárgyalásos eljárás formájában való rendszeres lebonyolítását, figyelmen kívül hagyva azt, hogy a hirdetmény közzététele nélküli tárgyalásos eljárás alkalmazását a Kbt. csak kivételes esetekben teszi lehetõvé. Az ajánlatkérõ és tulajdonosa között fennálló belsõ szervezeti szabálytalanságok nem eredményezhetik a Kbt. 70. § (1) bekezdés c) pontjára alapított eljárás jogszerûségét.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, de a jogsértés tényének megállapítása ellenére a bírság kiszabásától eltekintett, figyelemmel a beszerzés összegére.<br>
A felperes keresetet terjesztett elõ az alperes határozatának bírósági felülvizsgálata iránt a jogorvoslati eljárásban elõadott indokai alapján. Elõadta, hogy nincsen saját költségvetése, számára az FVM a mindenkori központi költségvetésben megállapított összegbõl biztosít keretet az éves program finanszírozására. A határozatban szereplõ kiállításon való részvételének és a 2001. évi költségvetésének jóváhagyását 2001. január 9-én kezdeményezte az FVM-nél, ahonnan 2001. április 9-én kaptak utasítást a beszerzés tárgyát képezõ kiállítás megszervezésére. Ekkor került abba a helyzetbe, hogy az anyagi fedezet biztosítása folytán a közbeszerzési eljárást megindítsa, de a kiállítások idõpontjaira figyelemmel más eljárásfajta választására nem volt lehetõsége. Hangsúlyozta, hogy az engedélyeztetés megtörténte után haladéktalanul intézkedett a közbeszerzési eljárás megindítására, így terhére semmilyen mulasztás, kötelezettségszegés nem róható fel.<br>
Az alperes - fenntartva a határozatában foglalt álláspontját - a kereset elutasítását kérte. Kiemelte, hogy a törvényalkotói szándék szerint a tárgyalásos eljárásfajta alkalmazására csak kivételes esetben van lehetõség. A rendkívüli sürgõsségnek elõre nem látható okból kell elõállnia, azaz váratlannak kell lennie. A beszerzés tárgyát képezõ kiállítás évenként megrendezésre kerül, annak várható idõpontja a felperes számára ismert, tehát a beszerzés elõre látható, sõt tervezhetõ. Nem fogadható el a felperes arra való hivatkozása, hogy a tulajdonos késõn engedélyezi a kiállításon való részvételt és emiatt a felperest felelõsség nem terheli, mivel a közöttük fennálló szervezési problémák nem legalizálhatják a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjának alkalmazását.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben eldöntendõ kérdés az volt, hogy a felperes a tárgyalásos közbeszerzési eljárás lefolytatásával megsértette-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése elõírja, hogy az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint a tárgyalásos eljárást az ajánlatkérõ csak akkor alkalmazhatja, ha a rendkívüli sürgõsség elõre nem látható okból állott elõ, és ez az ok nem az ajánlatkérõ mulasztására vezethetõ vissza. Az évente rendszeresen megrendezendõ kiállítás idõpontja a felperes elõtt már az elõzõ évben is ismert volt, és a felperes számos kiállítás közül választhatott. A kiállításokon való részvétel szándékáról, a részvétel és annak költségeire vonatkozó minisztériumi engedélyeztetés kezdeményezésérõl a felperes dönt, e tevékenységének idõbeliségét az FVM nem szabályozza. Minderre figyelemmel a felperes elõre nem látható okból elõálló rendkívüli sürgõsségre - mint a tárgyalásos eljárás választásának indokára - eredményesen nem hivatkozhat.<br>
A bíróság rámutat arra, hogy a tárgyalásos eljárás csak kivételesen, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek egyidejû fennállása esetén választható eljárásfajta, amelynek alkalmazása törvénysértõ akkor, ha a rendkívüli sürgõsség bekövetkezésében az ajánlatkérõ mulasztása megállapítható. A felperestõl elvárható, hogy valamely kiállításon való részvételi szándékáról olyan idõpontban döntsön, amely elegendõ idõt biztosít számára - az FVM engedélyeztetési eljárására is figyelemmel - a nyílt közbeszerzési eljárás lefolytatására.<br>
Fentiekre figyelemmel a bíróság azt állapította meg, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással nem volt jogosult tárgyalásos közbeszerzési eljárás indítására, ezért vele szemben az alperes jogszerûen hozott elmarasztaló határozatot.<br>
A kifejtettek alapján a bíróság a keresetet elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A kereseti illetékrõl szóló rendelkezés - a felperes személyes költségmentessége folytán - a 6/1986. (VI. 26.) IM rendelet 14. §-án alapul.<br>
<br>
Budapest, 2002. november 5.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>