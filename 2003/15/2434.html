<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2434)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.80/3/2003.<br>
<br>
Tárgy: Jogorvoslati kérelem elutasítása.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Halászcsárda 2000 Kkt. (8900 Zalaegerszeg, Rákóczi u. 47., képviseli: dr. Balogh Miklós ügyvéd, 8900 Zalaegerszeg, Rákóczi F. u. 10-22. I./7., a továbbiakban: kérelmezõ) jogorvoslati kérelmét, amelyet a Zalaegerszeg Megyei Jogú Város Önkormányzata (8900 Zalaegerszeg, Kossuth L. u. 17-19., a továbbiakban: ajánlatkérõ) "oktatási-nevelési intézményekben diákétkeztetés és szociális étkeztetés biztosítása" tárgyú közbeszerzési eljárása ellen nyújtott be, érdemi vizsgálat nélkül, hivatalból elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A kérelmezõ jogorvoslati kérelmét a Zalaegerszegi Városi Bíróság 2003. február 19-én tette át a Döntõbizottságra. A kérelmezõ jogorvoslati kérelmében, azt sérelmezte, hogy Zalaegerszeg Megyei Jogú Város ajánlatkérõ a fenti tárgyú beszerzésében megsértette a Kbt. rendelkezéseit, nem tájékoztatta a pályázat benyújtásának lehetõségérõl.<br>
A Döntõbizottság a jogorvoslati kérelem vizsgálata alapján megállapította, hogy a kérelmezõ nem fizette meg a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) bekezdésében meghatározott 150 000 Ft igazgatási szolgáltatási díjat, továbbá a jogorvoslati kérelme nem felel meg a Kbt. 80. § (1) bekezdés c), d) és g) pontjában foglalt elõírásoknak.<br>
A Döntõbizottság D.80/2/2003. szám alatt - elutasítás terhe mellett - felhívta a kérelmezõt az igazgatási szolgáltatási díj megfizetésére és annak igazolására, továbbá a megjelölt hiányok pótlására, öt napos hiánypótlási határidõ megállapítása mellett.<br>
A kérelmezõ a hiánypótlási felhívást 2003. február 20-án vette át.<br>
A Döntõbizottság megállapította, hogy a kérelmezõ a hiányokat a meghatározott határidõben nem pótolta, és ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján - a Kbt. 80. § (4) bekezdésére figyelemmel - elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(4) bekezdése és a 89-90. §-a biztosítja.<br>
<br>
Budapest, 2003. február 28.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>