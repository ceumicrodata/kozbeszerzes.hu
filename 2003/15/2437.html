<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2437)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.83/4/2003.<br>
<br>
Tárgy: Jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kardkovács Kolos (1011 Budapest, Mária tér 3.), a Közbeszerzések Tanácsa tagja által Röjtökmuzsaj Község Önkormányzata (9451 Röjtökmuzsaj, Röjtöki u. 193., képviseli: Gyõr-Moson-Sopron Megyei Beruházási Kft., 9022 Gyõr, Czuczor G. u. 18-24., a továbbiakban: ajánlatkérõ) "a község szennyvíztisztító telepének építése, mechanikai tisztítást követõ kétlépcsõs gyökérmezõs biológiai tisztítás nitrogén- és foszforeltávolítással" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozata alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. február 12-i, 7. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Felhívása 13. a) pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el. A 13. b) pontban három részszempontot határozott meg - az elsõ az ajánlati ár volt -, továbbá meghatározta az értékelési ponthatárokat és a súlyszámokat. Az értékelés módszerét az alábbiak szerint állapította meg: "Valamennyi részszempont esetében az értékelési pontszám arányosítással kerül kiszámításra. Az ajánlati ár értékelési szemponton belül a legalacsonyabb ár kapja a maximális pontszámot, a többi ajánlat pedig a legjobbtól való %-os eltérés függvényében kerül arányosan pontozásra. A többi részszempont esetében a legjobb ajánlat kapja a maximális, míg a legkedvezõtlenebb a minimális pontot, a többi pontszám a kettõ között arányosítással kerül megállapításra."<br>
Dr. Kardkovács Kolos, a Közbeszerzések Tanácsa tagja 2003. február 20-án kezdeményezett jogorvoslati eljárást ajánlatkérõ fentiekben ismertetett ajánlati felhívása ellen. Kezdeményezésében azt kifogásolta, hogy ajánlatkérõ által megállapított értékelési módszer nem minden részszempontnál azonos, és ajánlatkérõ ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjában foglalt rendelkezést.<br>
Ajánlatkérõ érdemi észrevételt tett és egyben bejelentette, hogy ajánlati felhívásának kifogásolt részét módosította.<br>
Dr. Kardkovács Kolos bejelentette, hogy az ajánlatkérõ tájékoztatta felhívása érintett rendelkezésének módosításáról, közölte, hogy amennyiben a felhívás kifogásolt pontjának módosítása megtörtént, abban az esetben nem emel kifogást az eljárás megszüntetése ellen.<br>
A Döntõbizottság megállapította, hogy a Közbeszerzési Értesítõ 2003. március 5-i számában megjelent az ajánlati felhívás módosítása. Ebben ajánlatkérõ az értékelés módszerét az alábbiak szerint állapította meg: "Valamennyi részszempont esetében az értékelési pontszám arányosítással kerül kiszámításra. Az ajánlatkérõ számára a legkedvezõbb ajánlat kapja az adható pontszám maximumát (10 pont), míg a többi ajánlat az ettõl való eltérés arányában kap kevesebb pontszámot."<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. tv. (a továbbiakban: Áe.) rendelkezéseit kell alkalmazni.<br>
Az Áe 14. § (2) bekezdése alapján a közigazgatási szerv a hivatalból indított vagy folytatott eljárást, ha a megindításra vagy folytatásra okot adó körülmény már nem áll fenn, megszünteti.<br>
A Döntõbizottság megállapította, hogy folytatásra okot adó körülmény - figyelemmel arra, hogy a felhívás kifogásolt rendelkezésének a módosítása megtörtént - nem áll fenn, ezért az Áe. 14. § (2) bekezdése alapján az eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. március 6.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>