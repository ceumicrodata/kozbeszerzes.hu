<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2628)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.65/11/2003.<br>
<br>
Tárgy: az Afamia Trade Kft. jogorvoslati kérelme a Fõvárosi Önkormányzat Uzsoki Utcai Kórháza közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Afamia Trade Kft. (1119 Budapest, Vahot u. 1., képviseli: dr. Mészáros Gábor ügyvéd, 6721 Szeged, József Attila sgt. 4. III/3., a továbbiakban: kérelmezõ) jogorvoslati kérelmének, melyet a Fõvárosi Önkormányzat Uzsoki Utcai Kórháza (1145 Budapest, Uzsoki u. 29., a továbbiakban: ajánlatkérõ) "ajánlatkérõ éves csípõ- és térdprotézis-, valamint csontcementszükséglete 14 tételben" tárgyú közbeszerzési eljárása ellen nyújtott be részben helyt ad és megállapítja, hogy ajánlatkérõ az 5., 10., 12. és 14. tételek tekintetében megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (4) bekezdés elsõ fordulatára tekintettel a Kbt. 55. § (6) bekezdését és a Kbt. 59. § (1) bekezdését, valamint a 60. § (1) bekezdés d) pontjára tekintettel a Kbt. 55. § (4) bekezdés második fordulatát, továbbá a Kbt. 61. § (1) bekezdését és a Kbt. 62. § (1) bekezdését, ezért az ajánlatkérõ eljárást lezáró döntését az 5., 10., 12., 14. tételek vonatkozásában megsemmisíti és az ajánlatkérõvel szemben 1 000 000 Ft, azaz egymillió forint, valamint dr. Golub Iván fõigazgatóval szemben 100 000 Ft, azaz egyszázezer forint bírságot szab ki, egyebekben a kérelmet elutasítja.<br>
A Döntõbizottság kötelezi az ajánlatkérõt és dr. Golub Ivánt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár 10032000-01720361-00000000 számú számlájára fizesse be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. november 20-i számában ajánlati felhívást tett közzé 9118/2002. szám alatt nyílt eljárás megindítására a fenti beszerzés tárgyában.<br>
Az ajánlatkérõ az ajánlati felhívás 3. a) pontjában határozta meg a beszerzés tárgyát és mennyiségét az alábbiak szerint:<br>
- 160 db bicondylaris felszínpótló térdprotézis,<br>
- 15 db revíziós total térdprotézis,<br>
- 120 db unicondylaris térdprotézis,<br>
- 350 db cementezett csípõprotézis,<br>
- 80 db cement nélküli csípõprotézis,<br>
- 50 db cement nélküli "pressfit" típusú total csípõprotézis,<br>
- 50 db ezzel kompatibilis (azonos mûszerkészlettel rendelkezõ) cementezett total csípõprotézis,<br>
- 30 db csípõprotézisfej,<br>
- 50 db cervico capitalis protézisfej,<br>
- 40 db vápakosár,<br>
- 40 db gerincszegmentum fixálásához szükséges transpediscularis csavar és hosszanti rúd,<br>
- 900 db 20 g-os csontcement,<br>
- 200 db 40 g-os csontcement,<br>
- 60 db 40 g-os antibiotikumos csontcement.<br>
Az ajánlati felhívás 3. c) pontja szerint a részajánlattétel megengedett volt a 3. a) pontban részletezett bármely tételre. Az ajánlati felhívás 14. pontja szerint többváltozatú ajánlat tételére nem volt lehetõség.<br>
Az ajánlati felhívás 11. pontban ajánlatkérõ meghatározta a pénzügyi, gazdasági, mûszaki alkalmasság igazolására kért adatokat és tényeket.<br>
A 13. pont szerint az ajánlatok elbírálásának szempontja az összességében legelõnyösebb ajánlat, a részszempontok és súlyszámok a következõk:<br>
részszempontok	súlyszámok<br>
- ajánlati ár	10<br>
- kedvezõbb fizetési határidõ	6<br>
- ártartás idõtartama	6<br>
- kedvezõbb szállítási határidõ	6<br>
A részszempontonként adható pontszám 0-10-ig terjed, az értékelési módszer az, hogy a legkedvezõbb ajánlat 10 ponttal értékelt, az ettõl eltérõ ajánlatok az eltérés arányának megfelelõen kevesebb pontszámot kapnak.<br>
Az ajánlatkérõ dokumentációt is bocsátott az ajánlattevõk rendelkezésre, melynek megvétele kötelezõ volt. A dokumentáció tartalmazta az alapvetõ információkat, az utasításokat az ajánlattevõk részére, az ajánlatok felbontásának és elbírálásának szabályait, a szerzõdés feltételeit, ajánlati forma- és ártáblázatot, specifikációt és mellékleteket.<br>
A 2002. december 31-i ajánlattételi határidõre a kérelmezõ, a B.Braun Medical Kft., a Comesa Budapest Kft., a Johnson & Johnson Kft., a Metrimed Kft., a Protetim Kft. és a ScanMedic Kft., nyújtott be ajánlatot.<br>
Az ajánlatok bontásakor ismertették az árakat, a fizetési feltételeket, az ártartás idõtartamát, valamint a teljesítési határidõt.<br>
Az értékelõbizottság javaslatot tett a fõigazgatónak az eljárás nyertesére, az egyes tételekre, az 5., 10., 12., 13., 14. tételek vonatkozásában az eljárás eredménytelenné nyilvánítását javasolták a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára figyelemmel. Az eredménytelenné nyilvánítandó tételekre vonatkozó javaslat azt az indoklást tartalmazta, hogy az összességében legelõnyösebb ajánlat elfogadása esetén a legelõnyösebb ajánlattevõ ajánlati ára a benyújtott ajánlatokban szereplõ legkedvezõbb ajánlati árat jelentõsen meghaladja (a százalékos arány meghatározásra került), ami indokolatlan többletkiadást jelentene az ajánlatkérõ számára.<br>
A 2003. január 27-i eredményhirdetésen az ajánlatkérõ az elõterjesztésnek megfelelõen döntött és a B.Braun Medical Kft., a Johnson & Johnson Kft. és a ScanMedic Kft. ajánlatát érvénytelennek nyilvánították az összes tételre nézve, a Protetim Kft. ajánlatát pedig a 3. tételre vonatkozóan. Az ajánlatkérõ az 1., 2., 4., 6., 7., 8., 9. tételek vonatkozásában a Comesa Budapest Kft.-t, a 3. tétel vonatkozásában a Protetim Kft.-t, a 11. tétel vonatkozásában a kérelmezõt hirdette ki a nyertes ajánlattevõnek és megállapította a második legkedvezõbb ajánlattevõt is.<br>
Az ajánlatkérõ az 5., 10., 12., 13., 14. tételek tekintetében az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenné nyilvánította.<br>
Ajánlattevõ az összegzést 2003. január 28-án megküldte az ajánlattevõknek. Az összegzés az eredménytelenné nyilvánított tételek vonatkozásában csak az ajánlattevõket jelölte meg, az értékelõ és a pontozási táblázatok sem tartalmazták az eredménytelenné nyilvánított tételek vonatkozásában az értékelés adatait, csak az eredménytelenné nyilvánítás tényét.<br>
A kérelmezõ 2003. február 10-én terjesztette elõ jogorvoslati kérelmét, melyben kérte a jogsértés megállapítását az ajánlati felhívás 1., 2., 4., 6., 7., 8., 9. tételei vonatkozásában a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésére, az 57. § (2) bekezdésére és az 59. § (1) bekezdésére figyelemmel, valamint a tárgyaláson módosítva az 5., 10., 12., 14. tétele vonatkozásában a Kbt. 60. § (1) bekezdés d) pontjára figyelemmel.<br>
Jogorvoslati kérelmét kiegészítette azzal, hogy kérte azon jogsértés megállapítását is, hogy az ajánlatkérõ a vele történõ szerzõdéskötést a jogorvoslati eljárás tárgyát nem képezõ 11. tétel vonatkozásában is felfüggesztette.<br>
Kérte, hogy a Döntõbizottság semmisítse meg az ajánlatkérõ eljárást lezáró döntését a fenti részajánlatok tekintetében, valamint kötelezze az ajánlatkérõt az eljárási díj és a költségei megfizetésére. Kérte továbbá ideiglenes intézkedés keretében a szerzõdéskötés megtiltását.<br>
Kérelme indokaként elõadta, hogy az 1., 2., 4., 6., 7., 8., 9. tételek vonatkozásában a nyertes Comesa Budapest Kft. 275 napos fizetési határidõt, valamint félórás szállítási határidõt vállalt, mely ajánlat ezen tartalmi elemei vonatkozásában az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján írásban magyarázatot kellett volna kérnie. Az ajánlatkérõ az értékelés során nem vette figyelembe, hogy ajánlatuk tartalmazta a kórház területén lévõ konszignációs raktárra vonatkozó vállalásukat, mely azonnali szállítási lehetõséget jelent. Álláspontja szerint a nyertes ajánlatban foglalt fizetési határidõ nem a piaci viszonyoknak megfelelõ vállalás. A kérelmezõ álláspontja alátámasztására becsatolt a 2001. évi hasonló tárgyú beszerzésekre nézve az ajánlattevõk által megadott szállítási és fizetési határidõkre vonatkozó kimutatást. Álláspontja szerint az ajánlatkérõ továbbá jogsértõen nyilvánította eredménytelenné az eljárást, mivel figyelembe véve az ajánlatkérõ elmúlt évi beszerzéseit, az ajánlatuk megfelelõnek minõsíthetõ.<br>
A kérelmezõ becsatolta az iktatási jegyzõkönyvének, illetve postakönyvének másolatát, mely szerint elõször 2003. február 14-én faxon közölték vele, hogy az ajánlatkérõ a jogorvoslati eljárásra tekintettel a szerzõdéskötéseket felfüggeszti.<br>
A Metrimed Orvosi Mûszergyártó Kft. észrevételében elõadta, hogy nem ért egyet a vitatott értékelési szempontokkal és az értékelés módszerével, de az ajánlatkérõi döntést tudomásul vették.<br>
Az ajánlatkérõ észrevételében kérte a megalapozatlan kérelem elutasítását, mivel a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése a kérelmezõ által megjelölt részszempontokra nem vonatkoztatható és a nyertes ajánlattevõ 30 perces szállítási határideje reálisan tartható, illetve a nyertes ajánlattevõ vállalásai a megkötendõ szerzõdésre vonatkozó Ptk.-nak a szerzõdés teljesítésére vonatkozó rendelkezései alapján az ajánlatkérõ által érvényesíthetõek. A konszignációs raktárra vonatkozóan csak az elõre meghatározott bírálati részszempontok alapján végezhette el az értékelést az ajánlatkérõ. Álláspontja szerint az eredménytelenné nyilvánítás jogszerûen történt, mivel a tárgyaláson kibõvített érvelésük szerint nem állt a kifogásolt tételek vonatkozásában rendelkezésükre a megfelelõ pénzügyi fedezet a 2003. évi költségvetésük tervszámai alapján és a csontcement tételek esetén azok kombatibilitására - mint orvosszakmai szempontra - is figyelemmel volt.<br>
A Döntõbizottság felhívására az ajánlatkérõ nyilatkozott, hogy a költségvetésében a jelen beszerzés tárgyát képezõ tételek nem szerepelnek, csak összevont tételeket tartalmaznak a költségvetés elõirányzatai. A 2003. évi költségvetését még nem hagyták jóvá, a 2003. évi orvosi implantátumokra vonatkozó mennyiségi és az ajánlati felhívás tételeire vonatkozó keretösszegeket tartalmazó kalkulációt csatolt be, illetve nyilatkozott, hogy ennek alapján döntött az eljárás eredménytelenné nyilvánításáról az egyes tételek tekintetében.<br>
Az ajánlatkérõ bejelentette, hogy a Döntõbizottság határozatának meghozataláig a nyertes ajánlattevõkkel a szerzõdés megkötését felfüggesztették.<br>
A Döntõbizottság ideiglenes intézkedést nem alkalmazott, mert - a rendelkezésre álló iratok alapján - annak törvényi elõfeltételei nem álltak fenn, a szerzõdéskötés idõpontjára is tekintettel.<br>
A Döntõbizottság az eljárás iratai, a felek írásbeli és szóbeli nyilatkozatai alapján megállapította, hogy a jogorvoslati kérelem részben megalapozott.<br>
A Döntõbizottság elõször azt vizsgálta, hogy az ajánlatkérõ az ajánlatok értékelése során az 1., 2., 4., 6., 7., 8., 9. tételeknél a nyertes Comesa Budapest Kft. ajánlatában foglalt fizetési határidõ és szállítási határidõ kapcsán a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján köteles volt-e magyarázatot kérni.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A Döntõbizottság megállapította, hogy a kérelmezõ által megjelölt fenti bírálati részszempontok vonatkozásában a Kbt. fenti szabálya nem érvényesül, az csak az ésszerûtlenül alacsony ellenszolgáltatásra (ajánlati ár, díj) vonatkozik. A jogalkotó ezt a kötelezettséget csak a Kbt. 34. § (4) bekezdés b) pontja szerinti és a részszempontok között kötelezõen megjelölendõ ellenszolgáltatás vonatkozásában határozta meg.<br>
A Döntõbizottság ezt követõen vizsgálta, hogy az ajánlatkérõ értékelése megfelelt-e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének, illetve a Kbt. 59. § (1) bekezdésének a kedvezõbb fizetési határidõ és a kedvezõbb szállítási határidõ bírálati részszempont vonatkozásában.<br>
A Döntõbizottság álláspontja szerint a Comesa Budapest Kft. ajánlatában megjelölt 275 napos fizetési határidõ (10 pont) és a kérelmezõ által vállalt 60 napos fizetési határidõ (2.2 pont) vonatkozásában a pontszámok helyesen tükrözik a fizetési határidõvel kapcsolatos ajánlati tartalmi elemek közötti különbséget az arányosítási módszernek megfelelõen.<br>
A Döntõbizottság a szállítási határidõ vonatkozásában sem osztotta a kérelmezõ álláspontját a tekintetben, hogy az ajánlatkérõnek azonos módon kellett volna értékelnie a kérelmezõ által megjelölt konszignációs raktárra vonatkozó ajánlatát a Comesa Budapest Kft. ajánlatában szintén megjelölt konszignációs raktárból történõ 30 perces szállítási határidõvel.<br>
A konszignációs raktárra vonatkozóan a kérelmezõ és a Comesa Budapest Kft. ajánlata is tartalmazott kötelezettségvállalást.<br>
A kérelmezõ a kórház területén fenntartott konszignációs raktárra vonatkozó nyilatkozatában 24 órás szállítási határidõt vállalt az ajánlatkérõi igénybejelentéstõl, illetve lehívásoktól számítva (nyilatkozat szállítási, fizetési határidõrõl és az ártartásról, konszignációs nyilatkozat). A Comesa Budapest Kft. a kereskedelmi feltételekkel kapcsolatos nyilatkozatában a kórház területén létesített konszignációs raktárban elhelyezett implantatikumok pótlását 30 percen belül vállalta. A kérelmezõ ajánlata tehát függetlenül attól, hogy konszignációs raktára a kórház területén van, a szállítási határidõ tekintetében kedvezõtlenebb a nyertes Comesa Budapest Kft. által vállalt 30 perces szállítási határidõhöz képest. Az ajánlatkérõ tehát e vonatkozásban helyesen értékelte a nyertes ajánlattevõ 0,5 órás ajánlatát erre az ajánlati elemre adott 10 ponttal, illetve a kérelmezõ által vállalt 24 órás ajánlatot 0,2 ponttal.<br>
A fentiek szerint a jogorvoslati kérelemnek az ajánlati felhívás 1., 2., 4., 6., 7., 8., 9. tételei vonatkozásában elõterjesztett kérelmi eleme megalapozatlan.<br>
A Döntõbizottság ezt követõen vizsgálta az ajánlatkérõ eljárását a jogorvoslati kérelemben megjelölt és az eljárás eredménytelenné nyilvánítását sérelmezõ kérelmi elem vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdés elsõ fordulata szerint az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes.<br>
A Döntõbizottság mindenekelõtt megjegyzi, hogy az ajánlatkérõ a jelen esetben a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdés szerint rendelkezésére álló anyagi fedezet mértékére hivatkozással csak akkor nyilváníthatta a Kbt. 60. § (1) bekezdés d) pontja alapján eredménytelenné a közbeszerzési eljárást, ha az ajánlatok értékelését teljeskörûen elvégezte, és a saját pénzügyi forrása - figyelembe véve az összességében legelõnyösebb ajánlatban foglalt ajánlati árat - nem elégséges.<br>
Ennek megfelelõen a Döntõbizottság vizsgálta, hogy az ajánlatkérõ az ajánlati felhívás 5., 10., 12., 14. tételei vonatkozásában az ajánlatok értékelését elvégezte-e valamint a rendelkezésére álló pénzügyi fedezet elégséges-e, az összességében legelõnyösebb ajánlatban foglalt vételár megfizetésére.<br>
A Döntõbizottság megállapította, hogy az ajánlatkérõ a fenti tételek vonatkozásában az ajánlatok értékelését nem végezte el, az összességében legelõnyösebb ajánlatot tevõ ajánlattevõ konkrét megjelölése az értékelõbizottság jegyzõkönyvében hiányzik. A jegyzõkönyv csak arra nézve tartalmaz utalást, hogy az összességében legelõnyösebb ajánlatot tevõ ajánlati ára milyen százalékos arányban haladja meg a legkedvezõbb ajánlati árat, valamint a jegyzõkönyv mellékletét képezõ összefoglaló táblázat is csak az eredménytelenség tényét rögzíti. Az ajánlatkérõ az összegzésben is csak az eredményes tételekre tett részajánlatok tekintetében adott meg pontozási táblázatot és az összefoglaló táblázatban is csak az eredménytelenné nyilvánítás ténye került rögzítésre, azonban a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklet 1. d) pontja szerinti eredménytelenség indoka nem.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének 1-3. fordulata szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a Kbt. 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy az ajánlatkérõ nem tett eleget az ajánlatok értékelésére vonatkozó kötelezettségének és az 5., 10., 12., 14. számú tételek vonatkozásában nem értékelte az ajánlatokat, valamint ezzel összefüggésben nem határozta meg az összességében legelõnyösebb ajánlatot. Az ajánlatkérõ továbbá általa is elismerten - az ajánlati felhívásban megjelölt bírálati részszempontokon kívüli szempontot is figyelembe vett. Nevezetesen orvosszakmai szempontból is vizsgálta az érvénytelenítés tárgyát képezõ tételek vonatkozásában az ajánlatokat - azok kompatibilitásának alapján -, mely az elõre meghatározott bírálati részszempontok között nem szerepelt, mely ajánlatkérõi eljárás sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>6) bekezdésének elsõ fordulatát.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének, vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az ajánlatkérõ az összegzésben nem jelölte meg az 5. számú melléklet szerint az eredménytelenné nyilvánított fenti tételszámú eljárásait, illetve az eredménytelenség indokát, valamint az összegzés nem tartalmazza az eredménytelenné nyilvánított tételszámú eljárások értékelését, illetve a nyertes ajánlattevõ megnevezését.<br>
A Döntõbizottság ezt követõen a fenti megállapítások összefüggésében vizsgálta, hogy az ajánlatkérõ jogszerûen nyilvánította-e eredménytelennek az eljárást az 5., 10., 12., 14. tételszámok vonatkozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerint eredménytelen az eljárás, ha egyik ajánlattevõ sem, vagy az összességében legelõnyösebb ajánlattevõ nem tett - az ajánlatkérõnek a Kbt. 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdésének elsõ és második fordulata szerint az ajánlatkérõ köteles az ajánlatokat elbírálni, kivéve, ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottság megállapította, hogy az ajánlatkérõ az eredménytelenné nyilvánítás tárgyát képezõ tételszámok vonatkozásában azzal, hogy nem bírálta el a részajánlatokat és nem határozta meg az összességében legelõnyösebb ajánlatot, továbbá a pénzügyi fedezet vizsgálatánál a viszonyítást az egyes ajánlati árakhoz képest végezte el, szintén jogsértõen járt el. Az ajánlatkérõ döntése jogszerûségének megállapítása az eljárás eredménytelenné nyilvánításával kapcsolatban annak függvényében állapítható meg, ha elõzetesen az ajánlatokat teljeskörûen elbírálja. Mivel ez nem történt meg és a közbeszerzési eljárás során a pénzügyi fedezet vizsgálata nem az ajánlatkérõ rendelkezésére álló pénzügyi forrás alapján történt, ezért az ajánlatkérõ döntése az eredménytelenné nyilvánítás vonatkozásában is jogsértõ. Az ajánlatkérõ csak utólag a jogorvoslati eljárásban hivatkozott a rendelkezésére álló pénzügyi fedezet hiányát igazoló adatokra, amelyet a Döntõbizottság már figyelembe venni nem tudott, a 14. tételszám vonatkozásában pedig az ajánlattevõ nem az összegzésben megjelölt pénzügyi fedezet hiányát, hanem orvosszakmai szempontokat vett figyelembe.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság a kérelmezõ által a 2003. február 27-én elõterjesztett kiegészítõ kérelmi eleme vonatkozásában a szerzõdés megkötésének elmulasztására vonatkozóan vizsgálta, hogy az a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében foglalt 15 napos jogvesztõ határidõn belül került-e elõterjesztésre.<br>
A kérelmezõ igazolta, hogy az ajánlatkérõ értesítõ levelét a szerzõdéskötés felfüggesztésérõl elõször 2003. február 14-én kapta meg faxon, ehhez képest a 2003. február 27-én elõterjesztett kérelmi eleme nem késett el.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésének elsõ és második fordulata szerint eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. Ha az ajánlatkérõ lehetõvé tette a közbeszerzés egy részére történõ ajánlattételt, a részek tekintetében nyertesekkel kell szerzõdést kötni.<br>
A Döntõbizottság megállapította, hogy a 11. tételszámú részajánlat (40 db. gerincszegmentum fixálásához szükséges csavar és rúd vonatkozásában) tekintetében - mely részajánlat nem képezte az eredeti jogorvoslati kérelem tárgyát - az ajánlatkérõ a Kbt. fenti rendelkezését megsértve nem kötötte meg a szállítási szerzõdést a kérelmezõvel 2003. január 12-én, a szerzõdéskötésre az ajánlati felhívásban elõírt idõpontban.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a kérelem megalapozott részének helyt adott és a Kbt. 88. § (1) bekezdés c), d), f) pontja szerinti jogkövetkezményeket alkalmazta, míg a kérelem megalapozatlan részét a Kbt. 88. § (1) bekezdés a) pontja alapján elutasította.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése, illetõleg az (5) bekezdés szabályozza az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján a bírság minimális összege 1 000 000 Ft, természetes személlyel szemben 100 000 Ft.<br>
A Döntõbizottság a bírság mértéke meghatározásánál a minimális összegû bírság kiszabásáról határozott, tekintettel az ajánlatkérõ együttmûködõ magatartására, valamint a jogsértés reparálhatóságára figyelemmel. A Döntõbizottság tekintettel volt továbbá arra is, hogy a jogorvoslati kérelemnek csak részben adott helyt. Ugyanis az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése alapján jogosult az eljárást lezáró döntését felülvizsgálni, mivel a szállítási szerzõdéseket nem kötötte meg. Figyelemmel volt a Döntõbizottság arra is, hogy a jogsértés tárgyát képezõ tételek értéke a 23 millió Ft-ot nem haladta meg, tehát a beszerzés relatíve kis értékét, valamint hogy a beszerzés tárgya az egészségügyben felhasználandó áru. A Döntõbizottság a Kbt. 88. § (1) bekezdés f) pontjában foglalt, a bírság kiszabására vonatkozó kategorikus rendelkezésre figyelemmel a döntéshozó, felelõs személlyel szemben is bírságot szabott ki, aki vonatkozásában szintén a minimális mértékû bírság kiszabását tartotta indokoltnak a fenti körülmények alapján.<br>
A Döntõbizottság figyelembe vette azt is, hogy a bírság kötelezõ alkalmazását elõíró 2001. évi LXXIV. törvény 2002. január 1-jei hatálybalépését követõen a Döntõbizottság elõször állapította meg, hogy az ajánlatkérõ megsértette a Kbt. rendelkezéseit.<br>
A költségviselésrõl szóló rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontján alapul.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 12.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>