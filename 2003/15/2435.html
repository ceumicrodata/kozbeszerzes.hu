<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2435)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.48/8/2003.<br>
<br>
Tárgy: a Jánosik és Társai Kft. kérelmezõ jogorvoslati kérelme az MICGI ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Jánosik és Társai Ipari Szolgáltató és Karbantartó Kft. (3531 Miskolc, Gyõri kapu 23., képviseli: dr. Murányi Zsolt ügyvéd, 3525 Miskolc, Kazinczy u. 10., a továbbiakban: kérelmezõ) által, a Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4., postacím: 1375 Budapest, Pf. 2, képviseli: dr. Iglódi Csaba jogtanácsos, a továbbiakban: ajánlatkérõ) "a Miniszterelnökség Közbeszerzési és Gazdasági Igazgatósága kezelésében lévõ egyes irodaépületek teljes körû, napi és idõszakos takarítási és egyéb kisegítõ feladatainak ellátása eltérõ mennyiségû, összesen 27 000 m2 területen, ajánlattevõ személyzetével, eszközeivel, anyagaival…" tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai alapján az alábbi tényállást állapítja meg.<br>
Ajánlatkérõ 2002. november 27-én, a Közbeszerzései Értesítõ (K. É.) 48. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a felhívásban részajánlat tételre nem, többváltozatú ajánlat tételére lehetõséget biztosított.<br>
Ajánlatkérõ az ajánlati felhívás 13. a) pontjában meghatározta, hogy az összességében legelõnyösebb ajánlat szempontja szerint kíván bírálni, majd a 13. b) pontban megadta az értékelés részszempontjait, súlyszámait, az értékelés módszerét az alábbiak szerint.<br>
- a vállalási ár (súlyszám 8),<br>
- a közbeszerzés tárgya és mennyisége szerinti takarításra fordított idõ rövidsége óra/hó (súlyszám 2).<br>
Az adható pontszámok 1-10 között lehetnek úgy, hogy a legkedvezõbb ajánlat 10, a legrosszabb ajánlat 1 pontot kap, a többi ajánlat pontjainak meghatározása arányosítással történik.<br>
Ajánlatkérõ a felhívás 16.7. pontban lehetõséget biztosított a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlásra.<br>
Ajánlatkérõ az ajánlattevõk részére dokumentációt is rendelkezésre bocsátott, melyben meghatározta a takarítások fajtáit, gyakoriságát és az elvárt technológiát a 3 épület vonatkozásában külön-külön. Ajánlatkérõ a dokumentáció V. fizetési feltételek, vállalási díj fejezetében (86. old.) elõírta, hogy a vállalási árat az ajánlattevõnek minden esetben bruttó összegben kell megadnia az ajánlatban. A dokumentáció 11 oldalán megadott 2. sz. mellékletben szereplõ nyilatkozatban ajánlatkérõ az alábbiakat rögzítette:<br>
"az ajánlat vállalási ára: ……………………+25% áfa." Ezenkívül a dokumentációban (87-91. old.) ajánlatkérõ szerzõdéstervezetet is megadott. A szerzõdés tervezet 5., "A vállalkozói díj" elnevezésû pontjában ajánlatkérõ az alábbiak szerint kéri megadni az árat: "A Vállalkozót a jelen szerzõdésben vállalt kötelezettségeinek maradéktalan teljesítéséért ……………………… Ft +25% áfa/hó, azaz …………………… Ft +25% áfa/hó vállalkozási díj illeti meg…"<br>
Ajánlatkérõ 2002. december 17-én helyszíni bejárást tartott. A helyszíni bejárást követõen a kérelmezõ 2002. december 23-án az ajánlati dokumentációval kapcsolatban kérdést intézett ajánlatkérõhöz.<br>
Kérdésfeltevése arra irányult, hogy ajánlatkérõ a dokumentáció 11. b) pontjának 5. francia bekezdésében megnevezett kefés szõnyegtisztító alatt milyen gépet ért konkrétabban, illetve hogy a dokumentáció 62. oldalán a takarítási feladatsorban nem szerepel a szalagfüggöny tisztítása, szemben a dokumentáció 81. oldalával, igénylik-e tehát ezek tisztítását vagy nem.<br>
Ajánlatkérõ a kérelmezõ által feltett kérdésekre nem válaszolt, kérelmezõ ajánlatát ezek hiányában nyújtotta be az ajánlattételi határidõre, 2003. január 7. napjára. Kérelmezõn kívül még a TEFTA Kft., a B+N Referencia Kft. adott be ajánlatot.<br>
A bontás során a Kbt.-ben elõírt adatok (név, székhely, ár) ismertetésre kerültek. Az ajánlatok hiányosságainak pótlására ajánlatkérõ 2003. január 20-ig biztosított lehetõséget. A hiánypótlás mindhárom ajánlattevõ részérõl megtörtént.<br>
Ajánlatkérõ 2003. január 15-én kérdést intézett a B+N Referencia Kft. ajánlattevõhöz a kirívóan alacsony ajánlati ára miatt, melyre ajánlattevõ a szükséges választ megadta. Ezt követõen ajánlatkérõ az ajánlatokat elbírálta, majd 2003. január 29-én nyilvánosan kihirdette az eljárás eredményét, mely szerint az eljárás nyertese a B+N Referencia Kft.<br>
Kérelmezõ 2003. február 3. napján nyújtott be jogorvoslati kérelmet. Kérelmében sérelmezte, hogy a 2002. december 27-én feltett kérdésére ajánlatkérõ nem adott választ. Ez azért is sérelmes számára, mivel a válasz birtokában esetlegesen más (kedvezõbb) árat tudott volna megajánlani. Megítélése szerint ilyen körülmények között a pályázatok korrekt összevetése nem történhetett meg. Álláspontja szerint a válaszadás elmaradása miatt az ajánlatok nem bírnak azonos mûszaki tartalommal, korrekt összehasonlításuk nem lehetséges. Elõadta továbbá, hogy az ajánlati dokumentáció 86. oldalán levõ elõírásra tekintettel kizárólag az õ ajánlata érvényes tekintettel arra, hogy a másik két ajánlattevõ nem bruttó ajánlati árat adott meg az ajánlatában. Sérelmezte még, hogy a B+N Referencia Kft.-tõl az alacsony ár miatt kért tájékoztatásra adott magyarázatot ajánlatkérõ számára nem küldte meg, így álláspontja szerint ajánlatkérõ megsértette a verseny tisztaságára vonatkozó alapelvet. Kérte az eljárást lezáró döntés megsemmisítését, ajánlatkérõ költségekben történõ marasztalását, ideiglenes intézkedéssel a szerzõdéskötés megtiltását.<br>
Ajánlatkérõ észrevételében a kérelem elutasítását kérte egyrészt elkésettség, másrészt megalapozatlanság okán. Ajánlatkérõ indoklásul elõadta, hogy a kérdés feltevéssel kapcsolatos válaszadás elmaradása miatti kérelmi elem elkésett, mivel a válaszadásnak 2003. január 1-jéig kellett volna megtörténni a Kbt. rendelkezése szerint. Kérelmezõ tehát 2003. január 2-án tudomást szerzett arról, hogy a Kbt.-ben elõírt határidõben nem kapott választ, ezért a kérelem benyújtására nyitva álló határidõ 2003. január 17-én letelt.<br>
Az ajánlattevõk közül valóban csak kérelmezõ ajánlata tartalmaz bruttó árat, a másik két ajánlattevõ a vállalási árat úgy jelölte meg, hogy nettó ár +25% áfa. Mivel a takarítás szolgáltatási tevékenységnek minõsül és az áfa tv. értelmében a felszámított adó mértéke az adó alapjának 25%-a, az áfatartalomnak a vállalkozási díjak összehasonlításánál nem volt vállalási árat módosító hatása. Erre tekintettel megfelelõnek tekinthetõ az is, ha az ajánlatban bruttó ár szerepel, és az is, ha ajánlattevõ nettó ár +25% áfában adta meg a vállalási árat.<br>
A B+N Referencia Kft.-tõl kért tájékoztatásra adott választ nem kellett megküldeni a többi ajánlattevõnek, mivel erre vonatkozóan a Kbt. semmilyen kötelezést nem tartalmaz. A válasz olyan üzleti adatokat is tartalmaz, amelyek más társaságok részére történõ megküldése üzleti titkot is sérthet.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint:<br>
A kiegészítõ tájékoztatás megadásának elmulasztására és ezzel a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdésének megsértésére vonatkozó kérelmi elem a Döntõbizottság álláspontja szerint elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni. A határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdés elõírása szerint az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni, míg ugyanezen szakasz (2) bekezdése elõírja, hogy a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.<br>
Kérelmezõ 2002. december 23-án feltette kérdéseit, amelyre a törvény által biztosított határidõre nem kapott választ. A kérelmezõ a feltett kérdésekre adott ajánlatkérõi válaszok hiányában készítette el ajánlatát és nyújtotta be az ajánlattételi határidõre, 2003. január 7. napjára. Ajánlatkérõ a kérdésre 2003. január 2. napjáig nem adta meg, amelyrõl kérelmezõ tudott, hiszen nem érkezett hozzá ajánlatkérõtõl válasz a kérdésekre. Nem fogadta el a Döntõbizottság kérelmezõ elõadását, miszerint a tájékoztatás megadásának elmulasztásáról is az eredményhirdetés idõpontjában szerzett tudomást, azaz 2003. január 29. napján, miután a eljárásban feltárt tények alapján ez a mulasztása ajánlatkérõnek még az ajánlattételi határidõ elõtt tudomására jutott kérelmezõnek.<br>
A fentiek alapján tehát kérelmezõ ezen idõponttól számított 5 napon belül nyújthatott volna be jogorvoslati kérelmet a Döntõbizottsághoz, azaz legkésõbb 2003. január 17. napjáig, ezzel szemben kérelmezõ kérelmét 2002. január 30. napján adta postára, így a tájékoztatás elmulasztása és a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdésnek megsértése körében a 2003. január 30. napján elõterjesztett kérelme elkésett.<br>
A Döntõbizottság ezt követõen azt vizsgálta meg, hogy megalapozott-e a kérelmezõ kifogása, miszerint nem azonos mûszaki tartalmú ajánlatok kerültek összevetésre és így nem lehetett korrekt az ajánlatok összevetése.<br>
Ajánlatkérõ a kiadott dokumentációban részletesen, táblázatos formában megadta az elvégzendõ feladatokat épületenként. Ajánlattevõk - köztük a kérelmezõ is - a dokumentációban megadott táblázatok felhasználásával készítette el az ajánlatának mûszaki tartalmát, a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak alapján, miszerint az ajánlatokat a felhívás és a dokumentációban foglalt formai és tartalmi feltételeknek megfelelõen kell elkészíteni.<br>
A Döntõbizottság megvizsgálta mindhárom ajánlatot és megállapította, hogy a kérelmezõ ajánlata nem tartalmaz többlet mûszaki tartalmat, a kérelmezõ ajánlatában a dokumentációban megadott feladatsor beárazására került sor, ugyanúgy mint a másik két ajánlattevõ esetében.<br>
A fentiek alapján tehát megalapozatlan a kérelmezõ hivatkozása ajánlatának magasabb mûszaki tartalmára.<br>
A Döntõbizottság megalapozatlannak találta továbbá azon kérelmezõi kifogást is, miszerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, amikor valamennyi ajánlatot érvényesnek fogadott el, mert a dokumentáció alapján csak a bruttó összegben volt megadható az ajánlati ár, így a másik két ajánlattevõ ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ a dokumentációban nem határozott meg az ajánlati ár megadására kizárólagos formai elõírást. A dokumentációban két helyen is az ajánlati árral kapcsolatban nettó összeg +25% áfa formát jelölte meg, egy helyen pedig a vállalási ár tartalmánál (dokumentáció 86. oldal V. pont) kérte a bruttó összeg megadását.<br>
A Döntõbizottság álláspontja szerint az ajánlatkérõ elvárásának az is eleget tesz, aki az ajánlati árat nettó +25% áfa összeg formájában és az is aki bruttó összegben (az áfatartalom beépítésével) adta meg, így ajánlatkérõ jogszerûen járt el, amikor a ajánlati ár megadására nem alapított érvénytelenséget.<br>
Megjegyzi a Döntõbizottság, hogy az ajánlati ár eltérõ megadása nem okozott problémát az ajánlatok értékelése során sem, hiszen a nettó árak kerültek minden esetben figyelembevételre jogszerûen, így éppen a kérelmezõ esetében kellett ajánlatkérõnek a bruttó összegbõl az áfatartalom levonásával meghatároznia a nettó ajánlati árat.<br>
Végezetül a Döntõbizottságnak - a kérelem keretei között - abban a kérdésben is állást kellett foglalnia abban, hogy sérült - e a verseny tisztasága alapelv azzal, hogy ajánlatkérõ nem ismertette a B+N Referencia Kft. ajánlattevõ magyarázatát az ajánlati ára vonatozásában.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése kimondja, hogy ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A törvény nem ír elõ olyan kötelezettséget ajánlatkérõ részére, hogy a magyarázat tartalmát ismertetni kellene a többi ajánlatevõvel. Ajánlatkérõ az ajánlatok bontása során ismertette az ajánlat kötelezõen felolvasandó adatait, így az ajánlati árakat, valamint arról is tájékoztatta a feleket, hogy a B+N Referencia Kft.-t az ajánlati árának magyarázatára hívta fel. A felhívásnak a B+N Kft. megfelelõen, határidõben eleget tett, amelyet ajánlatkérõ el is fogadott.<br>
A Döntõbizottság megítélése szerint nem sérült az eljárásban a verseny tisztasága, ajánlatkérõ nem követett el jogsértést, a törvény rendelkezéseinek betartásával járt el.<br>
Mindezek alapján a Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 27.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>