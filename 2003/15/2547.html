<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2547)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.16/6/2003.<br>
<br>
Tárgy: a Technotip Bt. kérelmezõ jogorvoslati kérelme a Szegedi Közlekedési Kft. kérelmezett beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Technotip Kereskedelmi és Szolgáltató Bt. (6726 Szeged, Tambura u. 16., képviseli: dr. Ollé György ügyvéd, Szeged, Gutenberg u. 3. mfszt. 3., a továbbiakban: kérelmezõ) jogorvoslati kérelmét, melyet a Szegedi Közlekedési Kft. (6720. Szeged, Zrínyi u. 4-8., képviseli: Mezõsi Ferencné dr. jogtanácsos, a továbbiakban: kérelmezett) "1 db SKODA 15 Tr. típusú 602 pályaszámú trolibusz, 2 db Ikarus 280T típusú csuklós trolibusz felújítása" tárgyban közbeszerzési eljárás mellõzése miatt terjesztett elõ, elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg.<br>
A Döntõbizottság a kérelmezõ hasonló tárgyú jogorvoslati kérelmének a D.294/19/2002. számú határozatában részben helyt adott. Ennek tárgyát 2 db 14TR08/6 Skoda típusú trolibusz felújítása, 7 db T6-A2 típusú villamos V2. szintû szemléinek kivitelezése és 2 db TR Skoda típusú trolibusz vásárlása képezte a vonatkozásban, hogy kérelmezett mellõzte-e a közbeszerzési eljárást. A Döntõbizottság megállapította, hogy a kérelmezett megsértette a közbeszerzésekrõl szóló többször módosított 1994. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdés elsõ fordulatát és ezért 5 millió forint bírsággal sújtotta.<br>
A Döntõbizottság a jogorvoslati eljárás során a kérelmezettnek a VIVAÉP Rt.-vel 2002. március 21-én kötött szerzõdését, továbbá a kérelmezettnek a Lombard Lízing Rt.-vel 2002. március 29-én kötött lízingszerzõdését vizsgálta.<br>
A kérelmezett a Döntõbizottság határozata ellen keresetlevelet nyújtott be, a per Fõvárosi Bíróság elõtt 13.K.32.337/02. szám alatt van folyamatban.<br>
A kérelmezõ 2003. január 13-án nyújtotta be a jogorvoslati kérelmét.<br>
Ebben elõadta, hogy 2003. január 6-án - a kérelmezett Gördülõ Hírek címû kiadványából - szerzett tudomást arról, hogy a kérelmezett 2002. harmadik negyedévében vállalkozási szerzõdést kötött a VIVAÉP Rt.-vel 1 db SKODA 15 Tr. típusú 602-es pályaszámú trolibusz, 2 db Ikarus 280T típusú csuklós trolibusz felújítására.<br>
Álláspontja szerint e munkák értéke meghaladja a közbeszerzési értékhatárt és ezért a kérelmezett jogellenesen mellõzte a közbeszerzési eljárást. A kérelmezett a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja alapján tartozik a Kbt. hatálya alá. Kérelme alátámasztásául hivatkozott a Döntõbizottság fenti D.294/19/2002. számú határozatára, illetve az abban foglaltakra.<br>
A közbeszerzési eljárás mellõzése miatt kérte jogsértés megállapítását és jogkövetkezmények alkalmazását.<br>
A kérelmezett és a VIVAÉP Rt. írásbeli észrevételében és tárgyaláson tett nyilatkozatában kérte a jogorvoslati kérelem elutasítását.<br>
Elsõdlegesen arra hivatkoztak, hogy nem áll fenn közöttük olyan jogviszony, amelynek alapján a kérelmezett köteles lett volna közbeszerzési eljárást lefolytatni. Az 1 db Skoda 15 Tr. típusú, 602-es pályaszámú trolibusz felújítására nem 2002. harmadik negyedévében, hanem 2002. március 21-én kötöttek - 22 882 641 Ft vállalási ár mellett - szerzõdést.<br>
E szerzõdéstõl azonban 2002. június 27-én elállt a kérelmezett, amelyet a VIVAÉP Rt. tudomásul vett, így az megszüntetettnek minõsül. E jármû felújítására vonatkozó munkálatok ezen idõponttól kezdõdõen ténylegesen is megszûntek.<br>
A 2 db IK-Obus típusú trolibusz esztétikai felújítására 2002. szeptember 11-én kötöttek szerzõdést, a vállalási ár a két jármûre összesen 8 130 172 Ft + áfa volt, így ezen beszerzés értéke nem éri el a közbeszerzési értékhatárt.<br>
Így álláspontjuk szerint nem sértették meg a Kbt. rendelkezéseit, nem áll fenn közöttük olyan jogviszony, amelynek létrejötte érdekében közbeszerzési eljárást kellett volna lefolytatniuk.<br>
Mindkét szerzõdés vonatkozásában csatolták az iratokat. A Gördülõ Hírekben megjelent cikkel kapcsolatban elõadták, hogy annak tartalma a két trolibusz esztétikai felújítására vonatkozik. Ugyanakkor 2003-ra még elfogadott üzleti tervük nincs, így további 3 trolibusz felújításában nem is állapodtak meg. Közölték, hogy a képen látható fotó a trolibuszok esztétikai felújítását mutatja be.<br>
Másodlagosan hivatkoztak arra, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7)-(8) bekezdésében meghatározott 90 napos jogvesztõ határidõ eltelte után nyújtotta be a jogorvoslati kérelmét. Az elkésettség a szerzõdéskötések idõpontjából egyértelmûen megállapítható.<br>
A kérelmezõ a jogorvoslati kérelmét a tárgyaláson részben módosította, részben kiegészítette.<br>
Ténybelileg elfogadta a kérelmezett elõadását arra vonatkozóan, hogy konkrétan mikor és milyen tárgyban kötött egyedi szerzõdést a VIVAÉP Rt.-vel. Ugyanakkor fenntartotta azon hivatkozását, hogy tudomása szerint mégis végzi a VIVAÉP Rt. a SKODA 15 Tr. típusú 602 pályaszámú trolibusz felújítását, erre vonatkozóan kérte ügyvezetõje meghallgatását.<br>
Csatolta a kérelmezett és a VIVAÉP Rt. által 2000. június 30-án megkötött vállalkozási szerzõdést. Álláspontja szerint a kérelmezett egyrészt a Kbt. mellõzésével kötötte meg ezt a szerzõdést és ezen hosszú idõtartamra kötött szerzõdés alapján szerzett kizárólagos jogot arra a VIVAÉP Rt., hogy külön közbeszerzési eljárások lefolytatása nélkül elvégezze a kérelmezett közlekedési eszközeinek karbantartását, javítását, amelynek értéke 1-1 évben több százmillió forint. Így megállapítható, hogy folyamatosan áll fenn a kérelmezett és a VIVAÉP Rt. között munkakapcsolat, ez ugyanis egy keretmegállapodás, amelynek alapján a kérelmezett már csak megrendeli a munka elvégzését.<br>
A kérelmezett - elfogadás elõtt álló - 2003. évi üzleti tervére is hivatkozott annak alátámasztására, hogy a kérelmezett és a VIVAÉP Rt. között folyamatos munkakapcsolat van a közlekedési eszközök javítására, karbantartására, mivel e tervben ilyen munkálatokra jelentõs összegeket terveztek.<br>
Kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján hivatalból terjessze ki a vizsgálatát a 2000. június 30-án megkötött vállalkozási szerzõdésre. Indítványozta, hogy kötelezze a Döntõbizottság a kérelmezettet, készítsen 90 napra visszamenõleg tételes kimutatást a közte és a VIVAÉP Rt. közötti munkavégzésekrõl.<br>
Tájékoztatásul közölte, hogy kérelmezõ ügyvezetõje az Alkotmánybírósághoz fordult Szeged Megyei Jogú Város Közgyûlésének a 22/2001. (VI. 20.) K.gy. rendelete azon része alkotmányellenességének megállapítása iránt, melyben kimondták, hogy a villamosvasúti pályakarbantartás és javítás, villamos- és trolibuszfelsõvezeték-karbantartás és -javítás, jármûjavítás, jármûfelújítás, továbbá a jármûkarbantartás mint szolgáltatás nem tartozik a Kbt. hatálya alá, és e szolgáltatás végzésére kizárólagos joggal a VIVAÉP Rt. jogosult.<br>
A kérelmezett és a VIVAÉP Rt. a kérelmezõ módosított jogorvoslati kérelmének az elutasítását is kérte, ugyanis álláspontjuk szerint e vonatkozásban is fennáll, hogy azt a 90 napos jogvesztõ határidõ letelte után nyújtotta be a kérelmezõ.<br>
A VIVAÉP Rt. tárgyaláson tett nyilatkozatában arra is hivatkozott, hogy a kérelmezõ a 15 napos szubjektív határidõ eltelte után nyújtotta be a jogorvoslati kérelemét, mert a Fõvárosi Bíróságon folyamatban levõ perben a 2002. december 19. napján tartott tárgyaláson már hivatkozott arra a kérelmezõ, hogy további ismeretei vannak olyan beszerzésekrõl, amelyekre a kérelmezett nem folytatott le közbeszerzési eljárást.<br>
A Döntõbizottság elsõdlegesen azt vizsgálta, hogy a kérelmezett a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7)-(8) bekezdésében meghatározott jogvesztõ határidõn belül nyújtotta-e be a jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése értelmében az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontja kimondja, hogy a határidõ lejártának kiszámításakor a jogsértõ esemény bekövetkezésének kell tekinteni közbeszerzési eljárás mellõzésével történõ beszerzés esetén a szerzõdés megkötését.<br>
A Kbt. fenti szabályozása értelmében amennyiben a jogvita tárgya a közbeszerzési eljárás mellõzése, akkor a szerzõdés megkötésétõl számított 90 napos objektív jogvesztõ határidõn belül nyújtható be jogorvoslati kérelem.<br>
A Döntõbizottság - a fentiekben ismertetett adatok alapján - megállapította, hogy a kérelmezett és a VIVAÉP Rt. között létrejött szerzõdések esetében a szerzõdéskötés idõpontjától számítva a 90 napos jogvesztõ határidõ eltelt.<br>
Erre tekintettel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján megállapítható, hogy a kérelmezõ elkésett jogorvoslati kérelme benyújtásával.<br>
Az objektív jogvesztõ határidõ leteltére tekintettel a Döntõbizottság már nem vizsgálta azt, hogy a kérelmezõ a 15 napos szubjektív, a tudomásszerzéstõl számított határidõt betartotta-e, mivel e körülménynek már nincs relevanciája.<br>
A Kbt. szabályozása - a fent hivatkozott 79. § (8) bekezdés c) pontja - a szerzõdéskötés idõpontjához köti a jogérvényesítés szabályozását. Erre tekintettel nem vizsgálhatja már a Döntõbizottság azt, hogy a 90 napnál korábban kötött szerzõdések teljesítése során a felek között konkrétan milyen munkavégzések, elszámolások történtek, történnek.<br>
A kérelmezett indítványozta, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés utolsó fordulata alapján terjessze ki a vizsgálatát a kérelmezett és a VIVAÉP Rt. által 2000. június 30-án megkötött - jelenleg is hatályban levõ - vállalkozási szerzõdésére.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése utolsó fordulata értelmében a Döntõbizottság a Kbt. 79. § (3) és (4) bekezdésének megfelelõen és a határidõn belül kérelmezett vagy kezdeményezett folyamatban levõ jogorvoslati eljárás során, ha az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény 90 napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A Kbt. ezen szabályozása több feltétel egyidejû fennállásához köti azt, hogy a Döntõbizottság kiterjessze a vizsgálatát további jogsértésekre. Az egyik feltétel, hogy az alap jogorvoslati kérelmet határidõben nyújtsák be. A Döntõbizottság a fentiekben megállapította, hogy a kérelmezõ jogorvoslati kérelmét nem határidõben nyújtotta be, és emiatt mint az egyik feltétel hiánya miatt a Döntõbizottság nem jogosult kiterjeszteni a vizsgálatát további jogsértésekre.<br>
A Döntõbizottság tekintettel arra, hogy a kérelmezõ elkésetten nyújtotta be jogorvoslati kérelemét, és ezért érdemi vizsgálatra már kerülhet sor, nem adott helyt a kérelmezõ bizonyítási indítványainak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a) pontjában meghatározott jogkörében eljárva a fenti indokokra tekintettel a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 30.<br>
<br>
Dr. Nagy Gizella s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>