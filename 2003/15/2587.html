<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2587)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.51/9/2003.<br>
<br>
Tárgy: a KIÁLL Kft. jogorvoslati kérelme a Magyar Turizmus Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kiállítás Tervezõ és Kivitelezõ Kft. (1116 Budapest, Sipos Pál u. 9., a továbbiakban: kérelmezõ) jogorvoslati kérelmét, amelyet a Magyar Turizmus Rt. (1012 Budapest, Vérmezõ u. 4., képviseli: dr. Tasnádi Gábor ügyvéd, 1111 Budapest, Kende u. 18., a továbbiakban: ajánlatkérõ) "a Budapesti Vásárközpontban 2003. március 20-23. között megrendezésre kerülõ "Utazás 2003." kiállításon az idegenforgalmi régiók önálló megjelenítése, standok tervezése, kivitelezése és felépítése a dokumentációban meghatározott szempontok szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, és a felek által tett nyilatkozatok alapján az alábbiakat állapította meg:<br>
Ajánlatkérõ a Közbeszerzési Értesítõ 2002. december 11-i számában ajánlati felhívás közzétételével a rendelkezõ részben meghatározott tárgyú közbeszerzési eljárást kezdeményezett.<br>
A közbeszerzési eljárás tárgyát az ajánlatkérõ az ajánlati felhívás 3. a) pontjában az alábbiak szerint határozta meg:<br>
I. a Budapesti Vásárközpontban 2003. március 20. és március 23. között megrendezésre kerülõ "Utazás 2003." kiállításon az idegenforgalmi régiók önálló megjelenítése, standok tervezése, kivitelezése és felépítése a dokumentációban meghatározott szempontok szerint, az alábbi régiókra:<br>
- balatoni régió,<br>
- Budapest-közép-Duna-vidéki régió,<br>
- dél-alföldi régió,<br>
- észak-alföldi régió,<br>
- észak-magyarországi régió,<br>
- közép-dunántúli régió,<br>
- Tisza-tavi régió,<br>
II. a Budapesti Vásárközpontban 2003. március 20-23. között megrendezésre kerülõ "Utazás 2003." kiállításon az idegenforgalmi régiók már meglévõ standjának módosítása, karbantartása, a standok felépítése a dokumentációban meghatározott szempontok szerint az alábbi régiókra:<br>
- dél-dunántúli régió,<br>
- nyugat-dunántúli régió.<br>
Ajánlatkérõ ajánlati felhívását a Közbeszerzési Értesítõ 2002. december 18-i számában megjelenõ hirdetményével helyesbítette.<br>
Ajánlatkérõ az ajánlati felhívás 3. c) és d) pontjában meghatározta, hogy részajánlat tételére van lehetõség, mégpedig oly módon, hogy az ajánlattevõk régiónként tehetnek ajánlatot.<br>
Ajánlatkérõ az ajánlati felhívás 16. pontjában az egyéb információk között az alábbiakat is meghatározta:<br>
"- Az ajánlattevõnek a közbeszerzési érték 10%-át meghaladó mértékben bevonni kívánt alvállalkozónak az ajánlathoz csatolni kell az alábbi eredeti, vagy másolati igazolásokat:<br>
- írásbeli nyilatkozat arról, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontjában említett pénzalapok közül melyik irányában áll fenn jogszabály alapján fizetési kötelezettsége (ahol fennáll, ott igazolás szükséges),<br>
- hatósági igazolásokat, hogy nincs a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése b) pontjában meghatározott köztartozása."<br>
Az ajánlati felhívás 16. pontjában ajánlatkérõ azt is meghatározta, hogy az esetleges hiányok pótlására a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint hiánypótlást biztosít.<br>
Az ajánlattételi határidõig 2003. január 6-ig 8 ajánlattevõ nyújtott be különbözõ régiókra részajánlatot. Ajánlatot nyújtott be a kérelmezõ, a Hungexpo-Expotech Kft., a Interreklám Holding Kft., a Majoros International Kereskedelmi és Szolgáltató Kft., az Install Gastro Bt., a Pécsi Ipari Vásár Vállalkozásszervezõ és Tanácsadó Kft., a Stand-Art 98 Bt., és a Fair-Expo Kereskedelmi Kft. A kérelmezõ 3 régióra tett részajánlatot. Kérelmezõ a 10% feletti alvállalkozójaként az OTTOSTUDIO Kft.-t jelölte meg.<br>
A benyújtott ajánlatok közül hét ajánlat hiányos volt. Ajánlatkérõ a hiányosságok felsorolása mellett 2003. január 14-ig biztosított hiánypótlásra lehetõséget.<br>
Ajánlatkérõ kérelmezõ és alvállalkozója hiánypótlási felhívásában többek között az alábbiakat is feltüntette:<br>
"Mind az ajánlattevõ, mind az alvállalkozó vonatkozásában csatoljon nyilatkozatot arról, hogy az állami pénzalapok közül fennáll-e fizetési kötelezettségük a Központi Nukleáris Pénzügyi Alappal és a Munkaerõ-piaci Alappal szemben (a benyújtott nyilatkozatok tartozásról, nem pedig fizetési kötelezettségrõl szólnak). Amely alappal szemben fizetési kötelezettség áll fenn, attól az alaptól igazolást is be kell nyújtani."<br>
Ajánlatkérõ 2003. január 20-án tartotta az eredményhirdetést, mely szerint a közbeszerzési eljárás egy régió kivételével eredményes volt. A többi tétel tekintetében ajánlatkérõ kihirdette az eljárás nyertesét, míg három ajánlattevõ ajánlatait (közöttük a kérelmezõét is) érvénytelennek nyilvánította.<br>
Az összegzés az eljárásáról címû iratban az érvénytelen ajánlatot tevõ, a kizárt, illetve alkalmatlan ajánlatot tevõ neve és az érvénytelenség, a kizárás, illetve alkalmatlanság indokai címû pontban kérelmezõ ajánlatával kapcsolatban ajánlatkérõ az alábbiakat tüntette fel:<br>
"KIÁLL Tervezõ és Szervezõ Kft., 1116 Budapest, Sipos Pál u. 9.:<br>
az ajánlattevõ és alvállalkozója az ajánlati felhívás és a hiánypótlás ellenére nem csatolt igazolást a Munkaerõ-piaci Alaptól, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen. Miután szakember bemutatása szerint rendelkezik munkavállalókkal, a 2001. évi LI. törvény alapján fizetési kötelezettsége áll fenn a Munkaügyi Központon keresztül a Munkaerõ-piaci Alappal szemben.<br>
Ezzel ugyan ellentétes a nyilatkozat, de nyilatkozata nem mentesíti a jogszabályi kötelezettség alól."<br>
Kérelmezõ 2003. február 4-én nyújtott be jogorvoslati kérelmet, melyben elõadta, hogy az összegzést 2003. január 23-án kapta meg postai úton és ebbõl értesült arról, hogy a Munkaerõ-piaci Alap igazolásának hiánya miatt érvénytelenné nyilvánították ajánlatait.<br>
Álláspontja szerint ajánlatai hiánytalanok voltak, ezért már a hiánypótlási felszólítás sem volt számukra érthetõ, ennek ellenére annak eleget tett, azonban álláspontja szerint jogszabályon alapuló fizetési kötelezettsége a Munkaerõ-piaci Alappal szemben nem áll fenn, ezért jogsértõ az ajánlatainak érvénytelenné nyilvánítása.<br>
Kérelmezõ a jogorvoslati kérelméhez mellékelte a Fõvárosi Munkaügyi Központhoz 2003. január 27-én benyújtott igazolás kiállítása iránti kérelmét, valamint a jogorvoslati eljárás során tartott tárgyaláson becsatolta a Fõvárosi Munkaügyi Központ 2003. január 31-én kelt igazolását arról, hogy lejárt határidejû tartozása a KIÁLL Kft.-nek nincs.<br>
Kérelmezõ ennek alapján kérte az eljárást lezáró döntés megsemmisítését, ideiglenes intézkedéssel a szerzõdéskötés megtiltását, valamint kérte a Döntõbizottságtól, hogy kötelezze ajánlatkérõt az eljárással kapcsolatos költségek megtérítésére.<br>
Ajánlatkérõ írásban benyújtott észrevételében és a tárgyaláson tett nyilatkozatában elõadta, hogy már az ajánlati felhívás 16. pontjában pontosan meghatározta, hogy milyen nyilatkozatot, illetve igazolásokat kér ajánlattevõktõl. Kérelmezõ és alvállalkozója ezzel szemben ajánlataiban arról nyilatkozott, hogy nem áll fenn tartozása az alapokkal szemben. A két fogalom (tartozás, fizetési kötelezettség) tartalmát tekintve nem egyezik meg egymással, hiszen elképzelhetõ, hogy akinek fizetési kötelezettsége fennáll ugyan, de annak tartozása nincs.<br>
A pontatlan szövegezésû nyilatkozatok miatt felhívták kérelmezõt és alvállalkozóját új nyilatkozat beadására azzal, hogy az alap igazolását is nyújtsa be. Kérelmezõ és alvállalkozója a hiánypótlási felhívásnak eleget tett ugyan, de helytelenül, mivel azt nyilatkozták, hogy nem áll fenn fizetési kötelezettségük a Munkaerõ-piaci Alappal szemben és ennek alapján nem is csatoltak igazolást. Mivel kérelmezõnek - ajánlatából megállapíthatóan - munkavállalói vannak, így nyilvánvalóan van fizetési kötelezettsége az alappal szemben, tehát ajánlata hiányos, ezért nem felel meg sem a Kbt. elõírásainak, sem az ajánlati felhívásnak.<br>
Elõadta, hogy álláspontja szerint a kérelmezõ által becsatolt igazolás kiadási kérelem, illetve 2003. január 31. dátumú igazolás a közbeszerzési eljárásnál már nem vehetõ figyelembe tekintettel arra, hogy az az eredményhirdetés után hét, illetve tizennégy nappal keletkeztek.<br>
Fentiek alapján kérte a megalapozatlan kérelem elutasítását.<br>
Ajánlatkérõ az egyes részek tekintetében a szerzõdéseket megkötötte.<br>
Egyéb érdekeltek jelen eljárás során érdemi nyilatkozatot nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a rendelkezésre álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosításijárulék-, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerint az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és, hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése szerint az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Kérelmezõ és alvállalkozója az ajánlatokban az alábbi nyilatkozatokat csatolták: "Alulírott Komoróczy Zoltán büntetõjogi felelõsségem tudatában kijelentem, hogy a KIÁLL Kft.-nek a Munkaerõ-piaci Alap felé tartozása nincs."<br>
"Alulírott Gémes Éva Viktória büntetõjogi felelõsségem tudatában kijelentem, hogy az OTTOSTUDIO Kft.-nek a Munkaerõ-piaci Alap felé tartozása nincs."<br>
Kérelmezõ és alvállalkozója a hiánypótlási felhívásra az alábbi nyilatkozatokat tették:<br>
"Alulírott Komoróczy Zoltán büntetõjogi felelõsségem tudatában kijelentem, hogy a KIÁLL Kft.-nek a Munkaerõ-piaci Alappal szemben fizetési kötelezettsége nem áll fenn."<br>
"Nyilatkozom, hogy az OTTOSTUDIO Kft.-nek (6000, Kecskemét, Rezeda u. 27.) állami pénzalapok közül a Munkaerõ-piaci Alappal szemben nem áll fenn fizetési kötelezettsége."<br>
Kérelmezõ és alvállalkozója a Munkaügyi Központ igazolását nem csatolta a közbeszerzési eljárás során.<br>
A szakképzési hozzájárulásról szóló 2001. évi LI. törvény rendelkezései alapján szakképzési hozzájárulás fizetési kötelezettsége minden olyan gazdasági társaságnak, cégnek kötelezõ, akinek munkavállalói vannak, illetve bérjellegû kifizetéseket folyósít. E rendelkezés szerint minden olyan munkáltatót, akinek van munkavállalója, jogszabályon alapuló fizetési kötelezettség terhel és annak alapján kapcsolatban van a Munkaerõ-piaci Alappal. Kérelmezõ ajánlatából megállapítható, hogy bérjellegû kifizetései vannak és ajánlatában a cég bemutatásával kapcsolatban "állandó, jól képzett, kiváló problémamegoldó készséggel bíró munkatársaink" és mûszaki hátterének bemutatásában "(asztalosmûhely és lakatosmûhely teljes felszereléssel, szakmunkásokkal)" továbbá a teljesítésbe bevonni kívánt szakemberek megjelölésébõl egyértelmûen megállapítható, hogy ajánlattevõnek és alvállalkozójának is vannak munkavállalói. Ennek alapján a munkavállalókkal kapcsolatban a 2001. évi LI. törvény rendelkezése következtében kérelmezõnek a Munkaerõ-piaci Alap felé jogszabályon alapuló fizetési kötelezettsége áll fenn.<br>
Az APEH a Munkaerõ-piaci Alap részére történõ jogszabályon alapuló befizetési kötelezettségének csak egy részét, míg annak másik részét a Munkaerõ-piaci Alap kezelõje a Munkaügyi Központ tartja nyílván. A szakképzési hozzájárulás fizetése történhet pénzben és akkor azt az APEH, illetve természetben (szakképzéssel) és az ezzel kapcsolatos teljesítéseket a Munkaügyi Központ tartja nyilván. Ennek következtében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdés rendelkezésének a Munkaerõ-piaci Alap tekintetében csak az APEH és a Munkaügyi Központ által kiállított igazolások együttes benyújtásával tehet eleget ajánlattevõ.<br>
Kérelmezõ ajánlataiban szereplõ adatok szerint kérelmezõnek jogszabály alapján fizetési kötelezettsége áll fenn a Munkaerõ-piaci Alappal szemben, mellyel kapcsolatban egyrészrõl az APEH, míg a további rész tekintetében a Munkaügyi Központ mint a Munkaerõ-piaci Alap kezelõje tud igazolást kiállítani. E két igazolás szükségessége tekintetében nincs jelentõsége annak, hogy az adott cég milyen formában (kizárólag pénzben, kizárólag természetben, illetve pénzben és természetben) tesz eleget a jogszabály alapján a Munkaerõ-piaci Alappal szemben fennálló fizetési kötelezettségének.<br>
Kérelmezõ ajánlatához a Munkaerõ-piaci Alaptól igazolást nem csatolt, illetve olyan tartalmú nyilatkozatot tett, mely szerint nincs a Munkaerõ-piaci Alappal kapcsolatos jogszabályi elõíráson alapuló fizetési kötelezettsége.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>rendelkezései egyértelmûen elõírják, hogy közbeszerzési eljárás során milyen iratok becsatolására kötelesek az ajánlattevõk. Ajánlatkérõ ajánlati felhívásának 16. pontjában ezt meg is ismételte azzal, hogy amely alap felé jogszabályon alapuló fizetési kötelezettség áll fenn, ott igazolás is kell a nyilatkozat mellé, továbbá ezzel kapcsolatban kérelmezõt - az alvállalkozója tekintetében is - hiánypótlásra felhívta, mely hiánypótlási felhívásnak kérelmezõ nem, illetve nem megfelelõen tett eleget - az alvállalkozója tekintetében sem -, hiszen a Munkaerõ-piaci Alappal szemben jogszabály alapján fennálló fizetési kötelezettsége alapján szükséges Munkaügyi Központi igazolást nem csatolt.<br>
A Döntõbizottság a fentiek alapján megállapította, hogy ajánlatkérõ jogszerûen járt el, amikor a kérelmezõ ajánlatait a hiányzó Munkaerõ-piaci Alap igazolása alapján érvénytelenné nyilvánította, mint olyan ajánlatokat, amelyek nem felelnek meg az ajánlati felhívás és dokumentáció feltételeinek, ezért a jogorvoslati kérelem megalapozatlan.<br>
A Döntõbizottság rámutat arra, hogy jelen eljárásban nincs jelentõsége annak, hogy kérelmezõ a jogorvoslati eljárás során becsatolta a Munkaerõ-piaci Alap nemleges igazolását, mert a jogorvoslati eljárás során csak az ajánlatban szereplõ igazolásokat, az ajánlat tartalmát és az ajánlattal kapcsolatos ajánlatkérõi döntés lehetõségét és jogosságát vizsgálhatta a Döntõbizottság.<br>
Ennek alapján a Döntõbizottság a rendelkezõ részben foglaltak szerint határozott, vagyis a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította és a jogorvoslati eljárásban felmerült költségek viselésérõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 4.<br>
<br>
Dr. Nagy László Gábor s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>