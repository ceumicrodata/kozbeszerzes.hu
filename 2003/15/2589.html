<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2589)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.50/9/2003.<br>
<br>
Tárgy: az Alterra Építõipari Kft. jogorvoslati kérelme a Debreceni UNIVERSITAS Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alterra Építõipari Kft. (1103 Budapest, Sibrik Miklós út 30., képviseli: dr. Németh László jogtanácsos, a továbbiakban: kérelmezõ) jogorvoslati kérelmét, melyet a Debreceni UNIVERSITAS Kht. (4032 Debrecen, Böszörményi út 138., képviseli: dr. Szöllõsi Ágnes ügyvéd, 6720 Szeged, Arany János u. 7., a továbbiakban: ajánlatkérõ) "Debreceni Agrár Park, infrastruktúrafejlesztés: útépítés és vonalas létesítmények I. és II. üteme tervezési munkáinak elkészítése, és ebbõl az I. ütem megépítése" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ nyílt elõminõsítési eljárást indított, a részvételi felhívás 2002. december 4-én a Közbeszerzési Értesítõ 49. számában jelent meg.<br>
Az ajánlatkérõ a részvételi felhívás 3. a) pontjában a beszerzés tárgyát és mennyiségét az alábbiak szerint határozta meg: Debreceni Agrár Park infrastruktúra-fejlesztés: útépítés és vonalas létesítmények I. és II. üteme tervezési munkáinak elkészítése, és ebbõl az I. ütem megépítése a következõ paraméterekkel:<br>
I. úthálózat:<br>
- kiszolgáló úthálózat (külsõ kiszolgáló út útszélesítéssel, I. ütem hossza 450,00 m, II. ütem hossza: 3090 m)<br>
II. vízellátás: 4645 m vezetéképítés,<br>
III. szennyvízelvezetés: 3355 csatorna- és nyomóvezeték-építés,<br>
IV. csapadékvíz-elvezetés: 3300 m csatornaépítés,<br>
V. gázellátás: 3520 m vezetéképítés,<br>
VI. elektromos energia:<br>
- elektromosenergia-ellátás: 1300 m,<br>
- 20 kV-os földkábel-fektetés földárokban,<br>
- 2 db 20 kV-os szakaszoló kapcsoló,<br>
- 2 db 1000 kVA-os transzformátor.<br>
Közvilágítás:<br>
- I. ütem: 450 m útszakasz mellett,<br>
- II. ütem: 3090 útszakasz mellett.<br>
VII: Telefonhálózat-építés:<br>
- kábelfektetés: 4600,00 m.<br>
Az ajánlatkérõ a részvételi felhívás 9. pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.<br>
A pénzügyi és gazdasági alkalmasság igazolása körében a 9. a) pont elsõ, második és negyedik bekezdésben az ajánlatkérõ elõírta a következõk csatolását:<br>
- a számlavezetõ pénzintézettõl származó, a benyújtást megelõzõ 30 napnál nem régebbi nyilatkozat, amely tartalmazza:<br>
- mióta vezeti a részvételre jelentkezõ bankszámláját,<br>
- a 2001. évi számlaforgalom nagyságrendjét,<br>
- a jelentkezõ fizetési kötelezettségei teljesítésének minõsítését,<br>
- azt, hogy a számláján az elmúlt egy évben volt-e 1 hónapot meghaladó sorban állás,<br>
- a jelentkezõnek nyilatkoznia kell arról, hogy a bankinformációt adó pénzintézeteken kívül más pénzintézeteknél nem vezet bankszámlát, vagy ha igen, azoktól is köteles a bankinformációt megadni,<br>
- az elõzõ három évi idõszakban az építési tevékenység forgalmáról és ugyanezen idõszakban a közbeszerzés tárgyának forgalmáról szóló nyilatkozat becsatolása szükséges.<br>
A részvételi felhívás 12. pontjában az ajánlatkérõ elõírta cégkivonat benyújtását is, valamint itt rögzítette, hogy hiánypótlási lehetõséget nem biztosít.<br>
Az ajánlatkérõ dokumentációt nem készített.<br>
A részvételi jelentkezési határidõben, 2002. december 30-ig jelentkezést nyújtott be kérelmezõn kívül a KEVIÉP Kft., a DEBMUT Rt., a FER 3331 Kft., a VAKOND Kft., a STRABAG Kft. és a HÓDÚT Kft.<br>
A részvételi szakasz eredményét 2003. január 14-én hirdette ki az ajánlatkérõ. A KEVIÉP Kft.-t, a DEBMUT Rt.-t és a VAKOND Kft.-t a szerzõdés teljesítésére alkalmasnak, míg a többi részvételi jelentkezést a közbeszerzésekrõl szóló 1995. évi XL. törvény 52. § (2) bekezdés d) pontja alapján érvénytelennek minõsítette az ajánlatkérõ.<br>
A kérelmezõ esetében a részvételi jelentkezés érvénytelenségének indoka az volt, hogy a közbeszerzés tárgyának éves forgalmáról nem csatolt be nyilatkozatot, és a Raiffeisen Bank számlaszáma nem egyezik a cégkivonatban szereplõ számlaszámmal.<br>
A kérelmezõ 2003. február 4-én jogorvoslati kérelmet nyújtott be a Döntõbizottsághoz, amelyben kérte az elõminõsítési szakaszt lezáró döntés megsemmisítését, ideiglenes intézkedésként az eljárás felfüggesztését.<br>
Kérelme indokául elõadta, hogy részvételi jelentkezése érvénytelenné minõsítése jogsértõ, mivel a jelentkezés 64. oldalán tette meg nyilatkozatát a közbeszerzés tárgyának forgalmáról. Miután a beszerzés tárgya igen összetett, ezért szerepel a nyilatkozatukban a beszerzéssel rokon munkák (közmûépítési munkák) megjelölés. A részvételi jelentkezés 20-22. oldalain találhatók a számlavezetõ pénzintézetektõl származó nyilatkozatok, a 19. oldalán nyilatkozott a számlavezetõ bankokról. Ez a nyilatkozat a felhívásban elõírtakhoz képest többletként tartalmazza a számlavezetõ pénzintézet megnevezésén túl a bankszámla számát is. A nyilatkozaton a Raiffeisen Bank Rt.-nél vezetett számla száma elsõ, 1-es számjegye gépelési hiba miatt lemaradt. Álláspontja szerint erre hivatkozással a jelentkezés érvénytelensége nem állapítható meg, mert a cégkivonatból és a cégbemutatóból is egyértelmûen meg lehet állapítani a helyes számlaszámot. A felhívásban nem volt elõírás a számlaszám közlése sem a részvételre jelentkezõ saját, sem a pénzintézettõl származó nyilatkozatban.<br>
Az ajánlatkérõ észrevételében kérte az alaptalan kérelem elutasítását. Elõadta, hogy a kérelmezõ részvételi jelentkezésében két hibát talált. A számlaszámmal kapcsolatban elõadta, hogy a hatályos cégkivonatban szereplõ bankszámlaszámokat egyeztették a benyújtott kapcsolódó dokumentumokkal. Mivel egyik helyen - kérelmezõ által is elismerten - nem egyezett a bankszámla száma, további vizsgálat nélkül érvénytelenné nyilvánították a jelentkezést, mivel nem biztosítottak hiánypótlási lehetõséget.<br>
A közbeszerzés tárgyának forgalmára vonatkozó nyilatkozattal kapcsolatban kifejtette, hogy a kérelmezõ részvételi jelentkezésében szereplõ nyilatkozat nem a közbeszerzés tárgyára, hanem a beszerzéssel rokon munkák forgalmára vonatkozik, ezért nem fogadták el.<br>
Az egyéb érdekeltek részérõl a HÓDÚT Kft. észrevételében jogszerûnek tartotta a kérelmezõ kérelmét. Tájékoztatta a Döntõbizottságot arról, hogy általában milyen elõírásokkal nehezítik meg az ajánlatkérõk az ajánlattételt. Kételkedését fejezte ki arról, hogy ilyen elõírások mellett lehet érvényes ajánlatot tenni.<br>
A Döntõbizottság megállapította, hogy a kérelem alaptalan.<br>
A Döntõbizottságnak azt kellett vizsgálnia, hogy kérelmezõ részvételi jelentkezését jogszerûen nyilvánította-e az ajánlatkérõ érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
Az ajánlatkérõ a részvételi felhívás 9. a) pontja negyedik bekezdésében elõírta, hogy a részvételre jelentkezõnek csatolnia kell az elõzõ három évi idõszakban az építési tevékenység forgalmáról és ugyanezen idõszakban a közbeszerzés tárgyának forgalmáról szóló nyilatkozatot.<br>
A közbeszerzés tárgya tervezési tevékenység, valamint a részvételi felhívás 3. a) pontja I-VII. pontjaiban meghatározott útépítési és közmûépítési munka. A közbeszerzés tárgyának forgalmára vonatkozó nyilatkozatnak tehát a részvételre jelentkezõ által végzett valamennyi itt felsorolt munkára vonatkoznia kellett, természetesen amennyiben végzett ilyen munkát az elõzõ három évben.<br>
A kérelmezõ a részvételi jelentkezése 64. oldalán tett nyilatkozatában megadta az 1999., 2000. és 2001. évi építési-szerelési tevékenysége forgalmára, valamint ugyanezen idõszakban a beszerzéssel rokon tevékenység (közmûépítés) forgalmára vonatkozó adatait.<br>
Miután a kérelmezõ a részvételi jelentkezésében a kiírástól eltérõ megfogalmazást tett, a Döntõbizottságnak azt kellett vizsgálnia, hogy ennek ellenére a kérelmezõ nyilatkozata megfelelt-e részvételi felhívás elõírásának.<br>
A Döntõbizottságnak a kérelmezõ nyilatkozata és részvételi jelentkezésében csatolt referencia ismertetése alapján megállapította, hogy a kérelmezõ az elõzõ három évben úthálózat- és közmûépítési munkákat, valamint tervezési tevékenységet is végzett, ezért a közbeszerzés tárgyának forgalmára vonatkozó nyilatkozatában ezeknek a munkáknak a forgalmát kellett volna megadnia.<br>
A kérelmezõ azonban csak a közbeszerzés tárgya egy részének, a beszerzéssel rokon, közmûépítési munkák forgalmára tett nyilatkozatot, amely ily módon nem azonos a közbeszerzés tárgyának forgalmával.<br>
Nem fogadta el a Döntõbizottság a kérelmezõ álláspontját, miszerint a nyilatkozatuk mindhárom tevékenység forgalmát tartalmazza. A nyilatkozat ugyanis megnevezése szerint nem a közbeszerzés tárgyának forgalmára vonatkozik, az pedig, hogy a nyilatkozatban közölt adatok ténylegesen mire vonatkoznak, a közbeszerzés tárgyának vagy csak a közmûépítésnek a forgalmára, a részvételi jelentkezés egyéb adataiból nem volt vizsgálható és megállapítható.<br>
Hivatkozott arra is a kérelmezõ, hogy a forgalmi adatok az alkalmasság megítéléséhez nem voltak szükségesek. A Döntõbizottság álláspontja szerint a határidõben nem kifogásolt részvételi felhívásra tekintettel ennek a ténynek nincs relevanciája az érvényesség elbírálása szempontjából.<br>
A fentiek alapján a Döntõbizottság megállapította, hogy a kérelmezõ részvételi jelentkezése nem felelt meg a részvételi felhívás 9. a) pont negyedik bekezdésében foglaltaknak.<br>
Észlelte a Döntõbizottság azt is, miszerint a kérelmezõ részvételi jelentkezése érvénytelenségére vonatkozó másik indok nem helytálló.<br>
Az ajánlatkérõ arra is alapozta a kérelmezõ részvételi jelentkezése érvénytelenségét, hogy a cégkivonatában és a kérelmezõ nyilatkozatában a Raiffeisen Banknál vezetett számla száma nem egyezett.<br>
A kérelmezõ részvételi jelentkezésében három helyen szerepeltek a cég bankszámlaszámai: a cégkivonatban, a cégbemutatóban és a számlavezetõ bankokra vonatkozó nyilatkozatában, ez utóbbiban tévesen.<br>
A Döntõbizottság megállapította, hogy az ajánlatkérõ részvételi felhívása nem tartalmazott elõírást arra, hogy a részvételre jelentkezõnek a számlavezetõ bankokra vonatkozó nyilatkozatában a bankszámlái számát is közölnie kell. Ennek következtében e nyilatkozata a bankszámlaszámok közlése nélkül is megfelelt volna az ajánlatkérõ elõírásainak, így az a tény, hogy a nyilatkozatban többletinformációként szerepeltett bankszámlaszámok közül az egyiket elírta (a legelsõ szám lemaradt), nem vezetett a részvételi jelentkezése érvénytelenségéhez.<br>
Ettõl függetlenül azonban az ajánlatkérõ döntése nem jogsértõ, mivel az érvénytelenség másik indoka helytálló volt.<br>
A fentiek alapján a Döntõbizottság megállapította, hogy a kérelmezõ részvételi jelentkezése nem felelt meg a részvételi felhívásban foglaltaknak, ezért érvénytelen, így nem jogsértõ az ajánlatkérõnek a kérelmezõ részvételi jelentkezése érvénytelenségére vonatkozó döntése.<br>
A Döntõbizottság megállapította, hogy az ajánlatkérõ által érvényesnek minõsített részvételi jelentkezésekben a közbeszerzés tárgyának forgalmára vonatkozó nyilatkozat került csatolásra.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 4.<br>
<br>
Dr. Bankó Ágnes s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>