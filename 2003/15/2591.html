<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2591)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.34/9/2003.<br>
<br>
Tárgy: a MERKBAU Rt. jogorvoslati kérelme a Magyar Posta Rt. Beszerzési és Ellátási Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A MERKBAU Építõipari és Kereskedelmi Kft. (6400 Kiskunhalas, Jókai u. 81-83., képviseli: dr. Péterfia Gábor ügyvéd, 6700 Kiskunhalas, Kossuth L. u. 2., a továbbiakban: kérelmezõ) jogorvoslati kérelmét, melyet a Magyar Posta Rt. Beruházási és Ellátási Központ (Budapest III., Árpád fejedelem út 79., a továbbiakban: ajánlatkérõ) "Szeged, 1. Posta II. ütem kézbesítõk elhelyezése és kapcsolódó külsõ és belsõ munkái kompletten" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. december 4-i, 49. számában nyílt eljárás megindítására tett közzé felhívást 9780/2002. sz. alatt a rendelkezõ részben megjelölt beszerzés tárgyában.<br>
Az ajánlati felhívás 8. pontjában 3 000 000 Ft ajánlati biztosítékot írt elõ, mely az ajánlatkérõ bankszámlájára történõ befizetéssel, vagy visszavonhatatlan, az ajánlati kötöttség idejéig érvényben maradó bankgarancia formájában volt teljesíthetõ.<br>
Az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, míg a 11. b) pontjában a szerzõdés teljesítésére alkalmatlanná minõsítés szempontjait határozta meg ajánlatkérõ.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlyszámait, az adható pontszámokat és az értékelés módszerét.<br>
A 16. G) pontban ajánlatkérõ elõírta, hogy ajánlattevõnek a bruttó vállalási ár 10%-ának megfelelõ összegben teljesítési garanciaként bankgaranciát kell nyújtani legkésõbb az eredményhirdetést követõ 8. napig. A szerzõdéskötés feltétele a teljesítési garancia benyújtása.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket és az ajánlat pontos mûszaki tartalmát.<br>
A dokumentáció 2.4. pontja rendelkezik az ajánlati biztosítékról. E szerint az ajánlati biztosítékot - bankgarancia esetén - a 2.4.1. pontban rögzített tartalommal kell benyújtani.<br>
A 2.4.1. pont az ajánlati biztosíték elvesztésérõl rendelkezik. Ennek alapján ajánlatkérõt illeti az ajánlati biztosíték teljes összege, ha:<br>
a) ajánlattevõ ajánlatát az ajánlati kötöttség idején belül visszavonja,<br>
b) ajánlattevõ elnyerte a megbízást, de az ajánlati kötöttség idõtartamán belül a szerzõdéskötés az ajánlattevõ érdekkörében felmerült okból hiúsul meg.<br>
A 2.5. pontban a teljesítési biztosítékról rendelkezett ajánlatkérõ. Többek között az a) pontban elõírta, hogy "A teljesítési biztosítéknak az ajánlatkérõ által elõírt kötelezõ jótállási idõszak (1 év) lejártát követõ 30 napig kell érvényben maradni."<br>
Helyszíni konzultációra 2002. december 20-án került sor, melyen kérdés nem hangzott el. Ajánlattevõk írásban tettek fel mûszaki jellegû kérdéseket ajánlatkérõnek, melyeket ajánlatkérõ írásban megválaszolt.<br>
Az ajánlattételi határidõre 2003. január 3-ra ajánlatot nyújtott be a Ferro Ép Rt., a Sólyom Kft. és a kérelmezõ.<br>
Az ajánlatokat bizottság értékelte, amely a Sólyom Kft. és kérelmezõ ajánlatát érvénytelennek, míg a Ferro Ép Rt. ajánlatát nyertesnek javasolta. A döntéshozó általános vezérigazgató-helyettes a javaslatot elfogadta és ennek megfelelõen döntött.<br>
Eredményhirdetésre 2003. január 23-án került sor, melyen az Összegzés c. iratot a jelenlévõknek átadták. Kérelmezõ az eredményhirdetésen jelen volt. Az Összegzés c. iratban kérelmezõ ajánlatának érvénytelenségét az alábbiakkal indokolta ajánlatkérõ:<br>
"Ajánlattevõ a biztosítékot nem az elõírtaknak megfelelõen bocsátotta rendelkezésre, nevezetesen nem megfelelõ az ajánlati biztosíték szövege, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján érvénytelen."<br>
Kérelmezõ 2003. január 27-én nyújtott be jogorvoslati kérelmet, melyben sérelmezte, hogy ajánlatkérõ az ajánlatát érvénytelenné nyilvánította. Kéri a döntés megsemmisítését, ajánlata érvényességének megállapítását, valamint kötelezni ajánlatkérõt arra, hogy ajánlatát vonja be az értékelésbe. Ideiglenes intézkedésként a szerzõdéskötés megtiltását kéri. Álláspontja szerint az ajánlatában lévõ bankgarancia-nyilatkozat a felhívás és a dokumentáció elõírásainak megfelel még akkor is, ha a szövege nem teljesen a dokumentáció szerinti. Kérelmét azzal indokolja, hogy az az eset, hogy a szerzõdést nem írja alá, nem fordulhat elõ, mivel az ajánlatába aláírt szerzõdést csatolt, erre tekintettel az õ érdekkörében nem fordulhat elõ, hogy nem jön létre a szerzõdés. Az ajánlatának visszavonására pedig a becsatolt nyilatkozat fedezetet nyújt. Mellékelte a garanciát nyújtó Posta Bank tájékoztatását, melyben a bank kijelenti, hogy az általa kiállított nyilatkozat a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#41">Kbt.) 41. §</a> (4) bekezdésének és a Ptk. 312. §-ának is megfelel.<br>
Ajánlatkérõ 2003. február 3-án nyújtott be észrevételt, melyben kéri a kérelem elutasítását. Álláspontja szerint a becsatolt bankgarancia nem megfelelõ, mert arra az esetre, ha ajánlattevõ mulasztásából nem jön létre a szerzõdés, nem nyújt fedezetet. Az aláírt szerzõdés sem biztosítja a szerzõdés tényleges létrejöttét, mert annak egyéb feltételei is vannak, úgymint a teljesítési bankgarancia és a felelõsségbiztosítás megkötése, melyek elmulasztása esetén a szerzõdés nem jöhet létre. Mindkét esetben ajánlattevõ mulasztása miatt hiúsul meg a szerzõdés létrejötte és ezekben az esetekben az ajánlatba csatolt nyilatkozat nem biztosítja ajánlatkérõ követelését.<br>
Az ajánlatkérési dokumentációban kiadott szerzõdés csupán tervezet és annak aláírása csak a szerzõdéses feltételek tudatosítását és azok elfogadásának megerõsítését célozza, azonban ez több okból sem tekinthetõ az ajánlattevõk részérõl a szerzõdéskötés megtörténtének.<br>
Az ajánlatkérési dokumentációban lévõ szerzõdéstervezet természetszerûleg nem tartalmazza többek között a szerzõdést kötõ másik fél megnevezését, illetve a szerzõdéses árat sem. A dokumentáció elõírásai szerint ennek a szerzõdésnek csak az aláírását kérték az ajánlattevõktõl, a hiányzó részek kitöltését nem.<br>
Ennek megfelelõen nem lehet beszélni kötelmi jogi értelemben szerzõdéskötésrõl, hisz annak alapvetõ kellékei - az egyik fél és a szerzõdéses ár - hiányoznak belõle.<br>
Az a körülmény, hogy az ajánlatban a kérelmezõ a hiányzó adatokat a kiírástól függetlenül mégis kitöltötte, nem eredményezi a szerzõdés megkötését.<br>
Nem tekinthetõ a szerzõdés ajánlatban történõ aláírása szerzõdéskötésnek azért sem, mert arra a Kbt. kötelezõ jelleggel határidõt állapít meg, mely szerint a szerzõdést az eredményhirdetéstõl számított 8. napnál korábbi idõpontban nem lehet megkötni.<br>
Nem felel meg a valóságnak az az állítás sem, miszerint azzal, hogy a kérelmezõ az ajánlatban már aláírta a szerzõdést, a szerzõdéskötés az õ érdekkörében felmerült okból nem hiúsulhat meg.<br>
A dokumentáció szerint ugyanis a szerzõdéskötés feltétele, hogy a nyertes ajánlattevõnek a bruttó vállalási ár 10%-ának megfelelõ összegben teljesítési garanciaként bankgaranciát kell nyújtani legkésõbb az eredményhirdetést követõ 8. napig. Amennyiben nyertes ajánlattevõ nem tesz eleget garancianyitási kötelezettségének, ajánlatkérõ nem köt vele szerzõdést, tehát a szerzõdéskötés az õ érdekkörében felmerülõ okból meghiúsul.<br>
További feltétele a szerzõdéskötésnek, hogy a nyertes ajánlattevõ a felelõsségbiztosítási kötvényt legkésõbb a szerzõdéskötés napjáig köteles bemutatni (másolatát a szerzõdéshez csatolni), ennek elmulasztása esetén a szerzõdéskötés az ajánlattevõ érdekkörében felmerült okból meghiúsul.<br>
Az elõzõekbõl következik, hogy a szerzõdés ajánlatban történõ aláírása ellenére további tényezõk eredményezhetik a szerzõdéskötés ajánlattevõ érdekkörében történõ meghiúsulását, és ebben az esetben az ajánlatkérõ biztosíték nélkül maradt volna, amennyiben érvényesnek fogadja el a kérelmezõ ajánlatát.<br>
Álláspontjuk szerint nem felel meg a kérelmezõ bankgarancia-nyilatkozata az ajánlatkérési dokumentációban részletezett tartalomnak, mivel az általa benyújtott bankgarancia a szerzõdés nemteljesítése, vagy a teljesítés megtagadása esetére szólt. Ez a megfogalmazás pedig egy már létrejött szerzõdést feltételez, és annak nemteljesítése esetére nyújt garanciát (ez tulajdonképpen a teljesítési és nem az ajánlati biztosíték). A szerzõdés megkötésének elmulasztása e megfogalmazásban álláspontjuk szerint nem értelmezhetõ, tehát a bankgarancia nem felelt meg a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(4) bekezdésben foglaltak alapján meghatározott ajánlatkérési dokumentációbeli elõírásnak. Ennek megfelelõen ajánlatkérõ jogszerûen nyilvánította a kérelmezõ ajánlatát érvénytelennek.<br>
Egyéb érdekeltek észrevételt nem tettek.<br>
A Döntõbizottság ideiglenes intézkedést nem alkalmazott.<br>
A Döntõbizottság a felek írásbeli és szóbeli nyilatkozatai, illetve az eljárás dokumentumai alapján megállapította, hogy a jogorvoslati kérelem megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja elõírja, hogy érvénytelen az ajánlat, ha az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése elõírja, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A Döntõbizottság megvizsgálta, hogy kérelmezõ ajánlatában lévõ bankgarancia-nyilatkozat megfelel-e a dokumentáció elõírásainak.<br>
Az ajánlatkérõ a dokumentáció 2.4. és 2.4.1. pontjaiban határozta meg az ajánlati biztosítékra vonatkozó nyilatkozat tartalmi elõírásait. Ebben két esetre kért garanciát:<br>
<br>
1. Ha ajánlattevõ az ajánlati kötöttség ideje alatt ajánlatát visszavonja.<br>
<br>
2. Ha ajánlattevõ mulasztásából eredõen a szerzõdés nem jön létre.<br>
Kérelmezõ ajánlatának 20. oldalán található a Posta Bank nyilatkozata. Ez a nyilatkozat két esetre nyújt fedezetet:<br>
<br>
1. Ha kérelmezõ az ajánlati kötöttség ideje alatt ajánlatát visszavonja.<br>
<br>
2. Ha kérelmezõ az ajánlaton alapuló szerzõdést nem teljesíti.<br>
Megállapítható, hogy az ajánlattevõ az 1. pontban írt feltételt a becsatolt nyilatkozata elsõ pontjában teljeskörûen kimeríti.<br>
A 2. pontban írt feltételt kérelmezõ nyilatkozata viszont nem teljesíti sem megszövegezésében, sem tartalmában. Az ajánlatkérõ a 2. pontban arra kért garanciát, hogyha az ajánlattevõ mulasztásából eredõen nem jön létre a szerzõdés. Ezzel szemben kérelmezõ a banki nyilatkozat 2. pontjában arra az esetre nyújt fedezetet, ha a kérelmezõ az ajánlaton alapuló szerzõdést nem teljesíti. Ez pedig az ajánlati felhívástól eltérõen nem ajánlati biztosíték, hanem a teljesítésre vonatkozó garancianyilatkozat. A teljesítési garanciára az ajánlati felhívás 16. G) pontja külön elõírásokat tartalmaz.<br>
Kérelmezõ álláspontja szerint - tekintettel a becsatolt és aláírt szerzõdésre - nem fordulhat elõ, hogy az õ mulasztásából eredõen nem jön létre a szerzõdés.<br>
A Döntõbizottság a szerzõdés létrejötte vonatkozásában osztja az ajánlatkérõ jogi álláspontját, miszerint a kérelmezõ által kitöltött és aláírt csatolt vállalkozási szerzõdés még nem biztosítja a szerzõdés tényleges létrejöttét, mivel annak hatályosulásához egyéb feltételeknek is teljesülniük kell, mint például - többek között - a teljesítési bankgarancia és a felelõsségbiztosítás megkötése. Továbbá a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdésének az elõírása szerint a szerzõdés megkötésének idõpontját az ajánlati felhívásban kell megállapítani azzal, hogy az nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban. Az 1999. szeptember 1-jétõl hatályos törvényi rendelkezés szerint a közbeszerzési eljárást lezáró szerzõdés kizárólag az elõre meghatározott idõpontban megvalósuló szerzõdéskötéssel jöhet létre, az ajánlat (az abban csatolt egyoldalúan aláírt szerzõdés) elfogadása, az ajánlattevõ nyertesként történõ kihirdetése azt még nem hozza létre.<br>
Az elõzõekre tekintettel az ajánlati dokumentációban kiadott szerzõdés csupán tervezetnek minõsülhet és annak aláírása csak a szerzõdéses feltételek tudatosítását célozza. Tehát az a körülmény, hogy az ajánlatban a kérelmezõ a hiányzó adatokat a kiírástól függetlenül kitöltötte, még önmagában nem eredményezhet hatályos szerzõdést.<br>
A 2003. február 21-én megtartott tárgyaláson kérelmezõ elismerte, hogy az általa csatolt vállalkozási szerzõdés 2. sz. melléklete, a felelõsségbiztosítási kötvény és a 3. sz. melléklete, a teljesítési biztosíték nem lett csatolva az ajánlati dokumentációhoz és ezekre a Posta Bank nyilatkozata nem nyújt fedezetet, illetve biztosítékot.<br>
A Posta Bank ajánlati bankgarancia-vállalási nyilatkozata 2. pontjában a kérelmezõtõl kapott írásbeli megbízás alapján az ajánlatkérõ részére benyújtott ajánlatának visszavonása, illetve az ajánlaton alapuló szerzõdés nemteljesítése, vagy a teljesítés megtagadása esetében legfeljebb 3 000 000 Ft, azaz hárommillió forint erejéig vállalt visszavonhatatlan garanciát az ajánlatkérõvel szemben, a 4. pont szerint 2003. március 24-ig.<br>
A Döntõbizottság megjegyzi, hogy a becsatolt banki nyilatkozat teljesítési garanciának sem volt elfogadható, mert a felhívás 16. G) pontja szerint a teljesítési garancia mértéke a bruttó vállalási ár 10%-a, jelen esetben 130 920 596 Ft, ami 13 M Ft, szemben a nyilatkozatban lévõ 3 M Ft-tal, továbbá érvényessége csak 2003. március 24-éig tart, ellentétben a dokumentációban megfogalmazott kötelezõ jótállási idõszak (1 év) lejáratát követõ 30 nappal szemben.<br>
Fentiekbõl következõen a Döntõbizottság megállapítja, hogy ajánlatkérõ helyesen járt el, amikor a becsatolt bankgaranciát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés c) pontja alapján nem fogadta el és az ajánlatot a Kbt. 52. § (1) bekezdése alapján érvénytelennek nyilvánította és az 53. § (2) bekezdésére tekintettel kizárta kérelmezõt az eljárásból.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 5.<br>
<br>
Dr. Szaller Ottó s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>