<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB Bíróság (2480)
</b></h2><FONT size=3><i><u></i></u><br>
Kf.VI.37.306/2001/4.<br>
<br>
A Magyar Köztársaság Legfelsõbb Bírósága a Zafír Kristóf és Partnerei Ügyvédi Iroda (ügyintézõ: dr. Kristóf Tibor ügyvéd, 1139 Budapest, Váci út 85.) által képviselt Révai Nyomda Kft. (1037 Budapest, Kunigunda u. 68.) felperesnek az elsõfokú eljárásban a Ruthner Oszkár közbeszerzési biztos, a másodfokú eljárásban a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2001. január 17. napján kelt 2.K.34.642/2000/3. számú ítélete ellen a felperes által 4. sorszám alatt benyújtott fellebbezés folytán az alulírott napon - tárgyaláson kívül - meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy 15 nap alatt fizessen meg az alperesnek 10 000 (tízezer) Ft fellebbezési eljárási költséget, továbbá az államnak - az illetékhivatal felhívására - 13 500 (tizenháromezer-ötszáz) Ft fellebbezési eljárási illetéket.<br>
Az ítélet ellen további fellebbezésnek helye nincs.<br>
<br>
INDOKOLÁS<br>
<br>
A Magyar Rádió Rt. (a továbbiakban ajánlatkérõ) a Közbeszerzési Értesítõ 2000. április 12-i 15. számában tette közzé az RTV Részletes Magazin nyomtatási és kötészeti munkáinak elvégzésére irányuló felhívását.<br>
Az összességében legelõnyösebb ajánlat kiválasztását megjelölve az ajánlatkérõ dokumentációban adta meg az ajánlat benyújtásához szükséges részletes információkat.<br>
A 2000. május 23-i ajánlattételi határidõre három ajánlat érkezett, amelyek közül ajánlatkérõ 2000. június 7-én a Szikra Lapnyomda Rt. ajánlatát hirdette ki nyertesnek.<br>
A felperesi ajánlattevõ az alperesnél jogorvoslati kérelmet terjesztett elõ, amelyben sérelmezte a felhívástól eltérõ értékelési szempontokat és számítási módokat.<br>
Kifogásolta, hogy az ajánlatkérõ a mûszaki-technikai felszereltségét nem pontozta, fiktív papírárakkal kalkulált költségszámításokat végzett, és a nyertes pályázatára indokolatlan többletpontokat adott.<br>
Állította, hogy ajánlata a nyertesnél kedvezõbb volt, ezért kérte az eljárást lezáró döntés megsemmisítését.<br>
Az alperes a 2000. július 7. napján kelt D.225/10/2000. számú határozatában a felperes jogorvoslati kérelmét elutasította, ugyanakkor megállapította, hogy az ajánlatkérõ megsértette a módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, valamint az 53. § (1) bekezdés a) pontjára figyelemmel az 53. § (2) bekezdését.<br>
Döntése indokolásában kiemelte, hogy a felperest az ajánlati felhívás 11/A. pontjában foglalt <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(6) bekezdés szerinti igazolások hiánya miatt a Kbt. 53. § (1) bekezdés a) pontja alapján az eljárásból ki kellett volna zárni.<br>
A felperes elmulasztotta továbbá a dokumentációban lévõ bankgarancia-vállalás csatolását, ekként ajánlata nem felelt meg a felhívásnak.<br>
Az alperes megállapította, hogy a felperes ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése, 52. § (2) bekezdés d) pontja alapján a Kbt. 53. § (2) bekezdése szerint érvénytelenné kellett volna nyilvánítani.<br>
Rögzítette azt is az alperes, hogy a nyertes ajánlata megfelelt az ajánlati felhívásban és a dokumentációban foglaltaknak, ezért érvényes volt. Mivel az érvénytelen ajánlat nem értékelhetõ, illetve érvényes ajánlattal való összehasonlítása nem lehetséges, így a felperes érvénytelen ajánlata sem lehetett kedvezõbb a nyertes ajánlatánál.<br>
A felperes keresetében az alperes határozatának felülvizsgálatát, hatályon kívül helyezését és az alperes új eljárásra kötelezését kérte. Állította, hogy az alperes döntése jogszabálysértõ, mert az ajánlata nem volt érvénytelen. Érvelése szerint a Munkaerõ-piaci Alappal szemben tartozása van ugyan, de annak teljesítése rendben megtörténik, így ezen téves értelmezés ajánlata érvénytelenségéhez nem vezethetett. Elõadta, hogy bankgaranciát valóban nem csatolt, miután azonban mellékelte saját nyilatkozatát arról, hogy a szükséges célra bankszámláján pénzösszeget különít el, közismert teljesítõképessége, pénzügyi helyzete, piacvezetõ pozíciója miatt további garanciára nem volt szükség.<br>
Az elsõfokú bíróság a felperes keresetét elutasította. Ítélete indokolásában kifejtette, hogy a felperes nem vitatta azt, hogy fizetési kötelezettsége áll fenn a Munkaerõ-piaci Alappal szemben, ezzel ellentétesen nyilatkozott, ugyanakkor és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdését megszegve az alap igazolását nem csatolta.<br>
E kétségtelen tények megdöntésére és a kizárás jogkövetkezményének mellõzésére a felperes kereseti érvelése nem alkalmas.<br>
Az elsõfokú bíróság tehát megállapította, hogy az alperes helyesen ítélte úgy, hogy a felperes ajánlatát ki kellett volna zárni.<br>
Nem vonta kétségbe a felperes azt sem, hogy ajánlatához az elõírásoknak megfelelõ bankgaranciát nem csatolt. Azon nyilatkozata, hogy bankszámláján bizonyos összeget elkülönít, nem helyettesítheti a hiányzó bankgaranciát.<br>
Rámutatott arra is az elsõfokú bíróság, hogy a közismertnek tekintett teljesítõképesség, a pénzügyi helyzet, illetve a piacvezetõi pozíció a garanciális feltételek teljesítése alól felmentést nem adhat.<br>
Az alperes tehát helyesen ítélte meg, hogy a felperes ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 53. § (2) bekezdése szerint érvénytelen volt.<br>
Miután a felperes ajánlatát, minderre tekintettel, ki kellett volna zárni, illetve érvénytelensége miatt érdemben értékelni nem lehetett, az elsõfokú bíróság a felperesnek az ajánlatok összehasonlítását sérelmezõ kifogását már nem vizsgálta.<br>
Az elsõfokú bíróság ítélete ellen a felperes fellebbezett, annak megváltoztatását, és a keresetének megfelelõ döntés meghozatalát kérte.<br>
Álláspontja szerint az 1991. évi IV. törvény 42. §-a szerint a munkaadó (azaz a felperes) a Munkaerõ-piaci Alap javára fizetendõ járulékokat "közvetlenül fizeti be az állami adóhatóságnál kezelt számlára". Ez azt jelenti, hogy a járulékokat a felperes jogszabályi rendelkezés alapján nem a Munkaerõ-piaci Alap felé fizeti meg, hanem azt az APEH számára utalja át.<br>
Ennek megfelelõen a felperes joggal és megalapozottan jelenthette ki, hogy neki a Munkaerõ-piaci Alap felé jogszabály alapján közvetlen fizetési kötelezettsége nincs. Kifogásolta a felperes, hogy az elsõfokú ítélet az ajánlatkérõ törvénysértéseivel érdemben nem is foglalkozott arra hivatkozva, hogy a felperes ajánlatát ki kellett volna zárni. Így az elsõfokú bíróság a felperes ajánlatának érvénytelenségébõl kiindulva érdemi, a közbeszerzési eljárás törvényességét és szabályosságát vizsgáló eljárást nem folytatott le. Álláspontja szerint ugyanis a Kbt. jogszabályhelyének szigorú, de mindhárom pályázóra egyenrangúan kiterjedõ értelmezése esetén mindhárom jelentkezõ pályázatát érvénytelennek kellett volna minõsíteni (vagy egyenlõ mérce esetén mindhárom érvényes) jogszabálysértõ kizárólag az egyik pályázó ajánlatának kiemelése, és ennek minõsítése. Elõadta, hogy az elsõfokú bíróság ítélete kizárta a felperes jogorvoslati lehetõségét a közbeszerzési eljárás egészére és érdemére nézve, a felperes vélt vagy valós ajánlati érvénytelenségére hivatkozva. Ez a Kbt. 89. § (1) bekezdésébe ütközött, az elsõfokú ítélet jogszabálysértõ módon nem vizsgálta a közbeszerzési eljárás egészét és törvénysértéseit.<br>
Az alperes fellebbezési ellenkérelme az elsõfokú ítélet helybenhagyására irányult.<br>
A fellebbezés nem alapos.<br>
A Legfelsõbb Bíróság álláspontja szerint az elsõfokú bíróság az ügy elbírálásához szükséges mértékben feltárta, és ítélete indokolásában részletesen rögzítette az ügyben irányadó tényállást, továbbá abból helyes jogi következtetést vont le.<br>
Helyesen állapította meg az elsõfokú bíróság, hogy a felperes ajánlata olyan hiányosságokban szenvedett, amely az ajánlat érvénytelenségét vonta maga után. Az a körülmény, hogy a Munkaerõ-piaci Alap javára fizetendõ járulékokat az APEH-en keresztül kell a munkaadónak megfizetni, nem érinti azt a tény, hogy a munkaadónak - jelen esetben a felperesnek - jogszabály alapján fennálló fizetési kötelezettsége van a Munkaerõ-piaci Alappal szemben. Az ajánlatkérõ az ajánlati felhívás 11/A. pontjának (3) bekezdésében elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(6) bekezdésében meghatározott nyilatkozatokat és igazolásokat csatolni kell.<br>
A felperes az ajánlatában úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése értelmében a Munkaerõ-piaci Alappal szemben jogszabály alapján fizetési kötelezettsége nem áll fenn. Nem csatolta azonban a felperes az Alap igazolását arról, hogy egy éven túli tartozása nincs.<br>
A foglalkoztatás elõsegítésérõl és a munkanélküliek ellátásáról szóló 1991. évi IV. törvény 40-42. §-ai írják elõ a munkaadók és a munkavállalók részére az adók módjára beszedhetõ munkaadói és munkavállalói járulék, valamint a rehalibitációs hozzájárulás megfizetésének kötelezettségét, melyek a Munkaerõ-piaci Alap bevételét képezik. A szakképzési hozzájárulásról és a szakképzés fejlesztésének támogatásáról szóló 1996. év LXXVII. törvény 2. §-a rendelkezik szintén a Munkaerõ-piaci Alap bevételét képezõ szakképzési hozzájárulás fizetésére kötelezettek körérõl. Ezen jogszabályok alapján megállapítható, hogy a felperesnek, mint munkaadónak, a Munkaerõ-piaci Alappal szemben jogszabályon alapuló fizetési kötelezettségei vannak. Az ezzel ellentétes felperesi nyilatkozat tehát nem helytálló. A fizetési kötelezettség teljesítési módja - az APEH számára történõ átutalás - úgy a kötelezettség fennállta, mint a tényleges címzett tekintetében, indifferens.<br>
Az ajánlati dokumentációban az ajánlatkérõ elõírta, hogy az ajánlati árakat úgy kell megadni, hogy azok a 2000. évi teljesítés során rögzítettek, a 2001. és a 2002. évekre vonatkozóan pedig az érvényesíteni kívánt árképzési módszert tartalmazzák. Elõírás volt az is, hogy az ajánlathoz csatolni kell a dokumentáció 5. számú melléklete szerinti tartalmú bankgarancia-vállalásra vonatkozó nyilatkozatot. A felperes ajánlatában ezen kötelezettségének nem tett eleget, tehát ajánlata nem felelt meg az ajánlati felhívásnak, ebbõl következõen érvénytelen volt.<br>
Helytállóan hivatkozott az elsõfokú bíróság - az alperessel egyezõen - arra, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának megsértésével járt el, vele szemben tehát az 53. § (2) bekezdése szerinti jogkövetkezményt kellett volna alkalmazni.<br>
A fentiekbõl következõen megalapozottan értékelte tehát az elsõfokú bíróság a felperesi ajánlat érvénytelenségét. Ennélfogva azt a nyertes ajánlatnál kedvezõbbnek minõsíteni logikai lehetetlenség. Az alperes határozatában a harmadik ajánlattevõ - az Egri Nyomda Kft. - ajánlata tekintetében is állapított meg érvénytelenségi okot, ez azonban a pályázati döntést nem érintette. Az ajánlatkérõ az összességében legelõnyösebb érvényes ajánlatot hirdette ki nyertesnek, így az eljárást lezáró döntése nem volt jogszabálysértõnek tekinthetõ. A közbeszerzési eljárás során  - az érvénytelennek nyilvánítás hiányában megnyilvánuló eljárási szabálysértések - figyelemmel a Legfelsõbb Bíróság Közigazgatási Kollégiumának 31. számú állásfoglalásában foglaltakra is - nem minõsültek olyan súlyú, az ügy érdemi elbírálására kiható eljárási jogszabálysértésnek, amelyek a határozat hatályon kívül helyezését indokolttá, és megalapozottá tették volna.<br>
A felperes érvényes ajánlat benyújtása esetén igényelhette volna annak a nyertes pályázattal való összehasonlítását, az ajánlatkérõ döntése jogszerûségének vitatása során. Hiányosan benyújtott ajánlat és a valóságnak meg nem felelõ adatszolgáltatás miatt azonban az ajánlatot érvénytelennek kellett tekinteni.<br>
Egyetértett tehát a Legfelsõbb Bíróság az elsõfokú bíróság azon jogi álláspontjával, hogy a nyertes ajánlatával szemben felhozott felperesi kifogások további vizsgálata szükségtelen.<br>
Minderre tekintettel a Legfelsõbb Bíróság megállapította, hogy az elsõfokú bíróság jogszerûen döntött a kereset elutasításáról, ezért ítéletét a Pp. 253. § (2) bekezdése alapján helybenhagyta.<br>
A fellebbezési eljárásban felmerült alperesi perköltség megfizetésére a Legfelsõbb Bíróság a felperest a Pp. 78. § (1) bekezdés szerint kötelezte.<br>
A tárgyi illetékfeljegyzési jog folytán le nem rótt fellebbezési eljárási illeték viselésére a felperes a 6/1986. (VI. 26.) IM rendelet 13. § (2) bekezdésének megfelelõen köteles.<br>
<br>
Budapest, 2003. február 13.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Hajnal Péter s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>