<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2436)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.39/8/2003.<br>
<br>
Tárgy: a Sodexho Mo. Kft. jogorvoslati kérelme a Budapest XI. Ker. Önkormányzat GAMESZ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Ferenczi Gábor ügyvéd (1026 Budapest, Kelemen L. u. 2/3.) által képviselt Sodexho Magyarország Kft. (1115 Budapest, Etele u. 68., a továbbiakban: kérelmezõ) jogorvoslati kérelmének - melyet a Budapest Fõváros XI. Kerületi Önkormányzat Gazdasági Mûszaki Ellátó Szolgálat (1116 Budapest Bükköny u. 2-4., a továbbiakban: ajánlatkérõ) az ajánlatkérõ részben önállóan gazdálkodó költségvetési intézményeiben az étkeztetési szolgáltatás ellátása tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére tekintettel a 60. § (1) bekezdés b) pontját. A jogsértés miatt a Döntõbizottság megsemmisíti ajánlatkérõnek az eljárás eredménytelenségét kimondó döntését, és 2 000 000 Ft, azaz kettõmillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. október 24-én megjelent számában a rendelkezõ részben megjelölt szolgáltatás 2003. január 1-jétõl 2007. december 31-ig történõ ellátására vállalkozási szerzõdés megkötése céljából.<br>
Az ajánlattevõ pénzügyi, gazdasági és mûszaki alkalmassága igazolására - többek között - elõírta a következõ iratok csatolását:<br>
- a számlavezetõ pénzintézet 30 napnál nem régebbi nyilatkozatának eredeti vagy közjegyzõ által hitelesített másolati példánya, melynek tartalmaznia kell:<br>
- mióta vezeti az ajánlattevõ számláját,<br>
- fizetési kötelezettségének pontosan eleget tesz-e,<br>
- számláján 1 éven belül sorban állás volt-e,<br>
- az elõzõ 2 évi gazdálkodást bemutató mérleg és eredménykimutatás (egyszerûsített mérleg, beszámoló és konszolidált mérleg),<br>
- az elõzõ 2 év teljes forgalmáról, ugyanezen idõszakban a közbeszerzés tárgyának forgalmáról szóló nyilatkozat,<br>
- a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsítása.<br>
Az elbírálási szempont az összességében legelõnyösebb ajánlat volt, az elsõ bírálati részszempont elsõ alszempontja "a felelõsségbiztosítás és annak garanciái a szolgáltatás tárgyára vonatkozó felelõsségbiztosítási összeg nagysága" volt.<br>
A december 4-i ajánlattételi határidõre a kérelmezõ, a Pensio 17 Kft., a P. Dussmann Kft., a Junior Rt. és az Elamen Rt. nyújtott be ajánlatot.<br>
A Junior Rt. és az Elamen Rt. az ajánlatkérõ részére 2003. január 13-án, illetõleg január 14-én megküldött levelükkel ajánlatukat visszavonták.<br>
Ajánlatkérõ december 13-án az eredményhirdetést 30 nappal elhalasztotta. A 2003. január 16-án tartott eredményhirdetésen a közbeszerzési eljárás eredménytelenségét hirdette ki, arra hivatkozva, hogy két ajánlattevõ visszavonta ajánlatát, a többi ajánlat pedig érvénytelen.<br>
Kérelmezõ ajánlata érvénytelenségét illetõen a következõkre hivatkozott:<br>
- a 43. § szerinti nyilatkozat hiányos,<br>
- az Országos Atomengergia Hivatal igazolása hiányzik és nem nyilatkozott arról, hogy a hatálya alá tartozik; arról sem, hogy nem tartozik a hatálya alá,<br>
- a Budapest Bank Debrecen nyilatkozata szerint egy hónapot meghaladó sorban állása nem volt, rövidebb sorban állásról nincs nyilatkozat,<br>
- csak 2001. január 1.-augusztus 31. idõintervallum évközi mérlegét csatolta,<br>
- a minõségbiztosítási rendszer tanúsítását az ajánlat nem tartalmazza,<br>
- a biztosítási kötvénybõl nem deríthetõ ki egyértelmûen és összehasonlítható módon a felelõsségbiztosítás és annak garanciái a szolgáltatás tárgyára vonatkozóan, ezért ez a részszempont nem értékelhetõ.<br>
Kérelmezõ 2003. január 28-án jogorvoslati kérelmet terjesztett elõ a Döntõbizottsághoz. Kérte az ajánlata érvénytelenségét kimondó döntés megsemmisítését. Kifogásolta az eljárás eredménytelenné nyilvánítását, valamint azt, hogy a Junior Rt. és az Elamen Rt. jogszerûtlenül visszavonta ajánlatát és ajánlatkérõ elfogadta ezen ajánlatok visszavonását.<br>
Ajánlatkérõ észrevételében és a jogorvoslati eljárásban tartott tárgyaláson kérte a jogorvoslati kérelem elutasítását. Elõadta, hogy döntése jogszerû volt, és egyébként is indokolttá vált egy új közbeszerzési eljárás kiírása, melyben változik a beszerzés tárgya, ugyanis csökken az ellátandó intézmények száma.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
Kérelmezõ kérelme lényegében arra irányul, hogy a Döntõbizottság állapítsa meg, miszerint az eljárás eredménytelenné nyilvánításának feltételei nem álltak fenn; részben azért, mert nem a két ajánlattevõ ajánlata visszavonásának elfogadása nem volt jogszerû, másrészt azért, mert volt érvényes ajánlat, nevezetesen az õ ajánlata.<br>
Kérelmezõnek a két ajánlat visszavonására vonatkozó kifogása nem helytálló. Az ajánlattevõ ajánlattételi kötöttségét a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. és</a> 50. §-a szabályozza.<br>
"49. § (1) Az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát.<br>
(2) Az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
50. § (1) Az ajánlati kötöttség az ajánlattételi határidõ lejártával kezdõdik.<br>
(2) Az ajánlattevõ az ajánlati felhívásban meghatározott eredményhirdetési idõpontot követõen legalább harminc - építési beruházás esetén hatvan - napig kötve van ajánlatához, kivéve ha az ajánlatkérõ úgy nyilatkozott, hogy egyik ajánlattevõvel sem kíván szerzõdést kötni."<br>
Az ajánlattevõ ajánlati kötöttsége két elembõl áll: az ajánlat visszavonásának és az ajánlat módosításának tilalmából.<br>
Az ajánlat - tilalom ellenére történõ - módosításának az a jogkövetkezménye, hogy ajánlatkérõ a módosítást az ajánlat értékelésekor nem veheti figyelembe, ha ezt mégis megteszi, akkor az értékelés jogsértõ.<br>
Az ajánlat visszavonása abszolút értelemben nem tiltható meg, senkit sem lehet arra kényszeríteni, hogy (nyertessége esetén) szerzõdést kössön az ajánlatkérõvel. Az ajánlatát a tilalmi idõszak alatt visszavonó ajánlattevõvel szemben a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(4) bekezdése az ajánlati biztosíték elvesztése jogkövetkezményt fûzi.<br>
Ajánlatkérõ tehát nem járt el jogsértõen a visszavonások elfogadásával. Ezért a Döntõbizottság a kérelmezõ ez irányú kifogását elutasítja.<br>
A közbeszerzési eljárás eredménytelenné nyilvánítása jogszerûségének kérdését így az dönti el, hogy az érvénytelenné nyilvánított ajánlatok közül van-e olyan ajánlat, amelyre nézve ajánlatkérõ jogsértõen mondta ki az érvénytelenséget.<br>
Az érvénytelenné nyilvánítást csak a kérelmezõ sérelmezte, így a Döntõbizottság a kérelmezõ ajánlatát vizsgálta meg annak eldöntésére, hogy az érvénytelenné nyilvánítás indokai helytállóak-e.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A kiírás nem tartalmazott formai elõírást ezen nyilatkozat megtételének mikéntjére nézve, ezért az ajánlat tartalmából kiindulva kell vizsgálni azt. Kérelmezõ ajánlata tartalmazta a kért ellenszolgáltatás összegét, az ajánlat 15. oldalán lévõ nyilatkozat kitért a felhívás feltételeinek elfogadására, a 69. oldalon lévõ szerzõdéstervezet útján kérelmezõ vállalta a szerzõdés teljesítését. A jogorvoslati eljárásban tartott tárgyaláson ajánlatkérõ nem tudta meghatározni, hogy mely kérdésben való nyilatkozattételt hiányolja.<br>
A Döntõbizottság megállapítja, hogy ez az érvénytelenségi indok nem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése alapján az ajánlattevõnek írásbeli nyilatkozatot kell csatolnia arra nézve, hogy az elkülönített állami pénzalapok közül melyik irányában áll fenn jogszabály alapján fizetési kötelezettsége. A (6) bekezdés szerint csak azon alap kezelõjétõl kell igazolást csatolni, amellyel szemben ajánlattevõnek vagy alvállalkozójának fizetési kötelezettsége van.<br>
Kérelmezõ ajánlata 20. oldalán csatolta a nyilatkozatot, miszerint a Munkaerõ-piaci Alap felé áll fenn fizetési kötelezettsége, ebbõl következik, hogy az Országos Atomenergia Hivatal felé nem. A "Mellékletek" között csatolva van a Fõvárosi Munkaügyi Központ és az APEH Dél-Budapesti Igazgatósága igazolása arra vonatkozóan, hogy kérelmezõnek tartozása nincs.<br>
A Döntõbizottság megállapítja, hogy az érvénytelenségi indok nem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az ajánlati felhívás 11. a) pontja elsõ bekezdése szerint a számlavezetõ pénzintézet nyilatkozatának azt kellett igazolnia, hogy az ajánlattevõ pontosan eleget tesz-e fizetési kötelezettségének, és így a számláján egy éven belül sorban állás nem volt.<br>
A Budapest Bank Rt. debreceni fiókjának nyilatkozata szerint a kérelmezõ "fizetési kötelezettségének idõben eleget tett", "egy hónapot meghaladó sorban álló tétele nem volt."<br>
A "fizetési kötelezettségének idõben eleget tett" szövegbõl következik, hogy a számonkérési idõszakban kérelmezõnek sorban álló tétele nem volt, mert a pénzintézet csak azon hitelezõk felé fennálló fizetési kötelezettségeket "állítja sorba", melyek teljesítésére nincs fedezet.<br>
Kétségtelen, hogy a pénzintézeti igazolás tartalmazza az "egy hónapot meghaladó sorban álló tétele nem volt" szöveget is. Mivel azonban ajánlatkérõ az igazolás formáját nem határozta meg, azt tartalma szerint kell értelmezni.<br>
A Döntõbizottság megállapítja, hogy az érvénytelenségi indok nem helytálló.<br>
A felhívás alapján az elõzõ kétévi gazdálkodást bemutató mérleget és eredménykimutatást kellett csatolnia az ajánlattevõnek. Ajánlatkérõ azt nem határozta meg (és az esélyegyenlõség sérelme nélkül nem is határozhatta meg), hogy az elõzõ két év alatt az elõzõ két naptári évet vagy üzleti évet érti-e.<br>
A számvitelrõl szóló 2000. évi C. törvény (Szv. tv.) 11. § (2) bekezdése - meghatározott feltételek fennállása esetén - lehetõvé teszi a gazdálkodó szervek részére hogy üzleti évük eltérjen a naptári évtõl.<br>
A naptári és az üzleti év idõtartama 12 hónap, azonban a 11. § (6) bekezdés szerint ez az idõtartam 12 hónapnál rövidebb idõtartamú lehet a naptári évtõl eltérõ üzleti évre való áttétérés évében.<br>
Az Szv. tv. 153. §-a alapján a jogosult testület által elfogadott, a könyvvizsgálói záradékot is tartalmazó mérleget az adott üzleti év mérlegfordulónapjától számított 150 napon belül kell a cégbíróságnál letétbe helyezni.<br>
Kérelmezõ 2001. január 1-jétõl hatályba lépett Szv. tv. 11. §-ában foglalt lehetõség alapján élt az üzleti év választása lehetõségével az üzleti év fordulónapjául augusztus 31-ét választotta. Az üzleti évre való áttérés tényét ajánlatában ismertette.<br>
A 2002. december 4-i ajánlattételi határidõ napján a 2002. szeptember 1-jétõl 2003. augusztus 31-ig terjedõ második üzleti évre az Szv. tv. rendelkezései szerint kérelmezõnek még nem kellett rendelkeznie a jogosult testület által elfogadott és könyvvizsgálói záradékot is tartalmazó, ún. autentikus mérleggel.<br>
Mivel kérelmezõ az Szv. tv. rendelkezése folytán jogszerûen nem rendelkezett még ilyen mérleggel - erre nézve jegyzõkönyvi nyilatkozatot is tett -, annak csatolására sem volt köteles.<br>
Kérelmezõ tehát jogszerûen járt el, amikor az elõzõ 2 év mérlegeként a 2000-es naptári év és a 2000. december 31-tõl 2001. augusztus 31-ig terjedõ, az Szv. tv. 11. § (6) bekezdése szerinti egy évnél rövidebb idõtartamú üzleti év mérlegét csatolta ajánlatához.<br>
A Döntõbizottság megállapítja, hogy kérelmezõ ajánlata a csatolandó mérlegeket tekintve megfelelt az ajánlati felhívásban elõírtaknak, ezért az érvénytelenítés indoka nem helytálló.<br>
A kérelmezõ ajánlata 49. oldalán bemutatta az ISO 9002 minõségbiztosítási rendszerét, valamint utalt arra, hogy a HACCP minõségbiztosítási rendszer 2002. évben valamennyi konyhájában, éttermében bevezetésre kerül. Ajánlatához csatolta a tanúsító által 2000. június 9-én kiállított ISO 9002:1994. minõségi szabványnak való megfelelésrõl szóló tanúsítványt.<br>
A Döntõbizottság megállapítja, hogy az érvénytelenítési indok nem helytálló.<br>
Ajánlatkérõ a kiírásban nem határozta meg, hogy ajánlattevõ a felelõsségbiztosítással való rendelkezése tényét és annak terjedelmét milyen módon igazolja. Mivel az egyik bírálati alszempont a "felelõsségbiztosítás és annak garanciái, a szolgáltatás tárgyára vonatkozó felelõsségbiztosítási összeg nagysága" volt, az ajánlattevõnek igazolnia kellett az ezzel való rendelkezését. Kérelmezõ ajánlata 10. és 50. oldalán ismertette, hogy milyen felelõsségbiztosítása van, valamint azt is, hogy nemzetközi biztosításifedezet-igazolása mely káresetekre nézve milyen összegû fedezetekrõl szól. Az ajánlat "Mellékletek" fejezete tartalmazza a biztosítási igazolást és a biztosítási fedezetigazolást.<br>
A Döntõbizottság megállapítja, hogy az érvénytelenségi indok nem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése taxatív módon felsorolja az ajánlat érvénytelenítésének indokait, az (1) bekezdés értelmében ezen indokok alapján állapíthatja meg ajánlatkérõ az ajánlat érvénytelenségét.<br>
Az ajánlatkérõ által közölt indokok a d) pont esetkörébe esnek, miszerint az ajánlat "nem felel meg az ajánlati felhívásban, illetõleg a dokumentációban meghatározott feltételeknek".<br>
A Döntõbizottság megállapította, hogy ajánlatkérõ általa kérelmezõ ajánlata érvénytelenségére felhozott tények nem állnak fenn, ezért ajánlatkérõ jogszerûtlenül nyilvánította a kérelmezõ ajánlatát érvénytelennek. Ajánlatkérõ ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
Ajánlatkérõ azzal az indokkal nyilvánította eredménytelennek a közbeszerzési eljárást, hogy két ajánlattevõ visszavonta az ajánlatát, a többi ajánlat pedig érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése taxatív módon felsorolja, hogy mely feltételek megléte esetén lehet a közbeszerzési eljárást eredménytelennek nyilvánítani.<br>
Az ajánlatkérõ által hivatkozott indok a b) pont szerinti esetkörbe esik, miszerint "kizárólag érvénytelen ajánlatok érkeztek".<br>
A Döntõbizottság megállapítása szerint a kérelmezõ ajánlata érvényes, azaz a közbeszerzési eljárásban van érvényes ajánlat.<br>
A Döntõbizottság megállapította, hogy ajánlatkérõ a közbeszerzési eljárás eredménytelenné nyilvánítása által megsértette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontját.<br>
Ajánlatkérõ a tárgyaláson hivatkozott arra, hogy új közbeszerzési eljárást kell kiírnia, mert csökken az ellátandó létesítmények száma.<br>
A Döntõbizottság rámutat arra, hogy a beszerzés tárgyának változása nem menti fel ajánlatkérõt a jelen közbeszerzési eljárás jogszerû lefolytatása kötelezettsége alól. A beszerzés tárgyában bekövetkezett változás kezelésére a Kbt. meghatározza a törvényes eszközöket, a beszerzési igény elõrelátó, pontos felmérése körében elkövetett mulasztását ajánlatkérõ nem küszöbölheti ki jogsértés útján.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d), f) és h) pontja szerint rendelkezett.<br>
A jogsértés miatt a Döntõbizottság megsemmisítette ajánlatkérõnek az eljárás eredménytelenségét kimondó döntését, és 2 000 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén a bírság kiszabása kötelezõ. A (4) bekezdés értelmében a bírság összege minimum 1 000 000 Ft, maximum a közbeszerzés értékének 30%-a.<br>
A közbeszerzés értéke, a kérelmezõ ajánlati ára nettó 323,2 millió Ft, így a bírság mértéke 0,6%.<br>
A bírság mértékének megállapításánál a Döntõbizottság tekintettel volt arra, hogy a beszerzés magas értéke folytán alacsonyabb százalékos mértékû bírság is alkalmas a jogkövetkezmény rendeltetése eléréséhez, valamint arra, hogy az eljárást lezáró döntés megsemmisítése következtében a jogsértés kiküszöbölhetõ lesz.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. február 26.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>