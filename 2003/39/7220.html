<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI ÍTÉLÕTÁBLA (7220)
</b></h2><FONT size=3><i><u></i></u><br>
<br>
3.Kpkf.50.162/2003/2.<br>
<br>
A Fõvárosi Ítélõtábla dr. Molnár Zoltán ügyvéd (6721 Szeged, József A. sgt. 4. ) által képviselt Szeged Megyei Jogú Város Önkormányzata (6720 Szeged, Széchenyi tér 10.) I. r. és dr. Bartha László szegedi lakos (6722 Szentháromság u. 8.) II. r. felpereseknek a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen - közbeszerzési ügyben hozott közigazgatási határozat felülvizsgálata iránt indított perében a Fõvárosi Bíróság 2002. október hó 11. napján kelt 13.K.31.503/2002/4. számú végzése ellen a felperesek által 5. sorszám alatt elõterjesztett fellebbezés folytán - tárgyaláson kívül - meghozta az alábbi<br>
<br>
VÉGZÉST:<br>
<br>
A Fõvárosi Ítélõtábla az elsõfokú bíróság végzését helybenhagyja.<br>
Kötelezi az I-II. r. felpereseket, hogy egyetemlegesen fizessenek meg az alperesnek 10 000 (tízezer) forint másodfokú eljárási költséget.<br>
A le nem rótt fellebbezési illetéket az állam viseli.<br>
Ez ellen a végzés ellen fellebbezésnek nincs helye.<br>
<br>
INDOKOLÁS<br>
<br>
A felperesek az általuk 2002. február 28-án átvett D.16/17/2002. számú határozat felülvizsgálata iránt a Fõvárosi Bíróságnál nyújtottak be keresetlevelet, melyet az elsõfokú bíróság a polgári perrendtartásról szóló 1952. évi III. tv. (továbbiakban: Pp.) 130. § (1) bekezdés h) pontja alapján, elkésettség miatt elutasított.<br>
Indokolásában kifejtette, hogy a felperesek a keresetlevelet közvetlenül a Fõvárosi Bírósághoz terjesztették elõ, amely intézkedése folytán az alperes által 2002. április 9-én érkeztetett kereset a kereset indításra nyitva álló határidõn túl került - benyújtásra.<br>
A felperesek törvényes határidõn belül elõterjesztett fellebbezésükben a végzés hatályon kívül helyezését kérték azzal, hogy a keresetlevelet a hatáskörrel és illetékességgel rendelkezõ bíróságnál nyújtották be, így az szabályszerûen elõterjesztettnek tekintendõ.<br>
Az alperes érdemi ellenkérelmében a végzés helybenhagyását indítványozta, utalva arra, hogy a közbeszerzésekrõl szóló 1995. évi XL. törvény (továbbiakban: Kbt.) rendelkezése alapján a keresetlevelet az alperesnél kellett volna a jogszabály által elõírt határidõben benyújtani.<br>
A fellebbezés - az alábbiak szerint - alaptalan.<br>
A Kbt. XII. - a bírósági eljárásra vonatkozó - fejezetének 89. § (3) bekezdése akként rendelkezik, hogy a Pp. XX. fejezetének rendelkezéseit a törvény 90-93. §-a szerinti eltérésekkel kell alkalmazni. Ilyen eltérést tartalmaz a Kbt. 90. § (1) bekezdése is mind a kereset elõterjesztésének határidejére, mind annak helyére vonatkozóan. Így a törvény kógens rendelkezése folytán szabályszerûen elõterjesztett keresetlevélnek csak az alpereshez határidõben benyújtott keresetlevél tekinthetõ.<br>
Ennél fogva helyesen állapította meg az elsõfokú bíróság, hogy a 2002. április 9-én az alperes által érkeztetett keresetlevél a 2002. március 18-án lejárt keresetindítási határidõn túl elkésetten került elõterjesztésre, melynek törvényes jogkövetkezménye a keresetlevél idézés kibocsátása nélküli elutasítása.<br>
Mindezekre figyelemmel a másodfokú bíróság az elsõfokú bíróság végzését a Pp. 259. § folytán alkalmazandó Pp. 253. § (2) bekezdése alapján helybenhagyta.<br>
Az alperes költségének viselésére a felperesek a Pp. 78. § (1)-(2) és a 79. § (1) bekezdése alapján kötelesek.<br>
Személyes illetékmentesség folytán a le nem rótt fellebbezési illetéket a költségmentességrõl szóló 6/1986. (VI. 26.) IM rendelet 14. § alapján az állam viseli.<br>
<br>
Budapest, 2003. év augusztus 13.<br>
<br>
Dr. Sára Katalin s. k.,	Dr. Szõke Mária s. k.,<br>
a tanács elnöke	elõadó bíró<br>
<br>
Dr. Páldy Zsuzsanna s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>