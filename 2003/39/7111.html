<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7111)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.369/14/2003.<br>
<br>
Tárgy: a DÉLSZAK '96 Kft. jogorvoslati kérelme a Tessedik Sámuel Fõiskola közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DÉLSZAK '96 Szakipari és Segédipari Gyártó- és Kivitelezõ Kft. (6721 Szeged, Bocskai u. 10-12., képviseli: dr. Gyõry András ügyvéd, 6720 Szeged, Széchenyi tér 5., a továbbiakban: kérelmezõ) kérelmét, melyet a Tessedik Sámuel Fõiskola (5540 Szarvas, Szabadság u. 3., képviseli: dr. Lengyel Albert ügyvéd, 5540 Szarvas, Vajda P. u. 8/4., a továbbiakban: ajánlatkérõ) "a TSF Mezõgazdasági Víz- és Környezetgazdálkodási Fõiskolai Kar ötszintes épületének részleges elektromos felújítása, II. ütem" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2003. június 11-én tette közzé ajánlati felhívását nyílt eljárásra a K. É. 24. számában 4125/2003. sz. alatt a rendelkezõ részben meghatározott tárgyban. A 2. b) pont szerint az ajánlat tárgyát képezõ szerzõdés: vállalkozási szerzõdés. A beszerzés mennyisége a 3. a) pontban került meghatározásra az alábbiak szerint: TSF Mezõgazdasági Víz- és Környezetgazdálkodási Fõiskolai Kar ötszintes épületének részleges elektromos felújítása: II. ütem, I. emelet, földszint és lépcsõház (1600 m2).<br>
Az ajánlatkérõ a részajánlattételt a 3. c) pontban, míg a többváltozatú ajánlattétel lehetõségét a 14. pontban kizárta. A felhívás 4. pontja szerint a teljesítés határideje, illetve a szerzõdés idõtartama: 2003. augusztus 19.<br>
Az ajánlatkérõ a 11. a) pontjában elõírta az ajánlattevõk pénzügyi, gazdasági és mûszaki alkalmassága igazolására kért adatokat és tényeket. A 11. b) pont tartalmazta az ajánlattevõ szerzõdés teljesítésére alkalmatlanná minõsítésének szempontjait.<br>
Az ajánlati felhívás 13. a) pontja szerint az ajánlatok elbírálásának szempontja az összességében legelõnyösebb ajánlat volt, melynek elbírálási részszempontjait és a hozzájuk rendelt ponthatárokat és súlyszámokat az ajánlatkérõ meghatározta, illetõleg a bírálati módszert is, mely az egyenes arányosság volt.<br>
A 16. pont (egyéb információk) között az ajánlatkérõ elõírta a 7. bekezdésben, hogy az ajánlatnak tartalmaznia kell az ajánlattevõ felelõsségbiztosítására vonatkozó dokumentumok másolatát.<br>
Az ajánlatkérõ dokumentációt is bocsátott az ajánlattevõk rendelkezésére, melynek megvásárlása az érvényes ajánlattétel feltétele volt.<br>
A dokumentáció tartalmazta az útmutatót az ajánlattevõk részére. Abban elõírásokat tett az ajánlatok benyújtásának módjára, az ajánlatok összeállítására, az ajánlat tartalmára vonatkozóan (a 4.15. pontban az ajánlatevõ felelõsségbiztosítására vonatkozó dokumentumok másolatával kapcsolatos elõírás szerepelt), meghatározta a szerzõdéses feltételeket és mellékleteket csatolt (kiviteli tervdokumentáció, árazatlan tételes költségvetés, melyet kitöltve az ajánlathoz csatolni kell).<br>
Az ajánlatkérõ az ajánlattételi szakaszban a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdés szerinti tájékoztatást a Zombori Villép Kft. részére az ajánlathoz mellékelendõ éves beszámolóhoz kapcsolandó könyvvizsgálati jelentéssel kapcsolatban megadta.<br>
Az ajánlatkérõ 2003. június 27-én helyszíni bejárást tartott, az ott felmerült kérdésekre adott válaszokat az ajánlattevõknek megküldte.<br>
Az ajánlattételi határidõ 2003. július 7-én volt, melyre a kérelmezõ, az Õrvéd Kft., a Zombori Villép Kft., a Fõszer Elektroprofil Kft., a Mech-Vill System Kft. és az Épvillszer Kft. nyújtotta be ajánlatát.<br>
A kérelmezõhöz a napi 5 millió Ft késedelmi kötbér vállalásával kapcsolatban az ajánlatkérõ a vállalás reális voltára vonatkozó kérdést intézett, melyre a kérelmezõ a gyakorlatra hivatkozással a választ megadta.<br>
Az ajánlatkérõ megbízásából eljáró Elektroplant Bt. 2003. július 9-én megadta az ajánlatokra vonatkozó szakvéleményét, majd az ajánlatkérõ bíráló bizottsága 2003. július 11-én állította össze döntés-elõkészítõ javaslatát. Eszerint az Õrvéd Kft. ajánlata érvénytelen a költségvetés beárazásának hiánya miatt, a kérelmezõ ajánlata pedig azért, mivel nem csatolta az ajánlati felhívás 16. pont 9. bekezdése szerinti, illetve az ajánlati dokumentáció 4.15. pontja szerinti felelõsségbiztosítására vonatkozó dokumentumot. Az eljárás nyerteseként a Mech-Vill System Kft.-t javasolták.<br>
A 2003. július 14-i eredményhirdetésen a Mech-Vill System Kft.-t hirdették ki nyertesként és az Õrvéd Kft., valamint a kérelmezõ ajánlatát érvénytelennek nyilvánították a fenti indokok alapján. A jelenlévõknek az összegzést egyidejûleg átadták, majd az összes ajánlattevõnek megküldték.<br>
Ajánlatkérõ a vállalkozási szerzõdést az ajánlati felhívásban meghatározott idõpontban megkötötte.<br>
A kérelmezõ 2003. július 16-án terjesztette elõ 2003. július 18-án érkeztetett jogorvoslati kérelmét, melyben kérte, hogy a Döntõbizottság semmisítse meg ajánlatkérõ eljárást lezáró és a kérelmezõ ajánlatát érvénytelenné nyilvánító döntését, állapítsa meg a jogsértést, marasztalja a jogsértõt a költségekben, valamint hozzon ideiglenes intézkedést és tiltsa meg a vállalkozási szerzõdés megkötését.<br>
Kérelme indokaként elõadta, hogy álláspontja szerint ajánlatkérõ jogsértõen nyilvánította érvénytelennek az ajánlatát abból az okból, hogy nem csatolt az ajánlati felhívásban kért felelõsségbiztosításra vonatkozó dokumentumot. A biztosítótársaságok a vállalkozói szerzõdést megelõzõen nem kötnek építési, szerelési biztosítást, ezért annak csatolására az ajánlati szakaszban nem kerülhet sor. Feltehetõen a többi ajánlattevõ sem volt képes ezt az ajánlatkérõi feltételt teljesíteni, kérte e körben a többi ajánlat vizsgálatát is. A <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdése szerint is az építési beruházásra vonatkozó közbeszerzési eljárás nyertese köteles csak a megfelelõ felelõsségbiztosítást megkötni, ez a szerzõdéskötés feltétele. Értelmetlen is lenne azt kérni a közbeszerzési eljárás valamennyi ajánlattevõjétõl, hogy ugyanazon munkára valamennyien biztosítást kössenek. Az ajánlatkérõ feltételét csakis úgy lehetett értelmezni, hogy szándéknyilatkozatot kell az ajánlatban csatolni, amelynek a kérelmezõ eleget is tett. Miután az ajánlatkérõ pontosabban nem határozta meg, hogy mit ért felelõsségbiztosításra vonatkozó dokumentum alatt, ezt a szándéknyilatkozatot ekként kellett értelmeznie, a pontatlan megfogalmazás következményét nem háríthatja az ajánlattevõkre. Sérelmezte, hogy ajánlatkérõ elfogadta a nyertes ajánlatához csatolt biztosítási kötvényt, amely szerint a kockázatviselés helye csak a nyertes ajánlattevõ telephelyére terjed ki.<br>
Az ajánlatkérõ érdemi észrevételében kérte - az álláspontja szerint - megalapozatlan kérelem elutasítását. Elõadta, hogy nem az adott beszerzés tárgyára vonatkozóan kellett az ajánlattevõknek a felelõsségbiztosításukat igazolni, hanem a meglévõ biztosításukra vonatkozott az elõírás. A jelen beszerzés tárgya szolgáltatás, ezért a megkötendõ szerzõdésre vonatkozóan a Kbt. nem teszi kötelezõvé a felelõsségbiztosítást. A felhívás szerinti igényüket éppen az indokolta, hogy a szerzõdés teljesítése körében esetleg felmerülõ károk fedezetére a meglévõ biztosítás nyújtson megfelelõ biztosítékot. Utalt arra, hogy a kérelmezõ ajánlatában egyéb érvénytelenségi okok is vannak. A kérelmezõi költségvetés eltér az árazatlan költségvetéstõl bizonyos tételek tekintetében, nem tett nyilatkozatot a közbeszerzés értékének 10%-át meghaladó mértékben résztvevõ személyekre vonatkozóan, pedig a beépítendõ lámpatestek értéke meghaladja a beszerzés értékének 10%-át, és a kérelmezõ tevékenységi körében nem szerepel lámpatestgyártás. A kérelmezõ 5 millió Ft késedelmikötbér-ajánlatát irreálisnak tartották.<br>
Az egyéb érdekeltek közül a Mech-Vill System Kft. észrevételében elõadta, hogy a jogorvoslati kérelem megalapozatlan. Az ajánlati felhívás és a dokumentáció nem a beszerzés tárgyát képezõ felújítási munkálatokra a nyertes által megkötendõ, hanem a már meglévõ általános, az ajánlattevõk rendelkezésére álló felelõsségbiztosítás csatolását írta elõ. Ha a kérelmezõ a "dokumentum" tartamát nem tudta meghatározni, felvilágosítást kérhetett volna az ajánlatkérõtõl, azonban nem kért az ajánlattételi határidõig tájékoztatást. Az általa becsatolt biztosítási szerzõdések szerint a kockázatviselés helye nincs leszûkítve a székhelyére, illetve telephelyére, hanem az az ország egész területére kiterjed a tevékenységi körükben okozott károkra.<br>
A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek írásbeli, szóbeli nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint e törvény alkalmazásában építési beruházás - a felújítás és a korszerûsítés kivételével - az építmény, építményrész, építmény együttes megépítése, átalakítása, bõvítése, helyreállítása, lebontása, elmozdítása, rendeltetésének építési munkával járó megváltoztatása, valamint az ezekhez kapcsolódó szakipari, technológiai szerelési munkák.<br>
A <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdése szerint építési beruházás esetén az ajánlattevõként szerzõdést kötõ fél köteles megfelelõ felelõsségbiztosítási szerzõdést kötni.<br>
A <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdése valóban csak a nyertes ajánlattevõ kötelezettségét szabályozza e körben a közbeszerzési alapján megkötött szerzõdés kapcsán, kizárólag építési beruházás esetén.<br>
A Döntõbizottság megállapította, hogy a beszerzés tárgya nem minõsül építési beruházásnak, hanem szolgáltatásnak minõsülõ felújítási munkáról van szó, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdését. Maga az ajánlatkérõ is szolgáltatásnak minõsítette beszerzését, mivel az ajánlati felhívás 12. pontjában 30 napos ajánlati kötöttséget állapított meg, figyelembe véve a Kbt. 50. § (2) bekezdését.<br>
A Döntõbizottság megállapította, hogy az ajánlatkérõ által az ajánlati felhívásban és a dokumentációban meghatározott elõírás kifejezetten az ajánlattevõ meglévõ felelõsségbiztosítására vonatkozó dokumentumok becsatolására vonatkozott. A kérelmezõ tévesen értelmezte a felelõsségbiztosítás vonatkozásában, hogy a <a href="http://net.jogtar.hu/jr/gen/getdoc.cgi?docid=99500040.tv#74">Kbt. 74. § </a>(3) bekezdése szerint kell csak a felelõsségbiztosítási szerzõdést megkötni. A kérelmezõ ajánlatának 54. oldalán csak a Kbt. 74. § (3) bekezdése alapján a szerzõdésben vállalt munkára vonatkozó - a közbeszerzési eljárás megnyerése mint feltétel bekövetkezésekor - az építési-szerelési vagyonbiztosításra és kivitelezési felelõsségbiztosításra irányuló szándéknyilatkozatot csatolt. Ezen nyilatkozata csak szerzõdéskötésre irányuló szándékának az igazolására alkalmas. E szándéknyilatkozat nem felelt meg az ajánlati felhívás és a dokumentáció elõírásának, mivel nem meglévõ, már megkötött felelõsségbiztosítási szerzõdés igazolt. A kérelmezõ megalapozatlanul hivatkozik arra, hogy az ajánlatkérõ elõírása nem volt egyértelmû az igényelt dokumentumot illetõen. A Döntõbizottság álláspontja szerint az elõírás egyszerû nyelvtani értelmezése csakis akként történhetett, hogy az ajánlattevõ meglévõ felelõsségbiztosítását tükrözõ iratok csatolása szükséges. Az eljárás többi résztvevõje szintén ez utóbbi módon tett eleget az elõírtaknak. Amennyiben a kérelmezõ számára nem volt egyértelmû az ajánlatkérõi követelmény, törvényes lehetõsége volt annak tisztázására.<br>
Ezzel szemben kérelmezõ nem támadta a dokumentáció átvétele (2003. június 26.) után a 15 napos jogvesztõ határidõn belül az álláspontja szerint félreérthetõ tartalmú ajánlati felhívást, illetve dokumentációt. Az ajánlatkérõtõl nem kért tájékoztatást sem az ajánlati felhívás és a dokumentáció vonatkozásában e körben, valamint a helyszíni bejáráson sem tett fel ezzel kapcsolatos kérdést.<br>
A Döntõbizottság megállapította, hogy a nyertes Mech-Vill System Kft. által becsatolt biztosítási kötvény, mely vállalkozói vagyonbiztosítás, üzemeltetési és termékszolgáltatási felelõsségbiztosításra kiterjedõen tartalmazza az általános feltételek szerint a biztosító kockázatviselését a Magyarország területén okozott, bekövetkezett és érvényesített károkra a biztosítási szerzõdés hatálya alatt. A Zombori Villép Kft., a Fõszer Elektroprofil Kft., valamint az Épvillszer Kft. szintén rendelkezett általános felelõsségbiztosítással a becsatolt kötvények alapján megállapíthatóan.<br>
Ezen indokok alapján az ajánlatkérõ jogszerûen nyilvánította érvénytelennek a kérelmezõ ajánlatát.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a megalapozatlan kérelmet, a Kbt. 88. § (1) bekezdés a) pontja szerint elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2003. augusztus 15.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>