<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7112)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.343/11/2003.<br>
<br>
Tárgy: a Somogyi és Társa Kft. jogorvoslati kérelme Villány város és társult települések önkormányzatai közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Somogyi és Társa Építõ és Szolgáltató Kft. (6000 Kecskemét, Tatársor 6., a továbbiakban: kérelmezõ) kérelmének, melyet Villány Város Önkormányzata (7773 Villány, Baross G. u. 29.) és társult települései: Ivánbattyán Község Önkormányzata (7772 Ivánbattyán, Ságvári u. 11.), Kisjakabfalva Község Önkormányzata (7773 Kisjakabfalva, Fõ u. 65.), Márok Község Önkormányzata (7774 Márok, Kossuth L. u. 73.), Palkonya Község Önkormányzata (7771 Palkonya, Fõ u. 40.), Villánykövesd Község Önkormányzata (7772 Villánykövesd, Kossuth L. u. 2.), mindnyájukat képviseli: Márton István (7634 Pécs, Mária dûlõ 16., a továbbiakban: ajánlatkérõ), akik nevében eljár: MÁRTON-INVEST Beruházásszervezõ Bt. (7623 Pécs, Zója u. 3.) a "Villány és társult települések szennyvízcsatorna-hálózatának építése és a villányi szennyvíztelep bõvítése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, a 35. § (1) bekezdés a) pontját és a 40. § (5) bekezdését, ezért a Döntõbizottság az ajánlatkérõ által kiadott ajánlati dokumentációt és az annak kiadását követõ ajánlatkérõi döntéseket megsemmisíti. A jogsértésekre, valamint a felelõsségi rendre tekintettel a Döntõbizottság az ajánlatkérõ nevében eljáró MÁRTON-INVEST Beruházásszervezõ Bt.-vel szemben 1 000 000 Ft, azaz egymillió forint bírságot szab ki.<br>
Egyebekben a Döntõbizottság a jogorvoslati kérelmet elutasítja.<br>
A Döntõbizottság kötelezi az ajánlatkérõ nevében eljáró MÁRTON-INVEST Beruházásszervezõ Bt.-t (a továbbiakban: lebonyolító), hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá, hogy a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. február 13-án megbízási szerzõdést kötött a MÁRTON-INVEST Beruházásszervezõ Bt.-vel mint bonyolítóval a tárgyi beruházások közbeszerzési eljárásának lefolytatására, valamint a szennyvíztelep kapacitásbõvítése beruházások lebonyolítása és mûszaki ellenõrzése, továbbá víziközmû- társulat szervezése és cégbírósági bejegyzése tárgyában. A szerzõdés 2.1 pontja szerint a közbeszerzési törvényben meghatározott jogi feltételrendszer szerint a beruházás közbeszerzési eljárásának elõkészítésére, lefolytatására és dokumentálására adott a megbízó megbízást a bonyolítónak. A szerzõdés 5.5 pontja azt tartalmazza, hogy a megbízott (bonyolító) - mint a közbeszerzési eljárás során kiíró nevében eljáró szervezet - a közbeszerzési eljárás során a neki felróható eljárási hibákból származó bírság tekintetében pénzügyi felelõsséggel tartozik.<br>
Ajánlatkérõ közbeszerzési szabályzatot készített 2003. április 2-án, mely többek között azt tartalmazta, hogy:<br>
- Ajánlatkérõ a közbeszerzések lefolytatására külön szervezeti egységet nem hoz létre.<br>
- Esetenként külsõ szakértõt (szervezetet), személyt bíz meg az eljárás teljes körû lebonyolítására.<br>
- Az "összeférhetetlenségi szabályok betartása" címszó alatt az került-e szabályzatban rögzítésre, hogy az eljárás során az ajánlatkérõ részérõl az eljárásba bevont személyek tekintetében a képviselõ-testületnek különös figyelmet kell fordítania a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2), (4)-(5) bekezdésében foglaltakra. Az összeférhetetlenségi szabály betartására való figyelmeztetésért (szükség esetén összeférhetetlenségi nyilatkozat kiküldéséért) a jegyzõ felel.<br>
- A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdés szerinti felelõsségi körben azt rögzítették többek között a szabályzatban, hogy "a felhívást és a dokumentációt, értékelési szempontokat a külsõ szakértõ saját felelõsségére állítja össze és azt a közbeszerzési elõkészítõ bizottság hagyja jóvá. Amennyiben az elõkészítõ bizottság szakértõ által készített dokumentum tartalmát módosítja, a felelõsség alól a szakértõ akkor mentesül, ha írásban kifejezetten felhívta a bizottság figyelmét a módosítás törvénysértõ voltára és/vagy a módosítással kapcsolatos célszerûségi, gazdaságossági szempontokra a figyelmet felhívta."<br>
Ajánlatkérõ, akinek nevében a bonyolító járt el, a Közbeszerzési Értesítõ 2003. április 9-i, 15. számában közzétett, elõminõsítési eljárás megindítására vonatkozó részvételi felhívásában (2253/2003) a beszerzés tárgyát és mennyiségét az alábbiak szerint határozta meg:<br>
Villány, Villánykövesd, Palkonya, Márok, Ivánbattyán, Kisjakabfalva települések szennyvízcsatorna-hálózatának építése és a villányi szennyvíztisztító telep bõvítése.<br>
Csatornahálózat:<br>
- NA 200 szennyvíz-gerincvezeték	10 944 fm<br>
- NA 150 szennyvízbekötõ vezeték	4920 fm<br>
- NA 50 szennyvíz-nyomóvezeték	1975 fm<br>
- NA 63 szennyvíz-nyomóvezeték	45 fm<br>
- NA 80 szennyvíz-nyomóvezeték	10 375 fm<br>
- szennyvízátemelõ	406,1 m3/d<br>
- szennyvízátemelõ	328,3 m3/d<br>
- szennyvízátemelõ	121,5 m3/d<br>
- szennyvízátemelõ	155,5 m3/d<br>
- szennyvízátemelõ	259,2 m3/d<br>
- szennyvízátemelõ	172,8 m3/d<br>
Szennyvíztisztító telep:<br>
- hidraulikai kapacitásbõvítés	200,0 m3/d<br>
- szippantottszennyvíz-elõkezelõ	100,0 m3/d<br>
Részajánlat, illetve többváltozatú ajánlat tételét ajánlatkérõ kizárta. A teljesítés határidejeként 2004. október 31. lett megjelölve.<br>
A beszerzés tárgyára vonatkozó részletesebb adatok a dokumentációban szerepeltek. A pénzügyi - gazdasági alkalmasság igazolására vonatkozó elõírásokat a felhívás a 9. és 10. a)-b) pontjai tartalmazták. Az alkalmasság vizsgálata a 10% fölötti alvállalkozókra is kiterjedt.<br>
A részvételi felhívás 12. pontjában az ajánlatkérõ az alábbi érvényességi feltételt is elõírta:<br>
- Ha a beszerzés tárgya szerinti tevékenység a jelentkezõ és a közbeszerzés értékének 10%-át meghaladó mértékben igénybe venni kívánt alvállalkozók cégkivonatában nem szerepel, az a részvételi jelentkezés érvénytelenségét vonja maga után.<br>
A részvételi felhívás egyes elõírásait a Beton-Épker Kft. jogorvoslattal támadta 2003. április 22-én, de idõközben a kérelmét visszavonta. Ezen jogorvoslati eljárást megszüntetõ D.197/2003. számú határozat 2003. június 7-én emelkedett jogerõre.<br>
A 2003. május 5-i határidõre 16 részvételi jelentkezés érkezett ajánlatkérõhöz, közöttük a kérelmezõé és a Schumann-Fischer Bt.-é is. Ajánlatkérõ az érintett települések polgármestereibõl és két jegyzõbõl álló elõkészítõ bizottság útján a részvételi jelentkezéseket értékelte és az elõminõsítési szakaszt lezáró döntését 2003. június 3-án kihirdette. Eszerint valamennyi jelentkezést elfogadta, az ajánlattevõk részére még ugyanezen a napon az eredményhirdetés jegyzõkönyvét és az ajánlati felhívást megküldte.<br>
Az ajánlati felhívás az alábbiak szerint tartalmazta az ajánlatok elbírálásának elõírásait:<br>
<br>
12. a) Az ajánlatok elbírálásának szempontja: az összességében legelõnyösebb ajánlat.<br>
b) A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak:<br>
részszempontok	súlyszámok<br>
- vállalási ár	30<br>
- garanciavállalás ideje (hó)	20<br>
- jólteljesítési biztosíték összege a garanciális idõre (Ft)	20<br>
- fizetési határidõ	20<br>
- késedelmi kötbér	15<br>
- vállalkozó saját részvételi aránya a teljesítés egészén belül %-os arányban kifejezve	10<br>
- helyi munkavállalók foglalkoztatása	3<br>
Értékelési pontszám 1-10 pont között.<br>
Ajánlatkérõ a részszempontokon belül arányosítás elve alapján fog értékelni, a legkedvezõbb ajánlathoz viszonyítva arányosítással kerül kiszámításra.<br>
Ajánlatkérõ dokumentációt is biztosított az ajánlattételhez, amelyet a kérelmezõ 2003. június 19-én vett át.<br>
A dokumentáció 7. pontja részletesen tartalmazta az önkormányzati és közútkezelõi kezelésû utak helyreállításának követelményeit. Eszerint a közmûépítést követi a sávos helyreállítás, majd a teljes szélességû helyreállítás aszfaltozott utak esetén 5 cm szõnyegezéssel, makadám és földutak esetében 15 cm zúzottkõ-terítéssel. Az aszfaltszõnyegezés teljes mennyisége mintegy 40 ezer m2.<br>
A dokumentáció II. fejezete tartalmazta az elbírálási részszempontok részletes elõírásait. A kifogásolt részszempontokkal összefüggésben a következõ elõírások születtek:<br>
<br>
5. Késedelmi kötbér:<br>
Ajánlatkérõ a megajánlott késedelmi kötbér Ft/nap nagysága alapján értékeli az ajánlatokat. A késedelmi kötbér napi maximális mértéke a nettó ajánlati ár 1%-a.<br>
<br>
6. Ajánlattevõ saját teljesítésének aránya a teljesítés egészén belül %-os arányban kifejezve:<br>
Ajánlattevõk ajánlatukban rögzítsék, hogy a közbeszerzés tárgyát képezõ munka kivitelezése során a teljes kivitelezési költség hány %-át valósítják meg saját kivitelezésben. Nem tekinthetõek saját kivitelezésben végzett munkának azon kivitelezési munkák, melyek végrehajtására vonatkozóan ajánlattevõnek harmadik személlyel bármilyen típusú szerzõdést kell kötni. A bevonni kívánt alvállalkozók teljesítési arányát és munkavégzésük tárgyát szintén kérjük az ajánlatban rögzíteni. Ajánlatkérõ a minél nagyobb %-ban végzett saját teljesítés aránya alapján értékeli az ajánlatokat.<br>
<br>
7. Helyi munkavállalók foglalkoztatása, bevonása a teljesítésbe:<br>
Ajánlatkérõ elõnyben kívánja részesíteni azokat az ajánlatokat, melyekben a helyi munkavállalók minél nagyobb részarányhoz jutnak. Az elõnyben részesítés elve és módja:<br>
Az ajánlattevõ helyi munkaerõnek tekinti azokat a foglalkoztatottakat, akik az ajánlattevõvel (ajánlattevõkkel) vagy az alvállalkozókkal alkalmazotti munkaviszonyban állnak, és bejelentett lakcímük a Siklósvidék Területfejlesztési Önkormányzati Társulás és a Mohácsvidék Területfejlesztési Önkormányzatai Társulás településlistáján található települések valamelyikén van.<br>
Az elbírálás során az ajánlatkérõ az alábbiakat értékeli:<br>
Hány fõ helyi munkaerõ, munkavállaló van alkalmazotti létszámban az ajánlattevõ cégnél az ajánlattételi határidõ napján, 2003. június 17-én.<br>
Fentiek kapcsán az ajánlattevõk ajánlatukban tegyenek nyilatkozatot, hogy hány fõ helyi munkaerõ, munkavállaló van alkalmazotti állományban a cégnél az ajánlattételi határidõ napján. A közösen ajánlatot tevõk mindegyike saját cégérõl nyilatkozik ilyen tartalommal. Ugyanilyen tartalmú nyilatkozatokat kell hogy adjon az alvállalkozó saját cégérõl. Közös ajánlat vagy alvállalkozó bevonása esetén az összevont helyi munkaerõi, munkavállalói létszám alapján történik az ajánlat értékelése.<br>
Az ajánlati felhívás szerint 2003. június 25-én helyszíni konzultációt tartottak. Ajánlatkérõ a kérdésekre válaszolt 2003. július 3-án, egyúttal a konzultációval kapcsolatos feljegyzést is megküldte az ajánlattevõknek. Ez utóbbi a szennyvíztisztító teleppel összefüggésben az alábbiakat tartalmazza:<br>
"2. A gépészeti berendezések (szivattyúk, keverõk stb.) típusa vízjogi létesítési engedélyben szerepel."<br>
Az ajánlattevõket 2003. július 4-én arról tájékoztatta az ajánlatkérõ, hogy az ajánlattételi határidõt módosítja akként, hogy az 2003. december 16-án jár le, az eredményhirdetés pedig 2004. január 21-én lesz. Kilátásba helyezett egy ismételt konzultációt az egyéb feltételek megbeszélése céljából.<br>
Kérelmezõ a 2003. július 4-én keltezett és postára adott jogorvoslati kérelemmel fordult a Döntõbizottsághoz. Ebben kérte, hogy a Döntõbizottság semmisítse meg ajánlatkérõnek az eljárás során hozott döntését, állapítsa meg a jogsértést, marasztalja a jogsértõt a költségekben, alkalmazzon ideiglenes intézkedést, tartson tárgyalást.<br>
Kérelmét azzal indokolta, hogy álláspontja szerint az ajánlatkérõ olyan részvételre jelentkezõt hívott fel ajánlattételre, akit a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés c) pontja alapján ki kellett volna zárni az eljárásból, továbbá az összességében legelõnyösebb ajánlat megítélésére szolgáló részszempontok sértik a Kbt. 24. § (1)-(2) bekezdéseit és a 34. § (4) bekezdés c) és d) pontjait.<br>
Ennek keretében kifogásolta, hogy az ajánlatkérõ a Schumann-Fischer Bt. részvételi jelentkezését elfogadta, ajánlattételre felhívta. Az ajánlati dokumentációból vált ismertté a kérelmezõ elõtt, hogy a Villány és Térsége Víziközmû Üzemeltetõ és Szolgáltató Kft.-nek ügyvezetõje és tulajdonosa Schumann Róbert, aki egyben az ajánlattevõ Schumann-Fischer Bt.-nek is tulajdonosa és cégjegyzésre jogosult. Schumann Róbert tehát, mint mindkét cég vezetõ tisztségviselõje és tulajdonosa az ajánlattevõ oldalán vett részt az eljárás elõkészítésében, ezért nem lehet ajánlattevõ szervezet az általa képviselt Schumann-Fischer Bt. a közbeszerzési eljárásban.<br>
Sérti az ajánlatkérõ elõírása a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdéseit és a 40. § (5) bekezdését azzal, hogy a részvételi felhívás 12. pontjában (4. bekezdésben) elõírta: "ha a beszerzés tárgya szerinti tevékenység a jelentkezõ és a közbeszerzés értékének 10%-át meghaladó mértékben igénybe venni kívánt alvállalkozók cégkivonatában nem szerepel, az a részvételi jelentkezés érvénytelenségét vonja maga után." A részvételi felhívás szerint a beszerzés tárgya csatorna és tisztítótelep építése volt. Csak az ajánlati dokumentációból vált ismertté, hogy az úthelyreállítást teljes szélességû szõnyegezéssel kell végezni. Ez a tény eddig nem volt ismert és a kérelmezõ - aki nem rendelkezik ekkora mértékû úthelyreállítási kapacitással - kénytelen 10% feletti alvállalkozót igénybe venni, de olyan alvállalkozót nem talál, akinek a tevékenységi körében a közmûépítés is szerepel. Az így kialakult helyzet sérti a kérelmezõ esélyegyenlõségét az eljárásban.<br>
Több részszempont sem felel meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pont követelményének. Az elbírálás részszempontjai között szerepel a saját teljesítés aránya, ami azonban a kivitelezés szempontjából nem bír relevanciával. Ugyancsak részszempont a helyi munkavállalók foglalkoztatása. Az ajánlatkérõ kedvezõen értékeli, ha minél több helyi munkavállaló van alkalmazotti viszonyban az ajánlattételi határidõ lejártakor. A beszerzés tárgyával ez a követelmény nincs kapcsolatban, mert sem a munkavállaló képzettsége, munkaköre, sem az nem játszik szerepet, hogy a kivitelezésben valóban részt vesz-e. Az esélyegyenlõséget az is sérti, hogy alkalmazotti jogviszonyt követel meg az ajánlatkérõ, holott a szerzõdés teljesítése során a munkavállaló igénybevételének jogalapja nem játszik szerepet, legyen az alkalmazotti, vagy szerzõdéses jogviszony. Az is sérti az esélyegyenlõséget, ahogyan az ajánlatkérõ meghatározta a "helyi" munkavállaló fogalmát: Siklósvidék Területfejlesztési Önkormányzati Társulás és Mohácsvidék Területfejlesztési Önkormányzati Társulás településlistáján szereplõ települések lakosai. Míg az elsõ településcsoport tartalmazza az ajánlatkérõ településeket, addig a másodikhoz egyetlen ajánlatkérõ sem tartozik, azonban itt van székhelye a Schumann-Fischer Bt.-nek (Bóly). Ezek a körülmények a Schumann-Fischer Bt. számára többszörösen is elõnyt biztosítanak, többletpontokhoz juthat a saját teljesítés arányára és a helyi munkavállalók számára tekintettel is.<br>
Értékelési szempont a késedelmi kötbér mértéke is, amit az ajánlatkérõ maximalizált az ajánlati ár %-ában, de Ft/nap értékben kíván értékelni. Ez sérti a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontját és a 24. § (1)-(2) bekezdéseit, mert egyrészt az ajánlati ár és a kötbér egymástól függ, másrészt a magasabb ellenszolgáltatású ajánlatot teszi kedvezõbbé.<br>
Az ajánlatkérõ a dokumentációban a vízjogi engedélyre utalással a gépészeti berendezések (szivattyúk, keverõk) típusát meghatározza, attól eltérést nem tesz lehetõvé, megsértve ezzel a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését.<br>
Az ajánlatkérõ szándékossága fedezhetõ fel abban, hogy a vízjogi engedélyhez tartozó szakhatósági engedélyek egyeztetõ jegyzõkönyvei közül egyedül az üzemeltetõi egyeztetésrõl készült jegyzõkönyvet nem csatolta, a Schumann-Fischer Bt.-re vonatkozó összeférhetetlenség nyilvánvaló ismeretében.<br>
Írásos kérelmét a tárgyaláson változatlanul fenntartva kérelmezõ azt is nyilatkozta, hogy a 2003. július 2-i idõpont, nevezetesen az összeférhetetlenséggel kapcsolatos jogsértés tudomásra jutásának idõpontja azért került megjelölésre fenti dátummal a kérelemben, mert ekkor vetették össze a cégkivonatban a Vízközmû Kft. és a Schumann-Fischer Bt. cégkivonatát. Ennek során szembesültek azzal a ténnyel, hogy az összeférhetetlenség a kérelmükben írtak szerint fennáll. Nem vitatta a tárgyalásón az ajánlatkérõ által felvetett azon tényeket, hogy a 2003. április 9-én közzétett részvételi felhívás, illetve a jelentkezés határidejéig, azaz 2003. május 5-ig már birtokában volt a vízjogi létesítési engedély kiadásával kapcsolatos információknak, hisz az már az elõminõsítési dokumentáció mellékletét is képezte. Ennek ellenére fenntartotta azt a véleményét, hogy az eredményhirdetéskor történt a jogsértés, amikor is ajánlatkérõ kihirdette az elõminõsítési eljárás eredményét, amit követõen 2003. július 2-án nézték meg a cégkivonatokat. Ekkor jutott tudomásukra az összeférhetetlenség ténye. Az összeférhetetlenség alátámasztására hivatkozott arra is, hogy az ajánlati dokumentáció 6. oldalán is szerepel az a megfogalmazás, hogy a tervezõ a tervezés során folyamatosan egyeztet a szennyvíztelep üzemeltetõjével.<br>
A "saját teljesítés aránya" részszemponttal kapcsolatos kifogását arra alapozta a jogorvoslati kérelmében, hogy a részvételi felhívásból még nem, csak az ajánlati dokumentációból lehetett megállapítani, hogy azt milyen vonatkozásban, milyen módon kívánja értékelni ajánlatkérõ. Továbbra is kifogásolta azt az ajánlatkérõi magatartást, hogy a dokumentációban a gépi berendezések gyártmányát és típusát az ajánlatkérõ konkrétan megjelölte és nem engedte meg, hogy ezzel egyenértékû, de ettõl eltérõ típusokkal, gyártmányokkal lehessen ajánlatot tenni.<br>
Ajánlatkérõ írásos észrevételében kérte a megalapozatlan kérelem elutasítását. Álláspontja szerint a jogorvoslati kérelem több részét elkésettség miatt kell elutasítani.<br>
Ennek során elõadta, hogy az összeférhetetlenséggel összefüggésben a kérelem elkésett, mert a Schumann-Fischer Bt.-vel kapcsolatos döntésrõl a kérelmezõ az eredményhirdetésrõl készült jegyzõkönyvbõl már értesült, ezt pedig mindenkinek 2003. június 3-án küldték meg. Arról pedig, hogy a Villány és Térsége Víziközmû Üzemeltetõ és Szolgáltató Kft. a létesítmény üzemeltetõje, már a részvételi dokumentációból értesülhetett, ugyanis annak része volt a vízjogi engedély. Egyébként Schumann Róbert nem vett részt személyesen az eljárás elõkészítésében, az általa vezetett ajánlattevõ cég kizárását pedig nem alapozza meg az a körülmény, hogy õ egy olyan cég vezetõ tisztségviselõje is, amely részt vett az elõkészítésben. A tulajdonosi összeférhetetlenség sem áll fenn, mert a Víziközmû Kft. nem rendelkezik tulajdonosi részesedéssel az ajánlattevõ szervezetben.<br>
Nem megalapozott a kérelem az alvállalkozókkal kapcsolatos követelmények vonatkozásában sem. Igen sok olyan cég van, akik közmûépítéssel foglalkoznak, és egyben képesek a teljes szélességû úthelyreállítás megvalósítására is. A kérelmezõt semmi nem akadályozta abban, hogy megfelelõ alvállalkozót vegyen igénybe. A teljes szélességû úthelyreállítás az ajánlatkérõ jogos igénye, a céltámogatási pályázatban is így szerepelt.<br>
Az ajánlati felhívás és a dokumentáció egyes pontjaival kapcsolatos jogorvoslati kérelmek elkéstek, mert az ajánlati felhívást 2003. június 3-án küldték meg az ajánlattevõknek, a dokumentációt pedig a kérelmezõ 2003. június 19-én vásárolta meg, míg a kérelem a jogvesztõ 15 napos határidõn túl, 2003. július 4-én kelt.<br>
A "saját teljesítés aránya" részszempont összefügg a beszerzés tárgyával, mert az alvállalkozói teljesítés arányának növekedésével együtt jár, a szükséges koordináció mértékének növekedése, bonyolultabbá válása, a hibák és késedelmek lehetõségének kockázata.<br>
A helyi munkaerõ számításánál a foglalkoztatás elõsegítésérõl szóló 1991. évi IV. tv. 58. § (5) bekezdése szerinti alkalmazotti fogalmat alkalmazták. Eszerint az alkalmazotti jogviszonyon kívüli egyéb jogviszonyban álló személyeket nem is lehet figyelembe venni a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. §-</a>án alapuló foglalkoztatáspolitikai részszempont körében.<br>
A "helyi" munkaerõ fogalmát a Kbt. nem szabályozza, ezt az ajánlatkérõ jogosult meghatározni. Az ajánlatkérõk a két az érintett önkormányzati társulás határán található települések, ezért mindkét önkormányzati társulás megjelölésével tartották megvalósíthatónak a helyi munkaerõ elõnyben részesítését, így biztosítva az esélyegyenlõséget is. Egyébként ajánlatkérõ saját területén nincs olyan gazdálkodó szervezet, amely a beszerzés tárgyával kapcsolatos tevékenységet végez.<br>
A kérelmezõ által kifogásolt 2 részszempont értékelése egymástól független tartalmi elemeken alapul és minden ajánlattevõ esetében ugyanúgy történik. A helyi alvállalkozók bevonását bármely ajánlattevõnél kedvezõként értékelik, míg az alvállalkozók aránya a saját teljesítés szempontjából ellenkezõ elõjellel kerül figyelembevételre.<br>
A kötbér értékelése más közbeszerzési eljárásban is hasonlóan történt és a Döntõbizottság azt nem találta jogsértõnek.<br>
Az ajánlati felhívás és dokumentáció szerinti mûszaki leírás az, amelyre a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>szabályai vonatkoznak. Itt az ajánlatkérõ a már meglévõ, beépített típusokat nevesíti, csak a konzultáción utalt arra, hogy a jelen beszerzésben is ezeket a típusokat várja el. Az ajánlati felhívás és a dokumentáció tehát nem jogsértõ ebbõl a szempontból.<br>
Írásos észrevételét a tárgyaláson változatlanul fenntartva ajánlatkérõ szóban azt is nyilatkozta, hogy álláspontja szerint azzal, hogy a Villányi Vízközmû Kft. a vízjogi engedélyezési tervhez 1999-ben és 2002-ben kiegészítésként egy szakvéleményt adott, ami szakvélemény egy semmitmondó két-három soros vélemény, gyakorlatilag nem befolyásolja a közbeszerzési eljárás menetét, mivel ez valójában csak egy hozzájárulás a tervhez. Ezért ez nem tekinthetõ olyan közremûködésnek, amit a Kbt. szabályai nem engednek meg.<br>
A tárgyalást követõen a Döntõbizottság felhívására megjelölt határidõig becsatolta a Villány és Térsége Víziközmû Üzemeltetõ és Szolgáltató Kft. 33/1999. és 4/1992. számú hozzájárulását, mely az ügy engedélyezési tervéhez lett kiadva.<br>
A tárgyalás során nem vitatta azt a tényt, hogy a kérelmezõ által megjelölt két cégben, azaz a Schumann-Fischer Bt.-ben, valamint a Villány Vízközmû Kft.-ben az ügyvezetõ személye ugyanazon személy, tehát õ képviseli mind a két céget. A tárgyaláson továbbra is fenntartotta azt az álláspontját, hogy a kérelmezõ az összeférhetetlenségre vonatkozó jogorvoslati kérelemi részével elkésett. Ezt arra alapozza, hogy a kérelmezõ a 2003. április 9-én közzétett részvételi felhívás, illetve a jelentkezés határidejéig, azaz május 5-ig már megismerhette a vízjogi létesítési engedély kiadásával kapcsolatos információkat, hisz az már az elõminõsítési dokumentáció részét is képezte. A tárgyaláson nem vitatta azt a kérelmezõi álláspontot, hogy a részvételi felhívásban nem volt elõírás, illetve mennyiségi követelmény az aszfaltozással kapcsolatosan, de álláspontja szerint minden szakcég, aki ma Magyarországon csatornázással foglalkozik, kellõ ismeretekkel kell hogy rendelkezzen arra vonatkozóan, hogy a Közútkezelõ Kht.-k a hozzájárulásokat úgy adják ki az ilyen csatornázások esetén, hogy amennyiben a csatorna érinti az úttestet, akkor teljes burkolaton kell aszfaltozást végrehajtani. Ebbõl következõen az ajánlattevõk megfelelõ információkkal rendelkezhettek a munka nagyságára vonatkozóan.<br>
A Döntõbizottság kérdésére ajánlatkérõ képviselõje azt is nyilatkozta, hogy a dokumentációban és az ajánlati felhívásban nem tett olyan megengedõ nyilatkozatot, mely szerint lehet a vízjogi létesítési engedélytõl eltérõ gyártmányú és típusú berendezéseket is megajánlani. Ennek magyarázataként úgy nyilatkozott, hogy a korábbi hasonló közbeszerzési eljárások tapasztalatai, valamint a cél és címzett támogatásokról szóló törvényi rendelkezései késztették arra, hogy a jóváhagyott, engedélyezett, tehát a vízjogi engedéllyel rendelkezõ terveknek megfelelõen kell megvalósítani a létesítményt, így az abban foglalt gépek, berendezések típusa és fajtája is elõírás, mert egyébként a támogatást nyújtó visszavonja az állami támogatás meghatározott részét.<br>
Az ügyben érintett felek a szabályszerû értesítés ellenére sem írásban, sem a jogorvoslati ügy tárgyalásán érdemi észrevételt - nyilatkozatot - nem terjesztettek elõ.<br>
A Döntõbizottság a jogorvoslati eljárás során keletkezett és becsatolt iratokból kétséget kizáróan megállapította, hogy az ajánlatételi határidõt az ajánlatkérõ 2003. december 16-ára módosította, ezért nem tartotta szükségesnek a kérelmezõ által kért ideiglenes intézkedés alkalmazását a jogorvoslati eljárás keretében.<br>
A Döntõbizottság a rendelkezésére álló iratok, dokumentumok, valamint a felek írásban és a tárgyaláson szóban elõterjesztett nyilatkozatai alapján megállapította, hogy a jogorvoslati kérelem részben megalapozott, részben elkésett, illetve alaptalan az alábbiak szerint:<br>
Az összeférhetetlenségre vonatkozó kérelmi elem a Döntõbizottság álláspontja szerint elkésett, figyelemmel az alábbiakra:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
E szabály figyelembevételével a Döntõbizottság nem fogadta el a tudomásra jutás idõpontjaként a kérelmezõ által megjelölt dátumot arra hivatkozással, hogy a kérelmezõ ekkor hasonlította össze a Schumann-Fischer Bt. és a Villányi Vízközmû Kft. cégkivonatát, és ezáltal szembesült az összeférhetetlenség tényérõl.<br>
A Döntõbizottság álláspontja szerint tényként állapítható meg, hogy a kérelmezõ 2003. június 4-én érkeztetett eredményhirdetési jegyzõkönyvbõl már értesült arról, hogy a Schumann-Fischer Bt. felkért ajánlattevõ. Az is tényként állapítható meg a becsatolt iratokból, hogy már az elõminõsítési dokumentáció is tartalmazta a Villány és Térsége Víziközmû Üzemeltetõ és Szolgáltató Kft. üzemeltetõi engedélyeit, így azok ekkortól a kérelmezõ rendelkezésre álltak.<br>
A Döntõbizottság álláspontja szerint a kérelmezõ 2003. június 4-tõl rendelkezett minden olyan információval, melynek alapján kételyei ellenõrzését az adott cégkivonatok összevetésével már június 4-tõl megtehette volna. A kérelmezõ nem jelölt meg a 2003. június 4-tõl 2003. július 3-ig tartó idõszakban olyan saját érdekkörén kívüli eseményt, amely számára többlet-információt jelentett volna. Erre tekintettel a Döntõbizottság arra a következtetésre jutott, hogy kérelmezõ legkésõbb a 2003. június 4-ét követõ 15. napig támadhatta volna eredményesen - a fenti törvényi rendelkezéseket is figyelembe véve - az összeférhetetlenségi szabályok megsértése miatt az ajánlatkérõ közbeszerzési eljárását.<br>
A részvételi felhívás 12. pontjával kapcsolatos kérelmi elem a Döntõbizottság álláspontja szerint nem késett el tekintettel arra, hogy a kérelmezõ a dokumentációt igazoltan 2003. június 19-én vette kézhez és ehhez viszonyítva a 2003. július 4-én keltezett és postára adott jogorvoslati kérelem nem tekinthetõ elkésettnek függetlenül attól, hogy a Döntõbizottsághoz a postai kézbesítés következtében a kérelem 2003. július 7-én érkezett. E kérdés kapcsán viszont a Döntõbizottság megállapította, hogy a kérelmi elem megalapozatlan az alábbiak miatt. A fentebb hivatkozott 12. pont elõírásai szerint csak a 10% feletti alvállalkozókra vonatkozik a követelmény. Ennek következtében az ajánlattevõ, így kérelmezõ is 10% alatt bármely alvállalkozót bevonhat a közbeszerzési eljárásba, akár több alvállalkozót is. Erre tekintettel nem sérti az ajánlattevõk érdekeit az ajánlatkérõ fenti elõírása a teljes szélességben végzendõ úthelyreállítással (aszfaltozással) összefüggésben.<br>
A "vállalkozó saját részvételi aránya a teljesítés egészén belül" részszemponttal kapcsolatos jogorvoslati kérelmi elem is megalapozatlan a Döntõbizottság álláspontja szerint az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja szerint: a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk.<br>
E kérelmi elem vizsgálatánál a Döntõbizottság osztotta azt az ajánlatkérõi álláspontot, hogy a saját teljesítési aránya részszempont összefügg a beszerzés tárgyával, mert az alvállalkozói teljesítés arányának növekedésével együtt jár a szükséges koordináció mértékének növekedése, bonyolultabbá válása, a hibák és a késedelmek lehetõségének kockázata. Tehát a Döntõbizottság álláspontja szerint is a több alvállalkozó bonyolultabbá teszi a munkák szervezését és növeli a teljesítés kockázatát, azaz a részszempont a közbeszerzés tárgyával és a szerzõdés feltételeivel kapcsolatban áll.<br>
A jogorvoslati kérelem további kérelmi elemei megalapozottak az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdésének a) pontja úgy rendelkezik, hogy az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál - az elõnyben részesítés elveit, illetõleg mértékét egyértelmûen meghatározva -, az esélyegyenlõség követelményére is tekintettel az 59. § (2)-(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti<br>
a) az országos, a regionális, illetve - a helyi önkormányzatokról szóló 1990. évi LXV. törvény 8. §-ának (1) bekezdésével összhangban - a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését.<br>
E fentebb hivatkozott rendelkezés szerint a részszempont meghatározásánál követelmény az esélyegyenlõség biztosítása és az önkormányzatokról szóló törvény 8. § (1) bekezdésével való összhang.<br>
A Döntõbizottság álláspontja szerint az esélyegyenlõség olyan értelemben teljesül, hogy minden ajánlattevõnek módja van helyi munkavállalókat igénybe venni pl. a helyi alvállalkozók alkalmazásával. Az is nyilvánvaló a Döntõbizottság álláspontja szerint, hogy az az ajánlattevõ van kiemelkedõen elõnyös helyzetben, aki maga is helyi szervezet, tehát a munkavállalói között fõként helyi lakosok vannak. Ez a tény nincs ellentétben a törvény rendelkezéseivel, mert a Kbt. elõnyben részesítési lehetõsége éppen azzal segít megvalósítani a helyi foglalkoztatáspolitikai célkitûzéseket, hogy a helyben foglalkoztatottak esélyét növeli bizonyos mértékig a többi ajánlattevõ hátrányára.<br>
Az önkormányzatokról szóló törvény 8. § (1) bekezdése szerint a települési önkormányzat feladata a helyi közszolgáltatások körében különösen: … közremûködés a helyi foglalkoztatásban, … E rendelkezést összevetve az ajánlatkérõ azon érvelésével, hogy az alkalmazotti minõségben foglalkoztatottak számát kívánja értékelni, kielégíti a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdésének célját és konkrét rendelkezését. A helyi lakosság számára a foglalkoztatást valóban az szolgálja, hogy foglalkoztatottak számának esetleges növelésével kívánják az ajánlattevõk az ajánlataikat elõnyösebbé tenni, erre pedig van lehetõsége a többi - nem helyi székhelyû - ajánlattevõnek is.<br>
A Döntõbizottság viszont nem osztotta az ajánlatkérõnek azt az álláspontját, hogy ajánlatkérõ jogosult szabadon eldönteni azt, hogy mi számít helyi foglalkoztatásnak, ugyanis a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pontja alapján kifejezetten az önkormányzati törvénybõl kell kiindulni. E szerint a közbeszerzési eljárás ajánlatkérõi azok, akik a saját lakosságukkal összefüggésben - mint önkormányzatok - jogosultak elõsegíteni a helyi foglalkoztatást, tehát csak az ajánlatkérõ települések lakosainak foglalkoztatása fér bele az elõnyben részesítés törvény adta lehetõségébe. Ebben a tekintetben tehát a kérelem erre vonatkozó része megalapozott.<br>
A késedelmi kötbérrel kapcsolatos jogorvoslati kérelmi elem is megalapozott. Megállapítható, hogy ajánlatkérõ e kérdéskör kapcsán megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott alapelvi rendelkezést, mely szerint az ajánlatkérõnek biztosítani kell az esélyegyenlõséget az ajánlattevõk számára.<br>
A becsatolt iratokból és a felek nyilatkozataiból is kétséget kizáróan megállapítható, hogy a kötbért ajánlatkérõ Ft/nap értékben kérte meghatározni, az ár %-ában csak a napi kötbér felsõ határát maximalizálta. Az ár %-ában meghatározott maximum azt eredményezi, hogy az az ajánlattevõ, aki magasabb ajánlati árat ad meg, magasabb napi kötbérrel vehet részt a versenyben mint az az ajánlattevõ, aki a kedvezõbb (alacsonyabb) árat adja meg, így ezért nincs lehetõsége a kötbért tekintve egyenlõ eséllyel versenyezni az elõbbi ajánlattevõvel. Tehát az esélyegyenlõséget sérti a kötbér maximumának ilyen típusú meghatározása.<br>
A gépi berendezések gyártmányára és típusára vonatkozó elõírásokkal összefüggõ kérelmi elem is megalapozott, így ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését az alábbiak miatt:<br>
A fentebb hivatkozott rendelkezés azt tartalmazza, hogy az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
E kérdéskör vizsgálatánál megállapítható, hogy a vízjogi engedély valóban konkrét típusokat, gyártmányokat határoz meg, mint más esetekben is. A vízjogi létesítési engedély 9. oldalán sorolja fel az engedélyezõ hatóság a gépi berendezések gyártmány, illetve típus elnevezéseit.<br>
A Döntõbizottság álláspontja szerint az ajánlati felhívásnak utalnia kellene arra a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint, hogy ezek az elõírások nem kötelezik az ajánlattevõket. Ez az elõírás nem volt a felhívás és a dokumentáció része, sõt a konzultáción az ajánlatkérõ még kötelezõvé is tette a megadott gyártmányok alkalmazását, amikor e kérdéskörben válaszolt az eljárás résztvevõinek.<br>
A Döntõbizottság nem osztotta ajánlatkérõnek a tárgyaláson elõterjesztett nyilatkozatát e kérdéskörrel kapcsolatosan és figyelembe vette azt is, hogy ajánlatkérõ - nyilatkozata szerint - tudatosan alkalmazta ezt a követelményt a közbeszerzés kapcsán.<br>
A Döntõbizottság véleménye szerint a céltámogatásról szóló törvény nem értelmezhetõ a Kbt.-vel ellentétesen, tehát akként, hogy a vízjogi engedélyben meghatározott gyártmányokkal megegyezõen köteles mindenki ajánlatot tenni. A vízjogi engedélynek megfelelõ megvalósulás értelmezésében nem lehet figyelmen kívül hagyni az egyéb törvényi színtû rendelkezéseket. Ilyen értelemben az is a vízjogi engedélynek megfelelõ megvalósulás, amikor más gyártmánnyal, típussal biztosítják a vízjogi engedélyezésnek megfelelõ mûszaki tartalmat.<br>
Fentiekre tekintettel a Döntõbizottság nem fogadta el az ajánlatkérõi érvelést a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésének értelmezésérõl, és ezért e kérelmi elemet is megalapozottnak találta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan és elkésett kérelmi elem vonatkozásában a jogorvoslati kérelmet elutasította, míg a megállapított jogsértésekre tekintettel a megalapozott jogorvoslati kérelmek alapján a Kbt. 88. § (1) bekezdésének c), d), f) és h) pontja szerinti következményeket alkalmazta az ajánlatkérõ nevében eljáró bonyolítóval szemben, figyelemmel a Kbt. 88. § (4)-(5) és (7) bekezdésére is.<br>
A Döntõbizottság a határozata rendelkezõ részében azért semmisítette meg az ajánlatkérõnek az ajánlati dokumentációját és az azt követõ ajánlatkérõi döntéseket, mert a leírt indokok alapján megállapítható, hogy az ajánlati dokumentációban közölt elõírások több pontja jogsértõ, ezért annak megsemmisítése nélkül - figyelemmel az ajánlattételi határidõ meghosszabbítására is - az ajánlati felhívás jogszerûsége, valamint a beadott ajánlatok jogszerû elbírálása nem biztosítható.<br>
A fentebb hivatkozott <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
E rendelkezést is figyelembe véve, valamint az ajánlatkérõ által becsatolt megbízási szerzõdést, amit az eljárást bonyolító szervezettel kötött, továbbá a becsatolt felelõsségi rendet a határozatban idézettek szerint megvizsgálva megállapítható, hogy az ajánlati dokumentáció elkészítéséért a hivatkozott dokumentumok figyelembevételével a bonyolító, mint a megbízási szerzõdés szerint az ajánlatkérõ nevében eljáró szervezet a felelõs. Erre tekintettel az ajánlatkérõ szervezettel jogviszonyban álló, jogsértésért felelõs szervezettel szemben szabta ki a Döntõbizottság a bírságot.<br>
Ugyanezen rendelkezésekre tekintettel kötelezte a Döntõbizottság a bonyolítót a megállapított jogsértésre tekintettel az igazgatási szolgáltatási díj megtérítésére is.<br>
A bírság mértékének megállapításánál a Döntõbizottság figyelemmel volt a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4), valamint az (5) bekezdésére is. Ennek alapján a körülmények mérlegelése során arra a következtetésre jutott, hogy a jogsértõ döntés, illetve a jogsértõnek ítélt ajánlati dokumentáció megsemmisítésével megelõzte egy súlyosabb jogkövetkezmény beálltát. Elõbbiekre, valamint arra tekintettel, hogy az ajánlatkérõ, illetve a nevében eljáró és a képviseletet ellátó bonyolító szervezet a jogorvoslati eljárás során megfelelõ együttmûködést tanúsított, valamint hogy a jogorvoslati eljárás keretében olyan adat nem merült fel, hogy az adott jogsértések tekintetében a jogsértésért felelõs szervezet korábban ilyen magatartást tanúsított volna, a Döntõbizottság a kiszabott bírság mértékét tartotta elegendõnek, illetve megfelelõnek.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 14.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>