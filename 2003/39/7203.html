<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7203)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.370/7/2003.<br>
<br>
Tárgy: a Lurotex Kft. jogorvoslati kérelme a Belügyminisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Déri Miklós jogtanácsos által képviselt Lurotex Textilipari Kft. (9970 Szentgotthárd, Hunyadi út 33., a továbbiakban: kérelmezõ) jogorvoslati kérelmét - melyet a Magyar Köztársaság Belügyminisztériuma (1051 Budapest, József Attila u. 2-4., a továbbiakban: ajánlatkérõ) ajánlatkérõ szervezetei személyi állományának új, téli szolgálati egyenruházati alapellátásához szükséges termékek gyártása és szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. május 21-i számában - egy korábbi, részben azonos közbeszerzési eljárásának a Db. általi megsemmisítése miatt - ajánlati felhívást tett közzé az egyenruházati termékek beszerzésére. A felhívás 3. a) pontja szerint 1. tételként 9000 db sötétkék szolgálati télikabátot, a 2. tételként 16 000 db sötétkék szolgálati csapadék ellen védõ kabátot, 3. tételként 25 000 db sötétkék szolgálati farmernadrágot, 4. tételként fekete HÕR szolgálati téli sapkát, 5. tételként 9000 pár fekete HÕR szolgálati téli kesztyût kívánt beszerezni a szerzõdés megkötésétõl 2003. november 1-jéig terjedõ idõtartam alatt.<br>
A közbeszerzési eljárás lebonyolítására a BM Beszerzési és Kereskedelmi Rt. részére adott megbízást.<br>
A felhívásra a közzétételt követõ naptól számított 41. napon 10.00 óráig, azaz július 1. 10.00 óráig lehetett ajánlatot tenni.<br>
Az eredményhirdetés idõpontja a felhívás 15. a) pontja szerint az ajánlatok bontását követõ 20. nap 10.00 óra, az ajánlati kötöttség a 12. pont szerint az eredményhirdetés idõpontját követõ 30. napig tart.<br>
A dokumentáció II/4. pontjában ajánlatkérõ közölte, hogy a felhívásban elõírtaknál rövidebb ideig érvényes ajánlati kötöttség vállalást visszautasítja.<br>
Az ajánlati felhívás 8. a) pontjában ajánlatkérõ elõírta, hogy a szolgálati télikabátra adott részajánlat esetén az ajánlattevõnek 5 millió Ft, a többi beszerzési tárgyra tett részajánlat esetén tételenként 1 millió Ft összegû ajánlati biztosítékot kellett nyújtania, mely bankgaranciának az ajánlat érvényességének lejártáig kell érvényben lennie. A bankgaranciát az ajánlattevõ által kiválasztott banknak kellett kibocsátani a dokumentáció mellékletét képezõ minta szerint. Az ajánlati biztosíték nyújtása megtörténtének igazolására az ajánlathoz csatolnia kellett az ajánlattevõ bankjának hivatalos igazolását a terhelésrõl, vagy a bank által kibocsátott eredeti bankgaranciát.<br>
Az ajánlati dokumentáció 8/a. sz. melléklete tartalmazta a bankgaranciára vonatkozó mintát, melynek utolsó mondata így szólt: "Ez a garancia az ajánlati kötöttség lejártáig (az ajánlattételi határidõ lejártát követõ elsõ naptól számított 50. napig) - azaz 200… … … határnapig - marad érvényben, és bármely erre vonatkozó igénynek legkésõbb ezen idõpontig meg kell érkeznie a bankhoz. Az ezt követõen kapott igénybejelentés alapján a bank nem fizet."<br>
A dokumentáció elõírt még további ajánlattételi feltételt is, így a II. Útmutató 5. pontja "Az ajánlat összetétele" cím K. pontja alatt azt, hogy a kereskedelmi ajánlatnak tartalmaznia kell a megrendelés fogadás ajánlott eljárási módjának, a megvalósításhoz alkalmazni kívánt formanyomtatványok, esetleg elektronikus segédletetek leírását, valamint a méretmeghatározó segédletet.<br>
A dokumentáció III. fejezete a vállalkozási keretszerzõdés általános feltételeit rögzítette.<br>
Az ajánlattételi határidõre, július 1-jére az 1. tételre a kérelmezõ, a Vektor Szövetkezet, a Csizmarik és Társa Kft., a Salgótarjáni Konfekcióipari Rt., a Comoditex SAS és a Texport GmbH nyújtott be ajánlatot.<br>
Kérelmezõ ajánlatot tett még a csapadék elleni védõkabátra is.<br>
Ajánlatkérõ szakmai bírálóbizottsága a július 7-én tartott ülésén megvizsgálta az ajánlatokat érvényesség szempontjából, és megállapította, hogy a kérelmezõ ajánlata érvénytelen, mert az ajánlati biztosíték érvényessége rövidebb az ajánlati kötöttség idejénél, valamint az ajánlat nem tartalmazza a megrendelés fogadás ajánlott eljárási módjának leírását és a megvalósításhoz alkalmazni kívánt formanyomtatványokat és a méretmeghatározó segédletet.<br>
Ajánlatkérõ az ugyan ezen a napon kelt határozatával elfogadta a bírálóbizottság megállapítását és határozott az ajánlat érvénytelenné nyilvánításáról.<br>
Ajánlatkérõ megbízottja július 7-én kelt levelében közölte az ajánlattevõkkel, hogy július 14-ig mely ajánlattevõnek milyen, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a körébe tartozó hiányt kell pótolni, valamint ismertette azon ajánlattevõk nevét, akiknek az ajánlatában pótolható hiány nem volt. A levélben szerepelt továbbá ajánlattevõk felé egy olyan felhívás, hogy "amennyiben az ajánlatkérõ által a jelen levélben rögzített hiányosságokon túlmenõen a fenti körben (44. § és 46. §) esetlegesen további hiányosságokat is észlelnek, kérjük ezeket is pótolni."<br>
Ajánlatkérõ megbízottja a július 10-én kelt levelével kérelmezõt is értesítette ajánlatkérõ döntésérõl.<br>
Kérelmezõ július 11-én ajánlatkérõ megbízottjához írt levelében kifogásolta ajánlata érvénytelenné nyilvánítása indokait. Közölte, hogy a bankgarancia-szerzõdés szerint augusztus 21-ig szól az ajánlati biztosíték, valamint megküldte "a ruházati termékek méretvételezési segédlete", a "mérettábla" és a "kereskedelmi ajánlat" megnevezésû dokumentumokat, mely utóbbi tartalmazta a megrendelés fogadás leírását. Kifogásolta, hogy más ajánlattevõk részére hiánypótlási lehetõséget biztosítottak, számára nem.<br>
Ajánlatkérõ megbízottja július 23-án kelt válaszlevelében közölte, hogy fenntartja a döntését.<br>
Ajánlatkérõ bírálóbizottsága a július 11-én tartott ülésén az eredményhirdetés idõpontját - a Vektor Szövetkezet által indított jogorvoslati eljárásra tekintettel - augusztus 18-ra módosította.<br>
Kérelmezõ július 18-án jogorvoslati kérelmet terjesztett elõ a Döntõbizottsághoz, kérte az érvénytelenséget megállapító döntés megsemmisítést. Kérelmét augusztus 1-jén kiegészítette.<br>
Elõadta, hogy az általa csatolt banki nyilatkozatban szereplõ augusztus 15-i dátum elírás volt. A nyilatkozatban szerepel az is, hogy a bankgarancia az ajánlattételi határidõ lejártát követõ elsõ naptól számított 50. napig érvényes. A bankkal kötött szerzõdésébõl megállapítható, hogy a bankgarancia augusztus 21-ig szól. Bizonyítékként csatolta az Inter-Európa Bank Rt. 1384/3. sz. nyilatkozatát, valamint a 2003. június 6-án aláírt megbízási szerzõdésük eredeti példányát.<br>
A méretmeghatározó segédlet és a megrendelés fogadás ajánlott eljárási módjának leírása csatolásának elmulasztására vonatkozó érvénytelenségi indokra nézve elõadta, hogy azokat egyrészrõl hiánypótlás keretében csatolta, másrészt az ajánlathoz csatolt nyilatkozattal elfogadta a dokumentáció elõírásait, így az abban elõírt mérettáblázatot is. Annak külön íven történõ pótlása formai hiányosság, pótlása a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján lehetséges. A megrendelés fogadás módjára a keretszerzõdés 1. pontjában nyilatkozott.<br>
Kifogásolta, hogy számára kifejezetten nem adott ajánlatkérõ hiánypótlási lehetõséget, az ajánlattevõk részére július 7-én írt levélben foglaltakra tekintettel az ajánlatkérõ által megadott határidõig pótolta a két hiányzó mellékletet.<br>
Hivatkozott arra, hogy ajánlati ára mindkét megajánlott termék tekintetében alacsonyabb a bontás során ismertetett többi ajánlati árnál, így amennyiben nem az õ ajánlata lesz a nyertes, úgy az államháztartás 57 990 000 Ft-tal többet fog kifizetni.<br>
Ajánlatkérõ kérte a jogorvoslati kérelem elutasítását.<br>
Elõadta, hogy kérelmezõ által csatolt banki nyilatkozat szerint az ajánlati biztosíték augusztus 15-ig szól, ami 5 nappal rövidebb idõtartamú az általa elõírtnál. A megrendelés fogadás ajánlott eljárási módjának leírása, valamint a megvalósításhoz alkalmazni kívánt formanyomtatványok és méretmeghatározó segédlet nem tartozik a pótolható hiányok körébe.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére." Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen, melyet az 52. § (1) bekezdése alapján az ajánlattevõnek érvénytelenné kell nyilvánítania.<br>
A felhívás 8. a) pontjában elõírt ajánlati biztosítékot az ajánlati dokumentáció 8/a mellékletében meghatározott minta szerint kellett bankgarancia formájában biztosítani.<br>
Kérelmezõ az 1. tételre 5 millió Ft, a 2. tételre 1 millió Ft ajánlati biztosítékról szóló bankgarancia levelet csatolt, melyet az Inter-Európa Bank állított ki.<br>
A kérelmezõ ajánlata részét képezõ mindkét bankgarancia levél így szólt: "Bankgarancia az ajánlattételi határidõ lejártát (2003. június 30.) követõ elsõ naptól számított 50. napig, de legkésõbb 2003. augusztus 15-ig - amennyiben ez munkaszüneti napra esik, az azt követõ elsõ banki munkanapig - érvényes."<br>
A jogorvoslati eljárásban kérelmezõ csatolta a bankkal kötött megbízási szerzõdést, amely szerint a "Megbízó megbízza a bankot, hogy az 1. pontban megjelölt célból max. 5 000 000 Ft, azaz ötmillió forint összegû bankgarancia nyilatkozatot bocsásson ki a kedvezményezett javára. A bankgarancia lejárta 2003. augusztus 21." Csatolta továbbá a bank által kiadott, 2003. július 28-i nyilatkozatot miszerint: "a Bank nyilatkozik arról, hogy a 2003. június 6-án kiadott bankgaranciákban a lejárat dátuma tévesen került rögzítésre, mivel a 2003. június 30-i ajánlattételi határidõt követõ elsõ naptól számított 50. nap nem 2003. augusztus hónap 15. napja, hanem 2003. augusztus hónap 19. napja." "Ennek megfelelõen a Bank az ajánlattételi határidõ lejártát (2003. június 30.) követõ elsõ naptól számított 50. napig, de - figyelembe véve az augusztus 20-a miatti munkaszüneti napot - legkésõbb 2003. augusztus 21-ig feltétel nélkül és visszavonhatatlanul kötelezettséget vállal…"<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés fent idézett második mondata szerint az ajánlatnak az ajánlattevõ kifejezett nyilatkozatát kell tartalmaznia a felhívás feltételeire. A bankgaranciának az ajánlati kötöttség lejártát követõ naptól számított 50. napig való érvényessége a felhívás egyik feltétele volt. Kérelmezõ erre a feltételre nézve nem kifejezett nyilatkozatot csatolt, ugyanis a bankgarancia levél tartalmazta az augusztus 15-e megjelölést is és az ezzel ellentmondó "50. napig" megjelölést is. Egymásnak ellentmondó adatokat tartalmazó nyilatkozat nem tekinthetõk kifejezett nyilatkozatnak.<br>
Kérelmezõ az ellentmondást a jogorvoslati eljárásban kívánta feloldani a bank levele által. Ez a levél az ajánlat érvényessége tekintetében nem releváns, az ajánlatnak kell egyértelmûnek, ellentmondást nem tartalmazónak lennie.<br>
A kérelmezõ saját érdekkörébe tartozik a bank által nem megfelelõen kiállított garancia nyilatkozat, ami kérelmezõnek a nyilatkozat tartalma ellenõrzése elmulasztásával együtt okozta az ajánlat érvénytelenségét.<br>
A Döntõbizottság megállapította, hogy ajánlatkérõ jogszerûen nyilvánította érvénytelennek kérelmezõ ajánlatát bankgarancia nyilatkozat nem megfelelõsége miatt, ezért a jogorvoslati kérelmet ebben a részében elutasította.<br>
Kérelmezõ sérelmezte a másik érvénytelenítési indokot is, álláspontja szerint e körben ajánlatkérõ pótolható formai hiányosságra alapította ajánlata érvénytelensége megállapítását. Az ajánlatkérõ július 7-én kelt levele alapján történõ hiánypótló levele mellékleteként csatolta a "ruházati termékek méretvételezési segédlete", a "mérettábla" és a "kereskedelmi ajánlat" megnevezésû dokumentumokat, mely utóbbi tartalmazta a megrendelés fogadás leírását. Ajánlatkérõnek el kellett volna fogadnia a hiánypótlást.<br>
A Döntõbizottság elsõdlegesen abban foglalt állást, hogy hiánypótolhatók voltak-e az ajánlat ezen hiányosságai.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése így rendelkezik: "Az ajánlattevõ egy ízben, az összes ajánlattevõ számára azonos feltételekkel, legfeljebb tíz napos határidõt biztosíthat a 44. és a 46. § szerinti igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosság pótlására, így különösen a nem megfelelõ aláírással vagy példányszámban benyújtott ajánlat esetén."<br>
Kétséget kizáróan megállapítható, hogy az ajánlatkérõ által hiányolt ajánlati részek nem tartoznak az ajánlattevõ pénzügyi, gazdasági és mûszaki alkalmasságának igazolására vonatkozó 44. §-a, valamint az ajánlattevõnek az eljárásból való kizártsága szabályait rendezõ 46. §-a körébe, ezért ezen a címen nem pótolhatók.<br>
Így csak az "egyéb, az ajánlattal kapcsolatos formai hiányosság"-ként lehet szó a hiánypótlás lehetõségérõl.<br>
A dokumentáció vonatkozó elõírásai a következõk: "5. Az ajánlat összetétele.<br>
Az ajánlatnak az alábbi iratokat és mintákat kell tartalmaznia:<br>
K. Kereskedelmi ajánlat: … a megajánlott eljárási rend részletes leírása az alábbi bontásban és minimális tartalommal:<br>
- a megrendelés fogadás ajánlott eljárási módjának leírása, a megvalósításhoz alkalmazni kívánt formanyomtatványok (esetleges elektronikus segédletek),<br>
- méretmeghatározó segédlet: a viselõ testméretei alapján történõ ruházati méret megállapításához szükséges segédlet benyújtása (a testméretekhez, illetve méretintervallumokhoz rendelt ruházati méret megadása)".<br>
A kérelmezõ hivatkozása szerinti keretszerzõdés-tervezet a megrendelés fogadására vonatkozóan ezt rögzíti: "A keretszerzõdés teljesítése során a 2003. november 1-jéig szállítandó termékmennyiségeket a megrendelõk eseti megrendelésekben pontosítják. A megrendelést a vállalkozónak írásban - 8 napon belül - vissza kell igazolni."<br>
Abból kiindulva, hogy kérelmezõ aláírta a keretszerzõdés-tervezetet, megállapítható, hogy a megrendelés fogadás ajánlott eljárási módja minimális tartalmát tartalmazta az ajánlat. Megállapítható volt belõle, hogy a teljes szerzõdéses mennyiség egyes részeire a szállító az egyes megrendelõktõl kap majd megrendelést, ezt a megrendelést 8 napon belül vissza kell igazolnia.<br>
Az ajánlat viszont nem tartalmazta azokat a formanyomtatványokat, amelyeken kérelmezõ a megrendeléseket - azok egyértelmû teljesíthetõsége érdekében - fogadni kívánja.<br>
A kiírásból megállapíthatóan ajánlatkérõ az egész ország területére kiterjedõen a szervezeti állományába tartozó személyek egyenruházattal való ellátását akarta megoldani. A megrendelések tehát különbözõ szervezeti egységektõl (pl. rendõrkapitányságoktól) fognak érkezni eltérõ adatok közlésével. Ajánlatkérõ - a teljesítésekkel kapcsolatos viták elkerülése végett - egységesíteni kívánta a megrendelések formáját és tartalmát, ezért írta elõ, hogy az ajánlatnak tartalmaznia kell a megrendeléseknél alkalmazandó formanyomtatványokat.<br>
E formanyomtatványok tehát nem formai, hanem tartalmi kellékei az ajánlatnak, ezért hiánypótlás keretében nem csatolhatók.<br>
Az ajánlati dokumentációban foglaltak elfogadása nem pótolja a méretmeghatározó segédletet.<br>
A dokumentáció azokat a méretelõírásokat tartalmazza, amelyek egy konfekcionált termékre jellemzõek. Megadja, hogy "L"-es a kabát mérete, ha 152, 158 cm-es testmagasság mellett a háta hossza nyakkörtõl 86 cm, az ujja hossza középen 69 cm stb.<br>
Ajánlatkérõ azonban nem konfekcionált méretû egyenruházati termékeket akar beszerezni, egyrészrõl azért, mert az általa alkalmazni kívánt egyenruházati termékek kereskedelmi forgalomban nem kaphatók, másrészrõl azért, mert minden egyes, a szolgálati állományába tartozó személyt testre szabott egyenruhával kíván ellátni.<br>
Az ajánlati dokumentációban szereplõ "Méretelõírások" alapján megállapított általános méretek alapján legyártott kabát, szolgálati farmernadrág stb. nem lesz testre szabott a valamelyik méretében (pl. magasság, csípõbõség) a készmérettáblázatban szereplõ méretadatoktól eltérõ méretû személyre nézve. Ahhoz, hogy a termékek tényleges viselõi testméretei figyelembevételével készüljön el az egyenruházati termék, az ajánlattevõnek kell meghatározni, hogy a "Méretelõírások" táblázatban foglaltakon túlmenõen a gyártási technológiája folytán mely mérési helyeken milyen mérési adatokat kér, és ezen adatok alapján milyen méretmegjelöléseket kell feltüntetni a megrendelés formanyomtatványán az egyes megrendelõknek.<br>
A méretmeghatározó segédlet tehát tartalmi és nem formai eleme az ajánlatnak.<br>
A Döntõbizottság megállapította, hogy ajánlatkérõ úgy a hiánypótlási lehetõség megtagadása, mint a kérelmezõ ajánlata érvénytelenné nyilvánítása tekintetében jogszerûen járt el, ezért a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. augusztus 12.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>