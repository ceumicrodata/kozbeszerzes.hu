<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7201)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.331/10/2003.<br>
<br>
Tárgy: a Junior Rt. jogorvoslati kérelme a Budapest Fõváros XI. ker. GAMESZ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A dr. Szûcs Imre Zoltán ügyvéd (1142 Budapest, Dorozsmai u. 37/B) által képviselt Junior Vendéglátó Rt. (1095 Budapest, Mester u. 29-31., a továbbiakban: kérelmezõ) jogorvoslati kérelmét - melyet Budapest Fõváros XI. Ker. Önkormányzat GAMESZ (1116 Budapest, Bükköny u. 2-4., a továbbiakban: ajánlatkérõ) a Budapest Fõváros XI. Kerületi Önkormányzat részben önállóan gazdálkodó költségvetési intézményeiben az étkeztetés biztosítása tárgyú közbeszerzési eljárása ellen indított - a Döntõbizottság elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. május 14-én megjelent számában a rendelkezõ részben megjelölt beszerzés céljából.<br>
A felhívás 3. a) pontjában meghatározta az ellátandó óvodák, általános iskolák és idõskorú étkezõk napi ételadag-mennyiségét, heti és napi gyakoriságát.<br>
Az ajánlat, illetve részajánlat tételre vonatkozóan a 3. d) pont a következõket tartalmazta: "ajánlatot részdokumentációnként külön-külön kell tenni, az alapdokumentációban meghatározottak szerint. Minden részdokumentáció szerinti ajánlat önálló részajánlatnak minõsül, de az egy részdokumentációban szereplõ intézményekre csak együtt lehet ajánlatot tenni."<br>
A szerzõdés idõtartama 2003. szeptember 1.-2008. június 30-ig terjed.<br>
Ajánlatkérõ az ajánlatok elbírálására a legalacsonyabb összegû ellenszolgáltatás elbírálási szempontot választotta.<br>
Az ajánlati dokumentáció egy alapdokumentációból és 46 részdokumentációból állt. A részdokumentációk az egyes ellátandó egységeket és azok helyeit tartalmazta. A Budapest XI., Menyecske u. 14. sz. alatti óvoda adatai az alapdokumentáció 77. oldalán szerepeltek.<br>
A szerzõdéstervezet 7. pontja elõírta az árak megállapítására vonatkozó szabályokat, a második és harmadik bekezdés a következõket:<br>
"az árak 2003. december 31-ig változatlanul maradnak, tartalmazzák a nyersanyagnormát, a rezsit és azok áfáját."<br>
"Egy év elteltével a felek a norma és a bruttó eladási ár tekintetében újra megállapodnak, azzal a kikötéssel, hogy az áremelkedés mértéke nem haladhatja meg a módosítás napján érvényes jegybanki alapkamat -2% mértékét."<br>
A 16. pont szerint a szerzõdést minden év szeptember l. napjával mondhatják fel, a felmondást megelõzõ 90 nappal történõ írásbeli értesítés alapján. Rendkívüli, 30 napos felmondási idõvel szüntethetõ meg a szerzõdés, ha a szerzõdõ felek a szolgáltatási árban nem tudnak megegyezni, valamint ha a szerzõdésszegést okozó fél a sérelmet szenvedõ fél ajánlott levélben történõ felszólítása ellenére sem szünteti meg.<br>
A felmondási jogát a megrendelõ egyoldalúan is gyakorolhatja, ha az étkeztetést saját konyhai szolgáltatásával kívánja megoldani. Ilyen esetben a szolgáltatót legalább 90 nappal elõbb, írásban értesíti felmondási joga érvényesítésérõl.<br>
A 17. pont rögzítette, hogy amennyiben gazdasági vagy jogszabályi feltételek változása indokolttá teszi, a szerzõdést a felek közös megegyezéssel módosíthatják.<br>
A kérelmezõ a dokumentációt május 15-én vásárolta meg.<br>
Ajánlatkérõ a május 28-i levelében tájékoztatta kérelmezõt, hogy a Menyecske utcai óvoda elemezési ellátását 2003. augusztustól saját fõzõkonyhájáról biztosítja, kérte kérelmezõ szolgáltatása 2003. július 18-ig való meghosszabbítását.<br>
Ajánlatkérõ megbízottja június 5-én konzultációt tartott, amelyen közölte (és jegyzõkönyvben rögzítette), hogy a 46 db részajánlatra külön-külön hirdet eredményt.<br>
Kérelmezõ június 16-án kelt levelében kérdéseket intézett ajánlatkérõ megbízottjához;<br>
- a részajánlattétel szempontjaira (közölte, hogy a kiírás szerinti részajánlattétel kizárólag mennyiségi alapon lett meghatározva)<br>
- az évenkénti áremelés jegybanki alapkamat kikötésre<br>
- az árak fixen tartásának idõtartamára<br>
- a szerzõdés felmondásának feltételeire<br>
- a Menyecske utcai óvoda részajánlattételére vonatkozóan.<br>
Ajánlatkérõ megbízottja válaszában a következõket közölte:<br>
<br>
1. Ajánlatkérõ úgy véli, hogy a jelzett csoportosítás felel meg legjobban a Kbt. alapelveinek, valamint ajánlatkérõ céljainak.<br>
<br>
2. Teljes körû ajánlattétel esetén is meg kell felelnie az ajánlatnak a felhívás 3. d) pontjában meghatározottaknak.<br>
<br>
3. Az ajánlatkérõ az ajánlat feltételeit nem kívánja az ajánlattevõkkel megvitatni.<br>
<br>
4. A szerzõdés 7. pontjának második bekezdés a 17. pontban jelzettekre vonatkozik. A 7. pont utolsó bekezdése az árak rendszeres felülvizsgálati lehetõségét biztosítja.<br>
<br>
5. Ezt a kérdést a 16. pont egyértelmûen szabályozza.<br>
Az ajánlattételi határidõ június 25-én volt, kérelmezõ nem nyújtott be ajánlatot.<br>
Kérelmezõ június 30-án jogorvoslati kérelmet terjesztett elõ a Döntõbizottsághoz. Kérte a jogsértés megállapítását a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(3), 37. § (1), 38. § (1) és 48. § (1) bekezdésére tekintettel. Kérelme indokaiként a következõket adta elõ:<br>
<br>
1. Álláspontja szerint a részajánlattétel feltételei kizárólag csak mennyiségi alapon lettek meghatározva.<br>
<br>
2. A Menyecske utcai óvoda a dokumentáció egyik ajánlattételi részeként szerepel annak ellenére, hogy azt az ajánlatkérõ a megbízottja közlése szerint saját fõzõkonyhájáról kívánja ellátni.<br>
<br>
3. A szerzõdéses feltételek álláspontja szerint ellentmondásosak; az árak 2003. decemberig változatlanok, de csak egy év elteltével történõ módosításra van utalás.<br>
<br>
4. Álláspontja szerint a KSH által megállapított élelmiszer inflációs ráta - és nem a jegybanki alapkamat -2%-kal csökkentett mértéke - alapján kellett volna meghatározni az áremelkedés mértékét.<br>
<br>
5. Az ajánlati felhívás 4. pontjában meghatározott szerzõdéses idõtartamnak ellentmond az a kiírási feltétel, hogy azt ajánlatkérõ a szerzõdéstervezet szerint egyoldalúan felmondhatja.<br>
Ajánlatkérõ észrevételében és a jogorvoslati eljárásban július 30-án tartott tárgyaláson kérte a kérelem elutasítását.<br>
Elsõlegesen elkésettség miatt kérte a kérelem elutasítását. Elõadta, hogy kérelmezõ május 15-én vette át az ajánlati dokumentációt és csak június 16-án tette fel az általa kifogásolt feltételekre vonatkozó kérdéseit. A Menyecske utcai óvodával kapcsolatos kifogása azért késett el, mert május 28-án tájékoztatatást kapott e szervezet ellátására vonatkozóan.<br>
Érdemben - a kérelmi elemek sorrendjében a következõket adta elõ:<br>
A részajánlattétel lehetõsége meghatározása nemcsak mennyiségi alapon történt, az egyes élelmezési egységek helyét is megadta.<br>
A Menyecske utcai óvodával kapcsolatos május 28-án kelt levelében elírás történt, a levél "2003. augusztus hónaptól" szövegezése helyett "2003. augusztus hónapban" szöveg a helyes. Szándéka ugyanis az volt, hogy az augusztusi minimális mértékû étkeztetési igényt saját konyhájáról oldja meg, erre indokolatlannak tartotta szolgáltatási szerzõdés kötését. Szeptember hónaptól viszont - a kiírás szerint - a nyertes ajánlattevõtõl várta a szolgáltatás teljesítését.<br>
A 2004. január 1-jétõl szeptember 1-jéig - a módosítás esedékessé válásáig - terjedõ idõszakra a szerzõdéstervezet 17. pontját tekinti irányadónak, tehát szabályozva van az ármegállapodás esete ezen idõszakra is.<br>
A jegybanki alapkamat mértékét jogszabály határozza meg, a KSH által közzétett infláció csak tájékoztató jellegû, így konkrétabbnak tartotta az áremelkedés maximális mértékét a jegybanki alapkamat mértékéhez kötését.<br>
Az elállás jogát azért kötötte ki a szerzõdéstervezetben, mert eddigi tapasztalatai szerint folyamatosan csökken az óvodás és általános iskolás gyermekek száma, nem áll szándékában változatlan mértékû étkeztetési ellátás biztosítása lecsökkent igény esetén.<br>
A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A Döntõbizottság elsõdlegesen a kérelem határidõben való elõterjesztettsége kérdésében foglalt állást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati kérelmet a jogsértõ (illetõleg a kérelmezõ által jogsértõnek tartott) eseményrõl való tudomásszerzéstõl számított 15 napon lehet elõterjeszteni. A határidõ jogvesztõ.<br>
Kérelmezõ az ajánlati dokumentációt május 15-én vette át, ez idõponttól megismerte a felhívás és a dokumentáció elõírásait.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése lehetõséget biztosít az ajánlattevõ részére, hogy az ajánlattételi határidõ lejártát megelõzõ tíz nappal a dokumentációval kapcsolatos kiegészítõ tájékoztatást kérjen ajánlatkérõtõl ajánlata elkészítéséhez. Ajánlatkérõnek e tájékoztatást az ajánlattételi határidõ elõtt legkésõbb hat nappal kell megadni.<br>
Az elsõ, harmadik, negyedik és ötödik kérelmi elemek vonatkozásában tehát azért nem késett el a kérelem, mert kérelmezõnek jogorvoslati kérelme elõterjesztését megelõzõen joga volt a Kbt. által biztosított lehetõséggel élni. Kérelmezõ végsõ soron csak az ajánlattételi határidõ lejártakor szerzett kétségtelen tudomást arról, hogy ajánlatkérõ fenntartotta a kiírásnak a kérelmezõ által jogsértõnek tartott részeit.<br>
A második, a Menyecske utcai óvoda élelmezési ellátásával kapcsolatos kérelem sem késett el. A Döntõbizottság elfogadta kérelmezõ érvelését, miszerint annak ellenére, hogy ajánlatkérõ a május 28-én kelt levelében azt közölte vele, hogy saját konyhájáról látja el ezt a óvodát, csak az ajánlattételi határidõ lejártakor gyõzõdött meg arról, hogy ezen intézmény étkeztetésére is kellett ajánlatot tenni.<br>
A Döntõbizottság ezért érdemben vizsgálta a jogorvoslati kérelmet.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(3) bekezdése elõírja: "Az ajánlatkérõ a felhívásban lehetõvé teheti a közbeszerzés egy részére történõ ajánlattételt. Ebben az esetben a felhívásban, illetve a dokumentációban elõ kell írni, hogy a közbeszerzés tárgyának mely elemeire lehet részajánlatot tenni. A közbeszerzés tárgyának részeit nem lehet kizárólag a mennyiség alapján meghatározni."<br>
Ajánlatkérõ az ajánlati felhívás 3. a) pontjában a beszerzés tárgya mennyiségét óvodákra, iskolákra, idõskorúak ellátására lebontva összmennyiségben határozta meg. A részajánlat tételét azonban nem a felhívás 3. a) pontjában szereplõ mennyiségek felosztásával, hanem 46 ellátási egységre tette lehetõvé, az egyes ellátási egységeknél meghatározva a teljesítési helyet is.<br>
A részajánlat tételét ajánlatkérõ tehát nem mennyiségi, hanem intézményenként tette lehetõvé.<br>
A Döntõbizottság megállapította, hogy ajánlatkérõ a részajánlattétel lehetõsége meghatározásánál nem járt el jogsértõen, ezért a jogorvoslati kérelmet ebben a részében elutasította.<br>
A Menyecske utcai óvoda élelmezését a közbeszerzési eljárás folyamatba tétele idõszakában a kérelmezõ szolgáltatta.<br>
Ajánlatkérõ május 18-i levelében közölte kérelmezõvel, hogy július 18-ig tart igényt a szolgáltatásra, azt követõen saját konyhájáról biztosítja az ellátást. A levél annyiban pontatlan volt, hogy csak "augusztus hónaptól" megfogalmazást használt, arra nem tért ki, hogy mely idõpontig látja el saját maga az élelmezést. Kérelmezõ május 15-én megvásárolta a dokumentációt, ebbõl tudomást szerezhetett arról, hogy szeptemberbõl a közbeszerzési eljárás nyertese fogja ellátni az óvoda élelmezését. Ezért ajánlatkérõ nem járt el jogsértõen, amikor kérelmezõt nem látta el tájékoztatással arra nézve, hogy meddig tart a "saját konyháról való ellátás".<br>
A Döntõbizottság megállapította, hogy ajánlatkérõ nem járt el jogsértõen azáltal, hogy a Menyecske utcai óvoda étkeztetését is a közbeszerzés részévé tette, ezért a jogorvoslati kérelmet ebben a részében elutasította.<br>
Megjegyzi a Döntõbizottság, hogy ajánlatkérõnek csak a kiírásban foglaltakkal szemben áll fenn az ajánlati kötöttsége, a (potenciális) ajánlattevõnek adott tájékoztatást illetõen nem.<br>
Ajánlatkérõ az alapdokumentáció részét képezõ szerzõdéstervezetben szabályozta az árak megadásának és változtatásának módját.<br>
A 7. pont elsõ bekezdésében közölte, hogy az árak 2003. december 31-ig nem változtathatók. A második bekezdés adott az árak változtatására lehetõséget, de csak egy év elteltével, 2004. szeptember 1-je után.<br>
Ebbõl következik, hogy a köztes idõszakban - 2004. január 1-jétõl szeptember 1-jéig is változatlanok lesznek az árak.<br>
Arra az esetre, ha gazdasági vagy jogszabályi feltételek indokolják az árak megváltoztatását, a szerzõdés 17. pontja az irányadó.<br>
A Döntõbizottság megállapította, hogy az árakat, azok módosítását illetõen nem áll fenn ellentmondás a kiírásban, ezért a jogorvoslati kérelmet ebben a részében elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. §-</a>a szerint ajánlatkérõnek az ajánlati felhívás tartalmát úgy kell meghatároznia, hogy annak alapján az ajánlattevõk egyenlõ eséllyel megfelelõ ajánlatot tehessenek. Mivel az ajánlati dokumentáció a felhívás részletes feltételeit hivatott meghatározni, ez a rendelkezés irányadó a dokumentációra is. E rendelkezés értelmében ajánlatkérõ szabadon, saját igényének megfelelõen határozza meg az ajánlattételi feltételeket, csak az ajánlattevõk esélyegyenlõsége biztosítására elõírt kötelezettsége korlátozza a feltételek meghatározásában. Ajánlatkérõ a jegybanki alapkamat mértékéhez kötötte az árak változtathatóságának mértékét. Ezzel a mértékkel kell számolnia mindegyik ajánlattevõnek, nincs olyan tény, vagy körülmény, ami különbséget eredményezne ebbõl a szempontból az ajánlattevõk között. A meghatározás tehát nem sérti az esélyegyenlõséget.<br>
A Döntõbizottság megállapította, hogy ajánlatkérõ nem járt el jogsértõen az árváltozás mértéke megadásakor, ezért a jogorvoslati kérelmet ebben a részében elutasította.<br>
Ajánlatkérõ a szerzõdés-tervezetben szabályozta a viszonylag hosszú ideig - öt évig - tartó szerzõdéses idõszakra nézve a felmondási feltételeket.<br>
A <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(2) bekezdése elõírja: "A közbeszerzési eljárás során megkötött szerzõdésekre egyebekben a Ptk. rendelkezéseit kell alkalmazni."<br>
A Kbt. nem tartalmaz rendelkezést a közbeszerzési szerzõdés felmondására vonatkozóan, ezért ebben a körben a Ptk. rendelkezései az irányadók.<br>
A Ptk. lehetõvé teszi a szerzõdés felmondását, annak eseteit a felek megállapodására bízza. Ezt a megállapodást tartalmazzák a szerzõdéstervezet vonatkozó pontjai, melyek mindegyik ajánlattevõre egyformán kötelezõek, többek között ezen feltételek elfogadhatósága alapján kell dönteniük ajánlattevõknek, hogy tesznek-e ajánlatot a közbeszerzési eljárásban.<br>
A Döntõbizottság megállapította, hogy ajánlatkérõ nem járt el jogsértõen a felmondás szabályainak meghatározásával, ezért a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 31.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>