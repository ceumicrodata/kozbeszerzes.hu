<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7110)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.373/11/2003.<br>
<br>
Tárgy: a KEMÉLYÉP Kemenesi Mélyépítõ Kft. jogorvoslati kérelme Celldömölk Város Önkormányzata beszerzésével kapcsolatban.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KEMÉLYÉP Kemenesi Mélyépítõ Kft. (9500 Celldömölk, Dr. Szomraky Z. u. 5., a továbbiakban: kérelmezõ) által Celldömölk Város Önkormányzata (9500 Celldömölk, Szentháromság tér 1., a továbbiakban: kérelmezett) "Celldömölk Város Vulkán Fürdõ építési területének humuszleszedési munkái" tárgyú beszerzésével kapcsolatban benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbiakat állapította meg:<br>
Kérelmezett 2003. május 15-én kapta meg a Vulkán fürdõ építési engedélyét az építésügyi hatóságtól. Az engedély okiratában megtalálható a Kulturális Örökségvédelmi Hivatal szakhatósági hozzájárulása is az alábbiak szerint:<br>
"Kulturális Örökségvédelmi Hivatal Igazgatósági és Hatósági Igazgatóság Soproni Regionális Iroda 5853-2/2003. sz. örökségvédelmi szakhatósági hozzájárulását az alábbi feltétellel adta meg:<br>
- az építkezés megkezdése elõtt el kell végezni a megelõzõ régészeti feltárásokat [2001. évi LXIV. tv. 22. § (2) bekezdés],<br>
- régészeti tevékenység végzésére jogosult a Vas Megyei Múzeumok Igazgatósága (Szombathely, Kisfaludi u. 9.) A jogosulttal a beruházónak a megelõzõ feltárásra vonatkozóan írásbeli szerzõdést kell kötni, melyet jóváhagyás végett a hivatalhoz kell benyújtani. A szerzõdés érvényességéhez a hivatal jóváhagyása szükséges! [2001. évi LXIV. tv. 22. § (2) bekezdés]<br>
Indokolás: A tervezett munkák által érintett területen nyilvántartott régészeti lelõhelyek találhatók."<br>
Kérelmezett 2003. június 13-án a régészeti feltárásra a szerzõdést a Vas Megyei Múzeumok Igazgatóságával megkötötte. A szerzõdés alapján a régészeti kutatás, ásatás tevékenységét a Vas Megyei Múzeumok Igazgatósága látja el, míg kérelmezett a terület humuszrétegének leszedését és deponálását vállalja, illetve végzi. Ennek keretében a gépi földmunka, vagyis a humuszolás az ásatást vezetõ régész utasítása szerint történik.<br>
Kérelmezett 2003. július 2-án telefonon több helyi vállalkozót - közöttük a kérelmezõt - értesítette arról, hogy a Vulkán fürdõ helyének humuszolásával kapcsolatos pályázatot bonyolít le, melyben felkéri ajánlattételre a megkeresetteket. A pályázatokat 2003. július 3-áig kellett benyújtani 22 000 m2-nyi 0,3-0,4 m vastagságú, kb. 8500 m3 humuszréteg leszedésére és 500 m távolságra való elszállítására, deponálására, illetõleg munkagépek bérbeadására.<br>
Pályázatot nyújtott be a kérelmezõ, a CELLVÍZ Kft., Molnár Ottó vállalkozó, a Kóbor Transz Kft. és a Cell-Bahnbau Kft.<br>
Kérelmezett az ajánlatokat 2003. július 4-én bontotta fel.<br>
A kérelmezett pénzügyi, gazdasági bizottsága - mint e pályázatban döntésre jogosult szervezeti egység - 2003. július 7-i ülésén úgy döntött, hogy a pályázati eljárást eredménytelennek nyilvánítja és megbízza a kérelmezett 51%-os tulajdonában lévõ CELLVÍZ Kft.-t óradíjas géplánc szervezésével az elõzetesen 8500 m3 mennyiségben számított föld szállítását figyelembe véve.<br>
Kérelmezett a CELLVÍZ Kft.-vel a megállapodást a feladat ellátására géplánc bérlésével 2003. július 8-án megkötötte.<br>
Kérelmezõ 2003. július 21-én nyújtott be a Döntõbizottsághoz jogorvoslati kérelmet. Kérelmében az eljárás módját, vagyis a közbeszerzési eljárás mellõzését, illetõleg az eljárás során elkövetett eljárási szabálysértéseket kifogásolta. Ezek közül kiemelte azt, hogy az eljárás nyertesének szolgáltatás körében õt nyilvánították, azonban ezt az eredményt a kérelmezett megváltoztatta, és a helyes döntést megsemmisítve a saját tulajdonában lévõ céget bízta meg az ellátásával.<br>
Kérelmezett a jogorvoslati kérelemre tett írásos észrevételében és a tárgyaláson tett nyilatkozatában elõadta, hogy nem közbeszerzési eljárást folytattak le. Ennek oka egyrészt, hogy a beszerzés becsült értéke nem éri el a nettó 10 M Ft-ot, amely a szolgáltatások esetében a közbeszerzési értékhatár lenne, továbbá azért sem, mert a régészeti feltárás, illetve az azzal kapcsolatos tevékenység nem tartozik a Kbt. hatálya alá. Elõadta, hogy jelenleg folyamatban van a Vulkán fürdõ építésére vonatkozó közbeszerzési eljárás, amelytõl függetlenül kellett sort keríteni a kérelem tárgyát képezõ beszerzésre. A létesítmény engedélyokiratában a Kulturális Örökségvédelmi Hivatal elõzetes régészeti feltárást írt elõ, melyet még a kivitelezési munkák elõtt kell elvégezni, határideje a kivitelezési munkák megkezdésétõl függ. Költségkímélés miatt a régészeti feltárásokat megelõzõ humusz kitermelést nem a Vas Megyei Múzeumok Igazgatósága végzi, hanem az erre megfelelõ gépekkel rendelkezõ helyi vállalkozó. Hivatkozott arra, hogy kérelmezett rendeletben szabályozta a nem közbeszerzési eljárás alá tartozó pályáztatások rendjét, azonban jelen beszerzés során ez alól is felmentést kapott a képviselõ-testülettõl. Elõadta, hogy a gyors eljárás során adódhattak kommunikációs hibák és félreérthetõ mozzanatok, ebbõl származhatnak a kérelmezõ által felvetett sérelmek. Kérte a megalapozatlan jogorvoslati kérelem elutasítását.<br>
Egyéb érdekeltek közül a Cell-Bahnbau Kft. elõadta, hogy a humuszleszedési munkákra vonatkozóan az ajánlat beadására 2003. július 3-án kapott telefonértesítést, 4-én beadta az ajánlatát és az eljárás érvénytelenítésérõl 7-én kapott telefonon értesítést.<br>
A MÁVÉPCELL Kft. elõadta, hogy nem tett ajánlatot a pályázatra, tõle a humuszleszedési munkák elvégzéséhez szükséges gépet bérel a CELLVÍZ Kft.<br>
A CELLVÍZ Kft. elõadta, hogy jelen beszerzés nem közbeszerzési eljárás lefolytatásával történt, a kérelmezett ajánlatot kért a humusz leszedésére, mint szolgáltatásra, illetve a gépek és szállítóeszközök bérlésére. A döntésre jogosult pénzügyi bizottság felkérte a kérelmezett többségi tulajdonában lévõ CELLVÍZ Kft.-t, hogy fogja össze, bonyolítsa le a munkát és kösse meg a gépbérleti és fuvarszerzõdéseket.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az alábbiak szerint megállapította, hogy a jogorvoslati kérelem részben megalapozatlan, részben pedig a Döntõbizottságnak nincs hatásköre a jogorvoslati kérelem tárgyában.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés a) pontja szerint a közbeszerzésekkel kapcsolatos jogorvoslat körében a bizottság hatáskörébe tartozik a közbeszerzési eljárás jogtalan mellõzése miatt indult eljárás lefolytatása.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja szerint a Kbt. hatálya alá tartoznak a Kbt. 2. § (1) bekezdés szerinti beszerzések esetén az állam, a helyi önkormányzat, a kisebbségi települési önkormányzat, az országos, illetve a helyi kisebbségi önkormányzat, a települési önkormányzatok társulása, a központi, a helyi önkormányzati, az országos, illetve a helyi kisebbségi önkormányzati költségvetési szerv, a megyei, illetõleg a regionális fejlesztési tanács, az elkülönített állami pénzalap kezelõje, a társadalombiztosítás igazgatási szerve.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint az 1. § szerinti szervezet árubeszerzése, építési beruházása, illetve a szolgáltatás megrendelése során, ha annak a 4. § (1) bekezdése szerinti értéke a beszerzés megkezdésekor külön meghatározott összeget eléri vagy meghaladja (a továbbiakban: közbeszerzés), köteles e törvény szabályai szerint eljárni.<br>
A közbeszerzés értékhatára 2003. december 31-ig szolgáltatás megrendelése esetén 10 000 000 Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. § (</a>1) bekezdése szerint a beszerzés értékén a beszerzés megkezdésének idõpontjában annak tárgyáért általában kért, illetve kínált - általános forgalmi adó nélkül számított, a (2)-(6) bekezdésben és az 5. §-ban foglaltakra tekintettel meghatározott - legmagasabb összegû ellenszolgáltatást kell érteni (a továbbiakban: becsült érték).<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>1) és (2) bekezdése szerint:<br>
(1) Tilos e törvény megkerülése céljából a közbeszerzést a (2) bekezdésbe ütközõ módon részekre bontani.<br>
(2) A becsült érték kiszámítása során mindazon árubeszerzések vagy építési beruházások, vagy szolgáltatások értékét egybe kell számítani, amelyek<br>
a) beszerzésére egy költségvetési évben kerül sor [a 4. § (6) bekezdése szerinti eset kivételével], és<br>
b) beszerzésére egy ajánlattevõvel lehetne szerzõdést kötni, továbbá<br>
c) rendeltetése azonos vagy hasonló, illetõleg felhasználásuk egymással összefügg.<br>
A <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés h) pontja szerint a Kbt. hatálya nem terjed ki a régészeti feltárásokra.<br>
A beszerzés becsült értékének meghatározása körében a Döntõbizottság vizsgálta kérelmezett számára szóban és írásban adott árajánlatokat. Megállapíthatóan a beszerzés tárgyáért kért legmagasabb összegû ellenszolgáltatást a Vas Megyei Múzeumok Igazgatósága adta (szóban) mintegy 6-7 M Ft értékben.<br>
Kérelmezett becsatolta a CELLVÍZ Kft.-vel a celldömölki Vulkán fürdõ területének humuszolására (kb. 8500 m3 humusz kitermelése és elszállítása) megkötött szerzõdését, mely szerzõdés 4,1 M Ft + 25% áfa munkadíjat tartalmaz. A beszerzés tárgya magával a régészeti feltárással kapcsolható össze, azonban értékét e két beszerzésnek nem kell egybeszámítani a <a href="http://net.jogtar.hu/jr/gen/getdoc.cgi?docid=99500040.tv#9">Kbt. 9. § (</a>2) bekezdés h) pontjára tekintettel.<br>
A Döntõbizottság megállapította, hogy a fentiek alapján a beszerzés becsült (tényleges) értéke nem éri el a 2003. évi költségvetésrõl szóló költségvetési törvényben a szolgáltatások közbeszerzési értékhatáraként megjelölt 10 M Ft-ot, a kérelmezett tehát nem követett el jogsértést, amikor a Kbt. alkalmazása nélkül választotta ki a szolgáltatást teljesítõ vállalkozót. Ennek alapján a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése úgy rendelkezik, hogy ha a Kbt. másként nem szabályozza a Döntõbizottság eljárását, akkor arra az államigazgatási eljárás általános szabályairól szóló módosított 1957. évi IV. tv. (a továbbiakban Áe.) rendelkezéseit kell alkalmazni. Az Áe. 4. § (1) bekezdése és 7. § (1) bekezdése alapján a Döntõbizottság csak a hatáskörébe és illetékességébe tartozó ügyekben járhat el.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdése határozza meg a Döntõbizottság hatáskörét, ami közbeszerzési eljárás alatt a Kbt. szabályainak megszegésével kapcsolatos ügyekre terjed ki. Ennek alapján a Döntõbizottság arra jogosult, hogy az ajánlatkérõ által a közbeszerzési eljárás során megvalósított cselekmény, mulasztás, illetõleg az egyes eljárás során hozott döntéseit megvizsgálja és állást foglaljon abban, hogy ajánlatkérõ cselekménye, mulasztás, meghozott döntése megfelel-e a törvény rendelkezéseinek. (E tekintetben a Döntõbizottság hatáskörrel rendelkezik a körben is, hogy az adott beszerzés nem minõsül-e közbeszerzési eljárás jogtalan mellõzésének.)<br>
Az elõzõekben kifejtettek alapján a Döntõbizottság megállapítja, hogy mivel nem közbeszerzési eljárást folytatott le kérelmezett és a Döntõbizottságnak csak közbeszerzési eljárásokkal kapcsolatban van hatásköre, így a jogorvoslati kérelemnek az eljárás során kérelmezett által elkövetett vélelmezett jogszabálysértéssel kapcsolatos részében a jogorvoslati eljárásra a Döntõbizottságnak nincs hatásköre. Erre tekintettel a Döntõbizottság a jogorvoslati kérelem e részét érdemben nem vizsgálhatja.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított hatáskörében eljárva megállapította, hogy a jogorvoslati kérelem részben megalapozatlan, illetõleg ezen túlmenõen a Döntõbizottság megállapította hatáskörének hiányát, ezért a jogorvoslati kérelmet a Kbt. 88. § (1) bekezdés a) pontja alapján elutasította és a Kbt. 88. § (1) bekezdés h) pontja szerint rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 19.<br>
<br>
Dr. Nagy László Gábor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>