<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7202)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.363/8/2003.<br>
<br>
Tárgy: az AGFA Hungária Kft. jogorvoslati kérelme a Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az AGFA Hungária Kft. (1012 Budapest, Pálya u. 4-6., továbbiakban: kérelmezõ) kérelmét, melyet a Szegedi Tudományegyetem (levelezési cím: SZTE ÁOK Beszerzési és Anyaggazdálkodási Osztály Raktára, 6720 Szeged, Semmelweis u. 8., a továbbiakban: ajánlatkérõ) "röntgenfilm és vegyszer anyagai 33 tételben" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2003. április 23-án tett közzé ajánlati felhívását nyílt eljárásra a Közbeszerzési Értesítõ 17. számában 2673/2003. sz. alatt a rendelkezõ részben írt tárgyban, 8 részajánlati körön belül 33 tételre.<br>
Az ajánlatkérõ a felhívás 2. b) pontban elõírta, hogy az ajánlat tárgyát képezõ szerzõdés szállítási szerzõdés.<br>
Ajánlatkérõ a felhívás 3. a) és 3. b) pontban elõírta a beszerzés mennyiségét. Az I. részajánlati kör 8. pontja szerinti beszerzés gépi elõhívó volt 2 × 5 1iter kiszerelésben, 4400 1 mennyiségben, a 9. tételé gépi fixáló volt 2 × 5 liter kiszerelésben, 4400 liter mennyiségben.<br>
Az ajánlatkérõ a részajánlat tételt a 3. c) pontban tette lehetõvé, az adott körön belül a teljes mennyiségre, a többváltozatú ajánlattétel lehetõségét a 14. pontban engedte meg azzal, hogy a változatok különbözõsége a minõségre, a dokumentáció szállítási szerzõdéstervezetnél kedvezõbb feltételekre vonatkozhat. Az ajánlattól eltérõ ajánlati változatokat megfelelõen elkülönítve kell benyújtani.<br>
Az ajánlatok elbírálásának szempontja az összességében legelõnyösebb ajánlat volt, ami az I. és II. részajánlati körben a termék minõségi színvonala volt 4, egyenként 2 súlyszámú részszempont szerint, továbbá az ajánlati ár 10, az áru lehívásától számított szállítási határidõ 4, a 30 napnál hosszabb fizetési határidõ 2 súlyszámmal, 1-10-ig terjedõ pontozással. Az értékelés módszere arányosítással történik 1 és 10 pont között, amelynél a legjobb ajánlat 10 pontot kap, a legkedvezõtlenebb 1 pontot, a többit ehhez arányosítva állapítják meg a dokumentációban rögzítettek szerint.<br>
Az ajánlatkérõ dokumentációt is bocsátott az ajánlattevõk rendelkezésére, melynek megvásárlása az érvényes ajánlattétel feltétele volt.<br>
A dokumentáció tartalmazta a követelményeket az ajánlattevõk részére, a bírálati szempontokat (a II. 2. pont az egy egységre vetített nettó és bruttó ár feltüntetését írta elõ), a határidõk, határnapok megjelölését, jogi szabályokat, szerzõdéstervezetet.<br>
A kérelmezõ kérdésére az ajánlatkérõ közölte, hogy a mintapéldányként elég az azonos termékek egy méretû és anyagú mintáját beadni, a gépi hívó és gépi fixáló tekintetében is.<br>
Az ajánlattételi határidõre, 2003. június 3-ra, az I. részajánlat tételi körre (8. és 9. tétel) a kérelmezõ, a Fujifilm Magyarország Kft., a Medimat Kft., a Reafoto Kft. tett ajánlatot.<br>
Az összegzés szerint az ajánlatkérõ az értékelés során a 8. és 9. tételeknél a Fujifilm Magyarország Kft. sûrítményekre tett árajánlatát, ami 4-szeres hígítással használandó, néggyel osztotta a közös mennyiségi nevezõ eléréséhez. Annak érdekében történt ez az értékelésrõl szóló bizottsági határozati jegyzõkönyv szerint, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését figyelembe véve ugyanazon termék, ugyanazon mennyiségének az összehasonlítása történjen meg. Ugyanis a Fujifilm Magyarország Kft. kivételével valamennyi cég ajánlatában a 4400 literes mennyiség már hígított formában értendõ, erre a mennyiségre adták az árajánlatukat.<br>
Kérelmezõ 2003. július 16-án benyújtott jogorvoslati kérelmében sérelmezte, hogy az ajánlatkérõ a Fujifilm Magyarország Kft. esetében a 8. és 9. tételeknél az összérték negyedét vette figyelembe, ezzel az ajánlati árat korrigálta, nem számszaki hibát javított.<br>
Erre a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése nem ad lehetõséget. Figyelembe véve az ajánlatkérõ által igényelt filmmennyiséget a nyertes ajánlattevõ nem megfelelõ ármeghatározást tett, mikor koncentrátumra vonatkozó árat adott meg. Álláspontja szerint a nyertes ajánlattevõ a szállítási határidõre vonatkozóan érvénytelen vállalást tett, mivel az a 14 óráig leadott rendelés esetén a következõ munkanapra szólt, nem pedig a dokumentáció II. 3. pontja szerint történt (nap, hét, hó).<br>
Sérelmezte továbbá, hogy az általa a sürgõsségi lehívásánál munkanapokon reggel 9 óráig beérkezõ rendelésnél megajánlott 6 órán belüli teljesítést az ajánlatkérõ 1 napos szállítási határidõként értékelte.<br>
Kérte az eljárást lezáró döntés megsemmisítését, ajánlatkérõ költségekben történõ marasztalását, ideiglenes intézkedésként a szerzõdéskötés megtiltását.<br>
Ajánlatkérõ észrevételében elõadta, hogy közismert szakmai tény, hogy a 2 × 5 literes kiszerelés sûrítményre vonatkozik. A kérelmezõ, a Medimat Kft. és Reafoto szintén 2 × 5 literes kiszerelést ajánlott, az áraikat azonban már hígított munkaoldatra adták meg. A Fujifilm Magyarország Kft. következetesen tartotta magát az ajánlatkérõ koncentrátumra vonatkozó elõírásához és ennek megfelelõen 4400 literre adott ajánlatot. Az ajánlati ár a nyertes vonatkozásában tehát nem került korrekcióra, csak az azonos mennyiségi nevezõ került megállapításra az esélyegyenlõség elvét betartva.<br>
A szállítási határidõ értékelésre vonatkozóan elõadta, hogy a kérelmezõ ajánlatában a 6 órán belüli teljesítés ahhoz a feltételhez volt kötve, hogy a megrendelés 9 óráig beérkezzen, egyébként a teljesítésre 24 órát vállalt. A Fujifilm Magyarország Kft. a 14 óráig leadott rendelés esetén másnapi szállítást vállalt. Miután ajánlatkérõ rendeléseinek elküldése reggel 8 óra és du. 14 óra között történik, ezért mindkét esetben 1 napos szállítási megajánlást vettek figyelembe.<br>
A sürgõsségi szállításra vonatkozó és a dokumentáció II. 3. pontjában foglalt elõírás csak tájékoztató jellegû, azt esetlegesen kérték megadni és az erre vonatkozó ajánlatokat az értékelésbe nem vonták be.<br>
Az egyéb érdekeltek között a Reafoto Kft. tett észrevételt, mely szerint ugyanazt jelenti, ha 2 × 5 liter koncentrátumra, vagy 2 × 20 liter munkaoldatra ad valaki ajánlatot. Minden ajánlattevõ 2 × 5 liter koncentrátumnak adta meg az árát. A specifikációt figyelembe véve a Fujifilm Magyarország Kft. ajánlatát kivéve mindegyik ajánlattevõ ajánlatát el kellett volna utasítani, vagy az eljárást érvénytelenítve új ajánlati felhívást kellett volna közzé tenni.<br>
A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek írásbeli, szóbeli nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése szerint, ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket. A számítási hiba javításáról az összes ajánlattevõt egyidejûleg, haladéktalanul, írásban tájékoztatni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés elsõ fordulata szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megállapította, hogy az ajánlatkérõ sem az ajánlati felhívásban, sem pedig a dokumentációban nem rögzítette, hogy a beszerzés tárgyát képezõ gépi elõhívó és gépi fixáló 2 × 5 literes kiszerelése sûrítményre vonatkozik. Ebbõl következõen az sem volt egyértelmû, hogy az ajánlatkérõ 4400 liter sûrítményre vagy 4400 liter felhígított oldatra (munkaoldat) kér ajánlatot. Az ajánlatkérõ által állított szakmai általánosan elfogadott standard a koncentrátumra vonatkozóan nem helytálló, mivel az ajánlattevõk különbözõ módon adták meg ajánlataikat.<br>
A kérelmezõ nem élt azzal a lehetõségével, hogy az ajánlati felhívás, illetve dokumentációnak a fenti pontatlanságával kapcsolatban jogorvoslati kérelemmel éljen. Sõt az ajánlatkérõ részére feltett kérdésére nyújtandó választ, amely a termékek mintája vonatkozásában szintén csak "egy méret" megjelölést tartalmazta, elfogadta.<br>
Kérelmezõ a dokumentáció megvásárlására vonatkozó határidõtõl 2003. május 29-tõl, illetve a 2003. június 3-i ajánlattételi határidõtõl számított a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõn belül élhetett volna jogorvoslati kérelemmel.<br>
A kérelmezõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdése körében további tájékoztatást kérhetett volna az ajánlattételi határidõ lejárta elõtt legkésõbb 10 nappal, tehát még az ajánlatkérõ 2003. május 15-i tájékoztatását követõen is, azonban ezzel a jogával nem élt.<br>
A kérelmezõn kívül a többi ajánlattevõ ajánlata 1100 liter sûrítménybõl készíthetõ 4400 liter munkaoldat bruttó árát tartalmazta. A Fujifilm Magyarország Kft. bruttó ára pedig 4400 liter koncentrátumra vonatkozott. Az ajánlatkérõ azonban a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében foglalt kötöttsége miatt mindegyik ajánlatot érvényesnek kellett hogy elfogadja, még a Realfoto Kft. ajánlatát is, mely pedig dobozos kiszerelésre vonatkozott. A beszerzés tárgyára vonatkozó mértékegység azonban azonos kellett hogy legyen, mivel a Kbt. 24. § (2) bekezdésében foglalt esélyegyenlõségi követelményre figyelemmel az árak összehasonlítására csak így volt lehetõség. Ebbõl következõen az ajánlatok értékelése az ajánlati ár bírálati részszempont vonatkozásában csak úgy volt lehetséges, hogy az ajánlatkérõ azt azonos mennyiségi mérték alapján határozza meg. Mivel az 1 liter munkaoldategységár-meghatározás nem ellentétes az ajánlati felhívás, illetve dokumentáció specifikációjában közölt mindösszesen 4400 literes mennyiséggel, ezért ajánlatkérõ értékelése az ajánlati ár vonatkozásában jogszerû volt.<br>
Az ajánlattevõk mindegyike vagy a koncentrátum, vagy pedig a munkaoldat tekintetében pontos ármeghatározást adott, ajánlatkérõi korrekcióra nem volt szükség. Az esélyegyenlõség követelményének az nem felelt volna meg, ha az ajánlatkérõ - mivel az ajánlati felhívásban és a dokumentációban nem közölte a mennyiségi mértéket, hanem csak a kiszerelést és az összmennyiséget határozta meg - nem azonos mennyiségû és minõségû termékre nézve hasonlítja össze az ajánlati árakat. A nyertes ajánlattevõ ára a I. részajánlati körben egyértelmûen kerültek meghatározásra, ezért az ajánlatkérõ eljárására a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése nem vonatkoztatható.<br>
A Döntõbizottság álláspontja szerint az ajánlatkérõ értékelése az áru lehívásától számított szállítási határidõ vonatkozásában is megfelel a Kbt. rendelkezéseinek. A kérelmezõ az ajánlatában foglalt 6 órán belüli szállítást ahhoz a feltételhez kötötte, hogy az adott megrendelésnek reggel 9 óráig meg kell hozzá érkeznie. Az ajánlatkérõi nyilatkozat szerint az a gyakorlat, hogy a megrendelések reggel 8 órát követõen történnek délután 14 óráig, figyelembe véve az ajánlatkérõ munkarendjét, mely délután 16 óráig tart.<br>
A Fujifilm Magyarország Kft. ajánlatában szereplõ és a 14 óráig leadott rendelés esetén "következõ munkanapra" vonatkozó ajánlati tartalmi elem azonos a kérelmezõ ajánlatában szereplõ a reggel 9 órát követõen leadott rendelés esetén "24 órás (tehát másnap)" szállítási határidõre vonatkozó kötelezettség vállalással. A két ajánlat azonos tartalmi elemére tekintettel az ajánlatkérõ nem értékelhette a kérelmezõ ajánlatát e körben a Fujifilm Magyarország Kft. ajánlatához képest kedvezõbbnek.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a megalapozatlan kérelmet, a Kbt. 88. § (1) bekezdés a) pontja szerint elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2003. augusztus 15.<br>
<br>
Dr. Csanádi Péter s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>