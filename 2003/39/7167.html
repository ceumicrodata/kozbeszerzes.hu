<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7167)
</b></h2><FONT size=3><i><u></i></u><br>
<br>
13.K.32.112/2002/8.<br>
<br>
A Fõvárosi Bíróság a dr. Gáspár Emõke jogtanácsos (1055 Budapest, Kossuth tér 2-4.) által képviselt Miniszterelnökség Közbeszerzési és Gazdasági Igazgatósága (1055 Budapest, Kossuth tér 2-4.) I. r. és személyesen eljárt Schaffer István (1055 Budapest, Kossuth tér 2-4.) II. r. felpereseknek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.277/15/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperesek keresetét elutasítja.<br>
Kötelezi a II. r. felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint kötelezi a felpereseket egyetemlegesen arra, hogy 15 napon belül fizessenek meg az alperesnek 10 000 Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
Az I. r. felperes mint ajánlatkérõ a 2002. március 20-án megjelent - 2002. április 10-én módosított - részvételi felhívásával hirdetmény közzétételével induló tárgyalásos közbeszerzési eljárást indított "az orvosi kesztyûk termékcsoportba tartozó, I-04-02 számú állami normatívának megfelelõ, a dokumentációban specifikált orvosi vizsgálókesztyû egyszeri használatra" megnevezésû termék szállítására.<br>
A részvételi felhívás 3. a) pontja értelmében az egyes részteljesítésekre részajánlatot lehetett tenni. Az 1. részteljesítés tárgyát az ajánlatkérõ a következõk szerint határozta meg:<br>
- latexanyagú vizsgálókesztyû normál bõrre, porozott, sima vagy enyhén texturált felületû, göngyölt kialakítású, nem steril kivitelû: 29 187 960 db/év,<br>
- latexanyagú vizsgálókesztyû érzékeny bõrre, pormentes, sima vagy enyhén texturált felületû, göngyölt kialakítású, nem steril kivitelû: 9 367 400 db/év.<br>
A részvételi felhívás 13. pontjának 2. bekezdése szerint a jelentkezõnek nyilatkoznia kellett arról, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján mely alvállalkozókat kívánja a közbeszerzés értékének 10%-át meghaladó mértékben igénybe venni.<br>
Az ajánlatkérõ jelentkezési segédletet is készített, amely tartalmazta a jelentkezés benyújtásával kapcsolatos tartalmi és formai követelményeket. A segédlet 2. oldalán közölt "Útmutató" 2. pontja rögzítette, hogy amennyiben az ajánlatkérõ által elkészített ûrlapokat megfelelõen kitöltik, és a jelzett lapokat kicserélik a szükséges igazolásokra, a jelentkezés valamennyi olyan információt tartalmazni fog, ami szükséges és elégséges az érvényes jelentkezés benyújtásához.<br>
A segédlet 17. oldala tartalmazta a jelentkezõi/alvállalkozói nyilatkozatot.<br>
A segédlet 26. oldalán az ajánlatkérõ az alábbi nyilatkozat-ûrlapot közölte:<br>
"Nyilatkozat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerint<br>
A teljesítésbe a közbeszerzés értékének 10%-át meghaladó mértékben az alábbi alvállalkozókat kívánjuk bevonni (cégszerû megnevezés, székhely):<br>
(A táblázat tetszõleges számú sorral bõvíthetõ)<br>
Alvállalkozó neve               Székhelye<br>
.................2002., ............ .................<br>
cégszerû aláírás"<br>
A 2002. május 6-ig tartó határidõig az 1. részteljesítésre öt gazdasági társaság - köztük a Premier G. Med Kft. - nyújtotta be részvételi jelentkezését.<br>
A Premier G. Med Kft. a jelentkezésében - egyebek között - csatolta saját jelentkezõi nyilatkozatát. Alvállalkozói nyilatkozatot, és a részvételi segédlet 26. oldalán lévõ ûrlapot nem csatolt be.<br>
A részvételre jelentkezõk közül az ajánlatkérõ a 2002. május 16-án tartott eredményhirdetésen a Premier G. Med Kft. és a Hartman-Rico Hungária Kft. jelentkezését érvénytelennek nyilvánította. Az érvénytelenség megállapítását azzal indokolta, hogy e jelentkezõk nem csatolták a részvételi felhívás 13. pont második francia bekezdésében elõírt, a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés szerinti nyilatkozatot a 10%-on felül bevonni kívánt alvállalkozókról.<br>
A Premier G. Med Kft. (kérelmezõ) 2002. május 16-án jogorvoslati kérelmet nyújtott be az alpereshez. Elõadta, hogy a részvételi felhívás és a segédlet is pozitív nyilatkozatot követel meg az alvállalkozók tekintetében, és nem kér nyilatkozatot arra az esetre, ha a jelentkezõ nem kíván 10%-ot meghaladó mértékben alvállalkozót igénybe venni. Részvételi jelentkezésük érvénytelenné nyilvánítása jogsértõ volt, ezért kérte a jogsértés megállapítását, az ajánlatkérõ döntésének megsemmisítését, ideiglenes intézkedésként a közbeszerzési eljárás felfüggesztését.<br>
Az alperes a 2002. május 16-án kelt 277/3/2002. számú határozatával ideiglenes intézkedésként a közbeszerzési eljárás felfüggesztését rendelte el.<br>
Az alperes a 2002. június 25-én kelt D.277/14/2002. számú határozatával a jogorvoslati kérelemnek helyt adva megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdését. Ezért az ajánlatkérõnek az 1. részteljesítésre vonatkozó, részvételi szakaszt lezáró és azt követõ valamennyi döntését megsemmisítette, és az ajánlatkérõvel szemben 1 000 000 Ft, a döntésért felelõs Schaffer Istvánnal szemben 100 000 Ft bírságot szabott ki.<br>
Az alperes a határozat indokolásában kifejtette, hogy a részvételi felhívás szerint - a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjára utalással - a jelentkezõknek arról kellett nyilatkozni, hogy mely alvállalkozókat kívánja a közbeszerzés értékének 10%-át meghaladó mértékben igénybe venni. Ez tartalmában megegyezett a Kbt. hivatkozott rendelkezésével, az alvállalkozó cégek felsorolását jelentette, amit csak az a jelentkezõ tudott teljesíteni, aki alkalmazni kívánt a Kbt. 43. § (2) bekezdés b) pontja szerinti alvállalkozót. A felhívás nem tartalmazott kifejezett felhívást arra, hogy nyilatkozni kell akkor is, ha a részvételre jelentkezõ nem vesz igénybe alvállalkozót.<br>
Az alperes rámutatott arra, hogy a részvételi segédlet 26. oldalán lévõ ûrlapot a 10%-ot meghaladó mértékben igénybe venni kívánt alvállalkozók ismertetéséhez készítette el az ajánlatkérõ, ez az ûrlap a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjára utal, és felsorolást vár a részvételre jelentkezõtõl.<br>
Az alperes megállapította, hogy a kérelmezõ nem kívánt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja szerinti alvállalkozókat bevonni a teljesítésbe, a segédlet 17. oldalán lévõ nyilatkozatot is úgy töltötte ki, hogy abból az alvállalkozóra vonatkozó részt kihagyta.<br>
A kérelmezõ részvételi jelentkezésének érvénytelenné nyilvánítása jogsértõ volt, ezért jogsértõ az ajánlatkérõnek a részvételi szakaszt lezáró döntése is.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és h) pontja szerinti jogkövetkezményeket alkalmazta, valamint a Kbt. 88. § (1) bekezdés f) pontja alapján a törvényi minimumnak megfelelõ összegû bírságot szabott ki. A bírság kiszabásának kötelezõ voltát a Kbt. 88. § (1) bekezdés f) pontjával, összegét a Kbt. 88. § (4) és (5) bekezdésével indokolta.<br>
A felperesek keresetet terjesztettek elõ az alperes határozatának bírósági felülvizsgálata iránt. Elõadták, hogy a részvételi felhívás 13. pontja feltétel nélküli nyilatkozattételi kötelezettséget jelentett a jelentkezõk szálmára, az ehhez szükséges nyilatkozati lapot a kiadott dokumentáció tartalmazta. Nyilatkozatot a Ptk. 216. § (1) bekezdése alapján három formában, szóban, írásban és ráutaló magatartással lehet tenni. Jelen esetben a kérelmezõ sem szóban, sem írásban nem tette meg a kért nyilatkozatot, a ráutaló magatartás joghatás kiváltására csak akkor alkalmas, ha az arra irányuló akarat az általános élettapasztalat szerint a másik fél által kétségtelenül felismerhetõ volt. Az ajánlatkérõ számára azonban egyáltalán nem volt egyértelmû, hogy a nyilatkozatot azért nem tette meg a jelentkezõ, mert nem kívánt alvállalkozót igénybe venni, vagy csak egyszerûen kifelejtette a nyilatkozatot a részvételi jelentkezésbõl, vagy az alvállalkozók igazolásait nem tudta beszerezni.<br>
A felperesek álláspontja szerint a kérelmezõ formai hibát is vétett a kért nyilatkozat becsatolásnak elmulasztásával, mert a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése értelmében érvénytelen az ajánlat, ha nem felel meg az ajánlati felhívás vagy a dokumentáció feltételeinek, és azt a rendelkezést a Kbt. 63. § (8) bekezdés szerint kétszakaszos eljárások elsõ szakaszára is alkalmazni kell. A kérelmezõ részvételi jelentkezésében az ajánlatkérõ által megadott nyilatkozat nem szerepelt, ebbõl adódóan részvételi jelentkezése érvénytelen volt.<br>
A felperesek kifogásolták továbbá, hogy az alperes több eljárási hibát is vétett, az ideiglenes intézkedésrõl szóló D.277/3/2002. számú határozatot csak telefaxon küldte meg az ajánlatkérõ részére, az ideiglenes intézkedésrõl szóló határozatot 2002. május 16-án, míg az eljárás megindításáról szóló határozatot 2002. május 17-én kapták meg. Kifogásolták továbbá, hogy a döntõbizottsági tárgyaláson az ott elhangzottak szó szerinti jegyzõkönyvezését kérték, de csak az ajánlatkérõi nyilatkozat rögzítése történt oly módon, és a tárgyalásról készült hangfelvételt a tárgyalás végén nem játszották vissza, a hangfelvétel alapján készült jegyzõkönyv sem tartalmaz erre vonatkozó utalást.<br>
Az alperes - fenntartva a határozatában foglaltakat - a kereset elutasítását kérte. Leszögezte, hogy a részvételi felhívás 13. pontja nem tartalmazott kifejezett elõírást arra, hogy a nyilatkozatot akkor is csatolni kell, ha a közbeszerzés értékének 10%-át meghaladó mértékben nem vesz igénybe alvállalkozót a részvételre jelentkezõ. A részvételi felhívás 13. pontjára és a részvételi dokumentáció 26. oldalán lévõ nyilatkozat-minta tartalmára figyelemmel csak akkor kellett a nyilatkozatot csatolni, ha a részvételre jelentkezõ a közbeszerzés értékének 10%-át meghaladó mértékben kívánt alvállalkozókat igénybe venni.<br>
Az eljárásával kapcsolatos eljárásjogi kifogásokra vonatkozóan az alperes elõadta, hogy az ideiglenes intézkedésével az eljárás felfüggesztését rendelte el, mivel fennállt a közbeszerzés tisztasága megsértésének veszélye, távközlési úton - telefax útján - a határozat az Áe. 45. § (3) bekezdése alapján jogszerûen kézbesíthetõ volt, azt az I. r. felperes 2002. május 16-án átvette. A jogorvoslati eljárást a <a href="http://net.jogtar.hu/jr/gen/getdoc.cgi?docid=99500040.tv#81">Kbt. 81. § </a>(1) bekezdése alapján a jogorvoslati kérelem érkezése napján, 2002. május 16-án megindították, errõl aznap postai úton értesítették a feleket, majd azt az I. r. felperes részére - kérésére - telefaxon is megküldték 2002. május 17-én. A tárgyaláson elhangzottak szó szerinti jegyzõkönyvezésére az Áe. nem tartalmaz elõírást, felperesi kérésre a saját nyilatkozata szó szerint került jegyzõkönyvezésre. A tárgyaláson jelen lévõk részérõl a tárgyalás végén nem merült fel igény a hangszalagon rögzítettek javítására, pontosítására, visszahallgatására.<br>
A felperesek keresete alaptalan.<br>
A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy a Premier G. Med Kft. részvételi jelentkezését érvénytelenné nyilvánító ajánlatkérõi döntés helytálló volt-e, ettõl függõen az alperesi határozat jogszerû-e a felperesekkel szemben alkalmazott jogkövetkezmények tekintetében.<br>
A bíróság - a felperes által megjelölt okok alapján - nem észlelt olyan eljárási jogszabálysértést, amely az ügy érdemi eldöntésére kihatott volna, ezért eljárási jogszabálysértés miatt - a Legfelsõbb Bíróság KK. 31. számú állásfoglalására figyelemmel - a határozat hatályon kívül helyezésének vagy megváltoztatásának nem volt helye.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében foglaltak szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. A (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37-38. §-t, a 43 § (4)-(6) bekezdését, az 51-54. §-okat és a 67. § (7) bekezdését megfelelõen alkalmazni kell.<br>
A bíróság megállapította, hogy a részvételi felhívás 13. pontjának 2. bekezdésében közölt ajánlatkérõi követelmény szerint a jelentkezõknek arról kellett nyilatkozniuk, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján mely alvállalkozókat kívánják a közbeszerzés értékének 10%-át meghaladó mértékben igénybe venni. Ez az elõírás - a jelentkezési segédlet 26. oldalán közölt nyilatkozat tartalmával is egybevetve - nem azt tartalmazta, hogy a jelentkezõk arról nyilatkozzanak, kívánnak-e a Kbt. 43. § (2) bekezdés b) pont szerinti alvállalkozót igénybe venni vagy nem. Ez az elõírás az ilyen alvállalkozókat igénybe vevõ jelentkezõket érintette, és azt az ajánlatkérõi igényt fogalmazta meg, hogy e jelentkezõk az alvállalkozóikat sorolják fel a segédlet 26. oldalán lévõ nyilatkozat kitöltésével.<br>
A bíróság rámutat arra, hogy a részvételi felhívásból és a részvételi segédletbõl nem tûnik ki olyan ajánlatkérõi szándék, amely szerint a jelentkezõknek az alvállalkozók igénybevételével kapcsolatban nemleges tartalmú nyilatkozatot is csatolniuk kell, ezért az üres nyilatkozat részvételi jelentkezésbõl való kihagyása nem eredményezheti a jelentkezés érvénytelenségének jogkövetkezményét.<br>
A bíróság megállapította, hogy a kérelmezõ részvételi jelentkezését az ajánlatkérõ jogszabálysértõ módon nyilvánította érvénytelennek, ezért az alperes jogszerûen alkalmazta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és h) pontjában foglalt jogkövetkezményeket.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja értelmében az alperes a határozatában e törvény megsértett rendelkezésének megjelölése mellett megállapíthatja a jogsértés megtörténtét. Az f) pont szerint az alperes bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, amely jelen esetben 1 millió Ft, magánszemély esetében 100 000 Ft volt.<br>
A fenti jogi szabályozásra figyelemmel az alperesnek jogsértés esetén a bírság minimumösszegét ki kell szabnia, a törvényi minimum összegében kiszabott bírság nem mérsékelhetõ, erre figyelemmel az I. és II. r. felperesek bírságfizetésre kötelezése is jogszerû volt.<br>
A kifejtettek alapján a bíróság a felperesek keresetét elutasította, és a felpereseket a Pp. 78. § (1) bekezdése és a 82. § (1) bekezdése alapján kötelezte az alperes költségeinek megfizetésére.<br>
Az I. r. felperes teljes személyes költségmentessége folytán a kereseti illetéket a 6/1986. (VI. 26.) IM rendelet 13. § (2) bekezdése alapján a II. r. felperes köteles megfizetni.<br>
<br>
Budapest, 2003. év február 21.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>