<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (1520)
</b></h2><FONT size=3><i><u></i></u><br>
<br>
12.K.30.061/2002/4.<br>
<br>
A Fõvárosi Bíróság, a dr. Kollár Edit (1052 Budapest, Városház u. 16.) ügyvéd által képviselt, ELAMEN Rt. (1095 Budapest, Soroksári út 98.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott - közigazgatási határozat felülvizsgálata iránt indított perében - melybe az alperes pernyertessége érdekében beavatkozott a Sédné dr. Vígh Márta ügyvéd (1034 Budapest. Zápor u. 5/A. I/6.) által képviselt Budai Irgalmasrendi Kórház Kht. (1027 Budapest, Frankel Leó út 17-19.) - meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A felperes által lerótt 10 000 Ft (tízezer Ft) kereseti illetéket a felperes maga viseli.<br>
Kötelezi a bíróság a felperest, hogy 15 nap alatt fizessen meg az alperesnek 30 000 Ft (azaz harmincezer Ft) perköltséget, továbbá 15 napon belül fizessen meg a beavatkozónak 15 000 Ft (azaz tizenötezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 4 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
A Budai Irgalmasrendi Kórház Kht. (ajánlatkérõ) ajánlati felhívást tett közzé a Közbeszerzési Értesítõ 2001. július 18-ai számában "750 adag reggeli, ebéd, vacsora elkészítése" tárgyában. A pályázatra 4 ajánlatevõ jelentkezett. Az ajánlatkérõ 2001. november 8-ai eredményhirdetésen a PLÁSZTÁN Kft. ajánlatát érvényesnek és nyertesnek, a többi három ajánlatevõ pályázatát pedig érvénytelennek nyilvánította.<br>
Az ajánlattevõk közül az ELAMEN Rt. (jelen per felperese) a döntéssel szemben jogorvoslattal élt az alperesi Döntõbizottsághoz. Jogorvoslati kérelmében elõadta, hogy az ajánlattevõ által kibocsátott ajánlati dokumentáció "II. Az ajánlatok benyújtása" részének 5. pontjában a pályázat beadásának alaki feltételeként elõírta, hogy "az ajánlatokat roncsolásmentesen, nem bontható módon összeállítva, minden oldalt a cégjegyzésre jogosult által aláírva, folyamatos oldalszámozással kell benyújtani."<br>
Ehhez képest - álláspontja szerint - a nyertesként kihirdetett PLÁSZTÁN Kft. ajánlata ennek a követelménynek nem felelt meg, mivel ajánlatát "egyszerû" hõkötõ géppel sérülésmentesen szét lehet bontani és a lapok sérülésmentesen kiemelhetõk, majd visszahelyezhetõk anélkül, hogy az újrakötés nyomai látszanának. Ezért kérte a PLÁSZTÁN Kft. ajánlatának érvénytelenné, a közbeszerzési eljárást pedig eredménytelenné nyilvánítani, valamint a közbeszerzési eljárás során hozott eljárást lezáró döntést megsemmisíteni.<br>
Az alperes 2001. december 6-án kelt D.713/9/2001. számú határozatával a felperesi ajánlattevõ kérelmét elutasította. Indoklásában elõadta, hogy az ajánlatkérõ a kiírásban nem határozta meg, mit ért a "nem bontható" kitételen. Ezért abból kell kiindulni, hogy az ajánlatkérõ a szó mindennapi értelmében használta a "nem bontható" szavakat. Mivel a PLÁSZTÁN Kft. ajánlata kézzel vagy átlagos irodai eszközzel nem volt oly módon bontható, hogy a beavatkozás tényét utólagosan ne lehetett volna megállapítani, ezért az az ajánlati kiírásnak megfelelt.<br>
A felperes keresetében elõadta, hogy a mindennapi értelem szerinti értelmezés nem eredményezheti azt, hogy az egyébként lehetséges eszközökbõl kettõt (a kézzel és irodai eszközzel történõ felbontást) kiragadva minõsítse felbonthatatlannak a Döntõbizottság az ajánlatot. Kifejtette azt is, hogy az ajánlatkérõ nem jelölte meg kifejezetten, hogy mit ért "nem bontható" feltétel alatt, így a szóba jöhetõ valamennyi lehetõséget értette, ezért nem nevesítette azt. Állította, hogy ezért az ajánlatkérõ által támasztott követelményeknek csak különleges biztonsági eljárással lehetett eleget tenni, ahogy azt a felperes tette a közbeszerzési eljárásban. Végül elõadta azt is, hogy a hõkötõ gép ma már átlagos irodai eszköznek tekinthetõ, bárki számára beszerezhetõ, hozzáférhetõ, a "nem bonthatóság" feltételét egyébként sem befolyásolja az a körülmény, hogy az ajánlatevõ használ-e ilyen gépet vagy nem. Mindezekre tekintettel kérte az alperes határozatát megváltoztatni a jogorvoslati kérelemnek megfelelõen.<br>
Alperes az iratokkal együtt felterjesztett ellenkérelmében úgy nyilatkozott, hogy határozatát mindenben fenntartja. Hivatkozott arra, hogy az ajánlattevõ maga is csak úgy értelmezte a szóban forgó kitételt, hogy az ajánlat ne spirálkötésû legyen, amelyikbõl egyszerûen bármelyik lap kiemelhetõ. A felperes szemléltetés végett - a jogorvoslati eljárásban tartott tárgyaláson - bemutatta a hõkötõ gépet, mellyel való bontás nem tekinthetõ egyszerû mûveletnek (a tárgyaláson a bontás nem is sikerült).<br>
A Budai Irgalmasrendi Kórház Kht. (ajánlatkérõ) a bírósági eljárásban alperesi beavatkozóként elõadta, hogy a hõkötõgépnek nevezett nyomdatechnikai eszköz álláspontja szerint nem szerezhetõ be könnyen, és egyáltalán nem hétköznapi irodai berendezés. Kifejtette, hogy a felperesi megközelítést alkalmazva lényegében minden ajánlat bontható, mert megfelelõ technikai háttérrel, kézügyességgel bármely ajánlat lapjai kiemelhetõk, rekonstruálhatók.<br>
A bíróság megállapította, hogy a felperes keresete az alábbiak szerint nem alapos.<br>
A Közbeszerzésekrõl szóló 1995 évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (1) bekezdése szerint: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 52. § (2) bekezdés d) pontja pedig kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Jelen ügyben a bíróságnak azt kellett eldöntenie, hogy az ajánlati dokumentáció II/5. pontját miként kell értelmezni, kielégítette-e a nyertes pályázó ajánlata az ebben foglalt azon formai elõírást, hogy az ajánlatot nem bontható módon összeállítva kell benyújtani, és így eleget tett-e a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésének.<br>
A bíróság osztotta az alperes álláspontját, mely szerint ezt a formai elõírást a szó mindennapi, szokásos hétköznapi értelmében kell figyelembe venni. Életszerûtlen ugyanis azt feltételezni, hogy az ajánlatkérõ extra követelményt támasztott volna az ajánlat kötését, összeállítását illetõen a célból, hogy a ma még közismertnek és elterjedtnek nem tekinthetõ technikai eszközökkel se lehessen hozzányúlni, felbontani az ajánlatokat.<br>
Mivel a pályázatkezelés jogi szabályai bizonyos garanciákat tartalmaznak arra nézve, hogy a pályázatot ne lehessen manipulálni, másrészrõl gyakorlatilag nincs kikezdhetetlen védelmi rendszer, ezért az ajánlatkérõ kiírását úgy kell értelmezni, hogy a megszokott, átlagos alaki feltételeket írta elõ a pályázat formáját, kötését illetõen. Ezt maga az ajánlatkérõ is megerõsítette a döntõbizottsági eljárásban, ami nem a szûkítését jelentette az ajánlati kiírás megfogalmazásának, hanem az ajánlatkérõi szándék magyarázatát.<br>
Tehát attól, hogy a pályázat lapjai hõtechnikai módszerrel elvileg szétszedhetõk lettek volna, nem lehet a pályázatot a formai követelmények megsértése miatt érvénytelennek nyilvánítani.<br>
Mindezekre tekintettel az ajánlatkérõ eljárása és a döntõbizottság határozata jogszerû volt, és a bíróság a felperes keresetét a Pp. 339. § (1) bekezdése alapján elutasította.<br>
A bíróság a perköltségrõl a Pp. 78. § (1) bekezdése, valamint a 8/2002. (III. 30.) IM r. 3. § (1) bekezdése alapján rendelkezett.<br>
<br>
Budapest, 2002. szeptember 3.<br>
<br>
dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>