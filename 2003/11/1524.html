<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1524)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.767/8/2002.<br>
<br>
Tárgy: az Open Szoftverház Kft. jogorvoslati kérelme a Közlekedési Fõfelügyelet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Open Szoftverház Kft. (1047 Budapest, Baross u. 99., képviseli: dr. Dávid László ügyvéd, 1026 Budapest, Guyon Richárd u. 12., a továbbiakban: kérelmezõ) jogorvoslati kérelmét, melyet a Közlekedési Fõfelügyelet (1066 Budapest, Teréz krt. 38., képviseli: dr. Horváth László jogtanácsos, a továbbiakban: ajánlatkérõ) "közlekedési hatóságnál leteendõ elméleti vizsgák számítógéppel történõ lebonyolítására programcsomag elkészítése" tárgyú közbeszerzési eljárása ellen terjesztett elõ, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2002. július 3-án tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ dokumentációt is készített - melynek részét képezte a szerzõdéstervezet is -, továbbá az eljárás során válaszolt az ajánlattevõk kérdéseire.<br>
Összesen 13 ajánlattevõ nyújtotta be az ajánlatát, ajánlatkérõ 2002. szeptember 4-én hirdette ki az eljárást lezáró döntését. Az eljárás nyertese a kérelmezõ lett, és vele kötötték meg az eljárást lezáró szerzõdést 2002. szeptember 19-én.<br>
Az eljárást lezáró szerzõdés 1. számú melléklete a pályázati dokumentáció, 2. számú melléklete az eljárás során feltett kérdések és az azokra adott válaszok, 3. számú melléklete a teljesítés ütemezése.<br>
Az eljárást lezáró szerzõdés szerint a teljesítés határideje 2002. december 15-e. A szerzõdés V.4. pontja az alábbiakat mondja ki "A megrendelõ elõzetes egyeztetéssel az önállóan mûködõképes részegységek átadás-átvételét is lehetõvé teszi. Ez esetben a vállalkozó a 3. számú mellékletben szereplõ értéken részszámlát akkor nyújthat be, ha az átadott részegység a pályázati dokumentációban szereplõ követelményeknek megfelel."<br>
A kérelmezõ megkezdte a szerzõdés teljesítését, azonban a felek között több részkérdésben (pl. részszámla kibocsátásának feltételei) jogvita merült fel, s emiatt több levélváltás is volt közöttük.<br>
Ajánlatkérõ a 2002. december 5-én kelt levelében tájékoztatta a kérelmezõt arról, hogy álláspontja szerint a felmerült vitás kérdéseket miként kell értelmezni, illetve azokat miként oldják meg.<br>
A kérelmezõ 2002. december 16-án nyújtotta be a jogorvoslati kérelmét, ebben jogsértés megállapítását és ajánlatkérõvel szemben jogkövetkezmények alkalmazását kérte.<br>
Tárgyaláson tett nyilatkozatában és írásbeli elõkészítõ iratában egyrészt pontosította a már benyújtott jogorvoslati kérelmét, másrészt kiegészítette azt.<br>
A kérelmezõ elõadása szerint közte és az ajánlatkérõ közötti probléma valódi gyökere az, hogy az ajánlati dokumentáció nem volt teljesen részletes és szakszerû. A kérelmezõ ajánlatát ajánlatkérõ elfogadta, azonban ez az ajánlat több ponton eltért a dokumentációtól, illetve azt a szükséges mértékben kiegészítette. Az eljárást lezáró szerzõdést megkötötték, ennek részét képezi az általa benyújtott ajánlat, és erre tekintettel a felvetõdött problémákat álláspontja szerint az ajánlatában foglaltak alapján kell rendezni. A jogorvoslati kérelmét épp azért nyújtotta be, hogy a Döntõbizottság mondja ki az ajánlat elsõbbségét. Kérelme jogalapjaként arra hivatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(1) bekezdését sértette meg akkor ajánlatkérõ, amikor a számára írásban küldött nyilatkozatában nem fogadta el az ajánlat elsõbbségének az elvét. Megítélése szerint ugyanis a Kbt. 75. § (1) bekezdésében hivatkozott feltételek a Kbt. 73. § (1) bekezdése alapján az ajánlatra vonatkoznak olyan értelemben, hogy az abban foglaltak irányadóak az ajánlatkérõ számára.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontja alapján áll fenn a Döntõbizottság hatásköre a Kbt. 75. § (1) bekezdésének megszegése miatt. Kiegészítõ jogorvoslati kérelmében felhívta a Döntõbizottság figyelmét, hogy ajánlatkérõ 2002. december 5. napján kelt levelével kapcsolatban kételyek merülhetnek fel - nevezetesen egyeznek-e az eredeti és a másolatok aláírásai és egyéb részei -, erre tekintettel indítványozta, hogy a Döntõbizottság éljen szignalizációs jogkörével, a hatáskörrel és illetékességgel rendelkezõ büntetõhatóságok felé.<br>
Ajánlatkérõ kérte a jogorvoslati kérelem elutasítását. Elsõdlegesen a Döntõbizottság hatáskörének hiányára hivatkozott, mert álláspontja szerint polgári bíróság hatáskörébe tartozik a jogvita elbírálása.<br>
Álláspontja szerint a kérelmezõ által megjelölt jogszabályi rendelkezések nem alapozzák meg a jogorvoslati kérelem benyújtását. A <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(1) bekezdése ugyanis csak visszautal a Kbt. 73-74. §-ának rendelkezéseire.<br>
A <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdése pedig arra vonatkozóan tartalmaz rendelkezését, hogy melyek a már megkötött eljárást lezáró szerzõdés módosításának a feltételei. Így a kérelmezõ által hivatkozott rendelkezések nem mondják ki a benyújtott ajánlat elsõbbségének az elvét.<br>
Elõadása szerint a közbeszerzési eljárásokban a benyújtott ajánlatot követõen kötik meg a felek az eljárást lezáró szerzõdést és a szerzõdés megfogalmazásának, rendelkezéseinek függvényében lehetséges, hogy a felhívás, a dokumentáció, illetõleg az ajánlat vonatkozó részei is mint mellékletek a szerzõdés részévé válnak. Ezt történt jelen esetben is azzal kiegészítve, hogy a szerzõdésben egyes kérdésekben (pl. hivatkozott részteljesítés) a felek kifejezetten külön rendelkeztek. Erre tekintettel közölte ajánlatkérõ írásbeli levelében, hogy elsõdlegesen irányadó a már megkötött szerzõdés.<br>
Ajánlatkérõ közölte, hogy az általa jogorvoslati eljárásban becsatolt, illetve a kérelmezõ részére megküldött 2002. december 5-i levél tartalmilag megegyezik. A kérelmezõ e körben tett indítványának pedig a jogvita elbírálásának szempontjából nincs relevanciája.<br>
A Döntõbizottság az államigazgatási eljárás általános szabályairól szóló 1957. évi IV. törvény (a továbbiakban: Áe.) 7. § (1) bekezdése alapján elsõdlegesen a hatáskörét vizsgálta, és az alábbi indokokra tekintettel megállapította, hogy a jogvita elbírálására nem rendelkezik hatáskörrel.<br>
A Döntõbizottság a kérelmezõ jogorvoslati kérelme és tárgyaláson tett nyilatkozata alapján megállapította, hogy a kérelmezõ jogorvoslati kérelmében tartalmilag azt kérte: a Döntõbizottság rendelkezzen arról, hogy az általa benyújtott ajánlat tartalmát legyen köteles figyelembe venni ajánlatkérõ a teljesítés során, az ajánlatban foglaltak alapján rendezzék a teljesítés közben felvetõdött kisebb-nagyobb problémákat.<br>
A Döntõbizottság megállapította, hogy a kérelmezõ által konkrétan megjelölt - fentiekben hivatkozott - jogszabályi rendelkezések nem a kérelmezõ jogorvoslati kérelmével kapcsolatosak, így nem irányadóak a jogvitára.<br>
A Döntõbizottság álláspontja szerint e kérdés egyrészt nem rendezhetõ elvi jelleggel, hanem csak a tényállás pontos feltárását követõen hozható döntés az egyes kérdésekre. E kérdések azonban olyanok, amelyek mind tartalmuk, mind a felmerülési idejük, mind jellegük alapján a teljesítés szakaszával állnak összefüggésben.<br>
A Kbt. szabályozza a közbeszerzési eljárás teljes folyamatát, a Kbt. 61. § (5) bekezdése kimondja, hogy a közbeszerzési eljárás az eljárás eredményére vonatkozó tájékoztató közzétételével, illetve ha a szerzõdéskötés késõbb történik, a szerzõdéskötéssel zárul le.<br>
A Kbt. taxatíve és kógensen meghatározza, hogy a közbeszerzéssel kapcsolatos jogviták közül melyek tartoznak a Döntõbizottság hatáskörébe, ezek a Kbt. 76. § (1) bekezdése szerint az alábbiak:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A Döntõbizottság megállapította, hogy a kérelmezõ jogorvoslati kérelme nem tartozik a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott taxatív körbe.<br>
A kérelmezõ hivatkozott ugyan a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés b) pontjára, mint hatáskört megalapozó rendelkezésre.<br>
Ezzel kapcsolatban rámutat a Döntõbizottság arra, hogy a Kbt. fentiekben hivatkozott 61. § (5) bekezdése szerint maga a közbeszerzési eljárás a szerzõdéskötéssel lezárul. Így ezt követõ idõszak jogi problémáinak elbírálására nem jogosult a Döntõbizottság.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése ugyanis kimondja: "A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása."<br>
A Döntõbizottság hatáskör hiánya miatt már nem vizsgálta azt, hogy a kérelmezõ jogorvoslati kérelmét határidõben nyújtotta-e be, illetve nem tette vizsgálat tárgyává, hogy esetlegesen szükséges-e szignalizáció.<br>
A Döntõbizottság a fenti indokok alapján a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 14.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Csitkei Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>