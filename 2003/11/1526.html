<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1526)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.26/9/2003.<br>
<br>
Tárgy: a PricewaterhouseCoopers Kft. jogorvoslati kérelme a Földmûvelésügyi és Vidékfejlesztési Minisztérium SAPARD Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság PricewaterhouseCoopers Kft. (1077 Budapest, Wesselényi u. 16., képviseli: dr. Dezsõ Attila ügyvéd, 1077 Budapest, Wesselényi u. 16/A, a továbbiakban: kérelmezõ) jogorvoslati kérelmének, melyet a Földmûvelésügyi és Vidékfejlesztési Minisztérium SAPARD Hivatal (1055 Budapest, Kossuth L. tér 11., a továbbiakban: ajánlatkérõ) "a Földmûvelésügyi és Vidékfejlesztési Minisztérium SAPARD Hivatal akkreditációjának megszerzését követõen, a 2003. pénzügyi évben a SAPARD Hivatal belsõ ellenõrzési osztálya ellenõrzési tevékenységének támogatása" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (8) bekezdését, és ezért megsemmisíti ajánlatkérõ részvételi szakaszt lezáró és azt követõ döntéseit. A Döntõbizottság ajánlatkérõt 1 000 000 Ft (azaz egymillió forint) bírsággal sújtja.<br>
Kötelezi a Döntõbizottság ajánlatkérõt, hogy a bírság összegét a határozat kézbesítésétõl számított 15 napon belül fizesse meg a Közbeszerzések Tanácsának a Magyar Államkincstárnál vezetett 100312000-01720361-00000000 számú számlájára.<br>
Kötelezi a Döntõbizottság ajánlatkérõt, hogy a határozat kézbesítésétõl számított 15 napon belül fizessen meg a kérelmezõ részére 150 000 Ft (azaz egyszázötvenezer forint) igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg.<br>
Ajánlatkérõ a Közbeszerzési Értesítõ 2002. november 20-i, 47. számában tette közzé részvételi felhívását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított tárgyalásos eljárás megindítására a rendelkezõ részben meghatározott tárgyban. Ajánlatkérõ a felhívása 8. pontjában határozta meg a részvételi jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket. A pénzügyi-gazdasági alkalmasság igazolására kérte a Kbt. 44. § (1) bekezdés a) pontjára hivatkozással pénzügyi intézmény nyilatkozatát, továbbá a Kbt. 44. § (1) bekezdés b) pontjára hivatkozással a 2000. és a 2001. év mérlegének a benyújtását.<br>
Ajánlatkérõ a felhívása 9. a) pontjában állapította meg a részvételi jelentkezõk alkalmassága elbírálásának szempontjait. A pénzügyi-gazdasági alkalmasság körében mind a pénzügyi helyzetet a pénzügyi intézménytõl származó igazolás alapján, mind a gazdasági eredményességet a mérleg alapján megjelölte.<br>
Ajánlatkérõ a felhívása 9. b) pontjában határozta meg a részvételi jelentkezõk alkalmatlanná minõsítésének szempontjait, a pénzügyi-gazdasági alkalmasság körében az elsõ francia bekezdésben az alábbiak szerint: "pénzügyi-gazdasági szempontból akkor minõsül alkalmatlannak, ha a 2000. és a 2001. évi mérleg (egyszerûsített mérlege, beszámolója vagy konszolidált mérlege) alapján a mérleg szerinti eredmény negatív összeg, és a pénzügyi intézménytõl származó igazolás alapján fizetési kötelezettségeinek nem tesz eleget."<br>
Ajánlatkérõ felhívása 9. c) pontjában közölte, hogy az ajánlatokat a legalacsonyabb összegû ellenszolgáltatás szempontja alapján bírálja el, és felhívásában rendelkezett a többi kötelezõ tartalmi kellékrõl is.<br>
Ajánlatkérõ részvételi dokumentációt is készített, ebben határozta meg a részvételi jelentkezések benyújtásával szemben támasztott tartalmi és formai követelményeit.<br>
A részvételi jelentkezési határidõre, 2002. december 16-ra részvételi jelentkezést nyújtott be: a KPMG Hungária Kft., Deloitte & Touche Üzletviteli és Tanácsadó Rt., Ernst & Young Kft. és a kérelmezõ.<br>
A kérelmezõ csatolta mind a 2000. mind a 2001. évre a mérlegét, amelynek eredménye mindkét évben negatív.<br>
Ajánlatkérõ 2002. december 20-án hirdette ki a részvételi szakaszt lezáró döntését. Egyedül a KPMG Hungária Kft. jelentkezését minõsítette mind érvényesnek, mind a jelentkezõt alkalmasnak, és õt hívta fel ajánlattételre.<br>
A többi jelentkezést érvénytelennek nyilvánította, illetve a jelentkezõt alkalmatlannak a szerzõdés teljesítésére.<br>
A kérelmezõt az ajánlatkérõ arra hivatkozással minõsítette alkalmatlannak, hogy nem felel meg a pénzügyi-gazdasági alkalmasság vonatkozásában támasztott feltételnek, mivel a 2000. és a 2001. évi mérleg szerinti eredménye negatív.<br>
Az ajánlattételi határidõre 2003. január 10-re a felhívott ajánlattevõ benyújtotta az ajánlatát, amelyet tárgyalást követõen módosított, és ajánlatkérõ 2003. január 21-én kihirdette az eljárást lezáró döntését. Az eljárás nyertese 19 506 000 Ft + áfa ajánlati ár mellett a KPMG Hungária Kft. lett.<br>
A kérelmezõ 2003. január 21-én nyújtotta be a jogorvoslati kérelmét, melyben kérte jogsértés megállapítását, ajánlatkérõ eljárást lezáró döntésének a megsemmisítését, jogkövetkezmények alkalmazását és ideiglenes intézkedésként a közbeszerzési eljárás felfüggesztését, illetve az eljárást lezáró szerzõdés megkötésének megtiltását.<br>
Elõadta, hogy 2003. január 6-án kézbesítették részére ajánlatkérõ részvételi szakaszt lezáró döntését, így jogorvoslati kérelmét a 15 napos határidõn belül nyújtotta be.<br>
A kérelmezõ álláspontja szerint ajánlatkérõ jogsértõen járt el akkor, amikor alkalmatlannak nyilvánította a szerzõdés teljesítésére. Ajánlatkérõ a felhívása 9. b) pontjának elsõ francia bekezdésében a pénzügyi-gazdasági alkalmatlansági szempontot ugyanis együttes, konjunktív feltételként határozta meg. Az "és" kötõszó használata alapján csak akkor nyilvánítható alkalmatlannak a jelentkezõ, ha mind a pénzintézmény nyilatkozata, mind a mérleg szerinti eredménye negatív.<br>
Hivatkozott arra, hogy ajánlatkérõ - szemben a pénzügyi-gazdasági alkalmasság megítélésével - a mûszaki alkalmatlansági szempontoknál kifejezetten rendelkezett arról, hogy bármelyik feltétel hiánya esetén alkalmatlannak minõsül. Utalt arra is, hogy az ajánlatkérõ által támasztott pénzügyi-gazdasági követelmény közzétett szövegével is betölti a rendeltetését, lehetõvé teszi az alkalmas jelentkezõ kiválasztását.<br>
Ajánlatkérõ írásbeli nyilatkozatában és tárgyaláson tett észrevételében kérte a jogorvoslati kérelem elutasítását.<br>
Ajánlatkérõ nyilatkozatában ténybelileg nem vitatta a jogorvoslati kérelemben foglaltakat, azonban elõadta, hogy ajánlatkérõ szándéka a részvételi felhívás tartalmának meghatározása során az volt, hogy azok a jelentkezõk minõsüljenek alkalmatlannak pénzügyi-gazdasági szempontból, akiknek akár a pénzügyi intézménytõl származó nyilatkozata, akár a mérleg szerinti eredménye negatív. Ezzel kívánták biztosítani, hogy gazdaságilag stabil, megbízható jelentkezõket hívjanak fel ajánlattételre.<br>
Sajnálatos módon azonban a felhívás megszövegezése során tévedésbõl, adminisztratív hiba folytán a 9. b) pont elsõ francia bekezdésébe mégis az "és" kötõszó került, amelyet nem észleltek a jogorvoslati kérelem benyújtásáig.<br>
Az eljárás során az eredeti szándékuk szerint vizsgálták a jelentkezõk alkalmasságát, és ezért is nyilvánították az eredeti szándékuk szerint alkalmatlannak a kérelmezõt, szemben a közzétett megszövegezéssel.<br>
Álláspontjuk szerint erre az adminisztratív tévedésre tekintettel nem állapítható meg velük szemben jogsértés.<br>
A Deloitte & Touche Rt. írásbeli észrevételében és tárgyaláson tett nyilatkozatában azt kifogásolta, hogy ajánlatkérõ a részvételi felhívásában és a dokumentációjában nem rendelkezett egyértelmûen és részletesen arról, miként kell a jelentkezõnek igazolnia azt, hogy a teljesítés során megfelelõ szakismerettel rendelkezõ szakembert von be.<br>
A Döntõbizottság a 2003. január 21-én kelt D.26/4/2003. számú határozatában ideiglenes intézkedésként a közbeszerzési eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelmezõ jogorvoslati kérelme alapos.<br>
A Kbt. részletesen szabályozza mind az alkalmasság igazolásának lehetséges módjait, mind az alkalmatlanná nyilvánítással szemben támasztott követelményeket, amelyek a Kbt. 71. § (3) bekezdésének utaló szabálya alapján irányadóak jelen tárgyalásos eljárásra is.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdése értelmében az ajánlatkérõ a Kbt. 44. § (1) és (2) bekezdésében foglaltak közül egy vagy több igazolási módot is elõírhat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése kimondja, hogy az ajánlati felhívásban meg kell határozni, hogy az (1), illetõleg (2) bekezdésekben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint ajánlatkérõ a Kbt. 44. § (1), (2) és (6) bekezdése szerinti adatok, tények és körülmények alapján dönt a szerzõdés teljesítésére való alkalmasságról vagy alkalmatlanságról.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése kimondja, hogy a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A Döntõbizottság álláspontja szerint a részvételi jelentkezési határidõ letelte után az ajánlatkérõ a Közbeszerzési Értesítõben közzétett részvételi felhívásban meghatározottak szerint dönthet a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése alapján a részvételre jelentkezõ alkalmasságáról.<br>
A részvételi felhívásban meghatározott feltételekhez az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése és a 63. § (6) bekezdése alapján is kötve van.<br>
A Kbt. szabályozása nem teszi lehetõvé, hogy ajánlatkérõ utólag tévedésre, adminisztratív hibára hivatkozzon.<br>
A Kbt. szabályozása a 25. § értelmében kógens, a részvételi jelentkezés feltételeinek módosítását a részvételi jelentkezési határidõ letelte után nem teszi lehetõvé.<br>
Erre tekintettel a Döntõbizottság a Kbt. felhatalmazásának a hiányában nem vehette figyelembe az ajánlatkérõ tévedésre, adminisztratív hibára vonatkozó hivatkozását.<br>
Maga az ajánlatkérõ is elismerte, de a benyújtott iratok alapján is egyértelmûen megállapítható, hogy a kérelmezõ megfelel az ajánlatkérõ által támasztott alkalmassági feltételeknek.<br>
A kérelmezõ pénzügyi intézménytõl származó nyilatkozata ugyanis pozitív, így nem nyilvánítható pénzügyi-gazdasági szempontból alkalmatlannak, mivel a 9. b) pont elsõ francia bekezdése szerint az minõsül alkalmatlannak, akinek mind a pénzügyi intézménytõl származó nyilatkozata, mind a mérleg szerinti eredménye negatív.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 44. § (8) bekezdését és a Kbt. 88. § (1) bekezdés c) pontja alapján semmisítette meg ajánlatkérõ részvételi szakaszt lezáró és azt követõ döntéseit.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft.<br>
Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a beszerzés kisebb értékére - az elfogadott nettó ajánlati ár nem éri el a 20 millió forintot - és a jogsértés reparálhatóságára tekintettel nem ítélte indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.<br>
A Döntõbizottság ajánlatkérõ felelõsségi szabályzata és a döntéshozatali eljárását tükrözõ iratok alapján azt a következtetést vonta le, hogy ajánlatkérõ bizottságának minden tagja részt vett abban a döntésben, hogy a kérelmezõt alkalmatlannak nyilvánítsák, és erre tekintettel a Döntõbizottság megítélése szerint a személyi bírság kiszabásának feltételei nem állnak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 4.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>