<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1529)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.409/5/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett eljárása a Sárándi Hûtõ Beszerzõ Értékesítõ Szolgáltató Szövetkezet ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., a továbbiakban: Döntõbizottság elnöke) a Sárándi Hûtõ Beszerzõ Értékesítõ Szolgáltató Szövetkezet (4130 Derecske, Külterület 47-es sz. fõút 18 km, a továbbiakban: ajánlatkérõ) "1 db GREEFA gyártmányú MSE 2000/CCS2-CZA típusú 4 soros GeoSort válogatósor, ODS automata vizesürítõvel, 4 db tartályláda töltõvel berendezés beszerzésére" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel, a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlattevõ 2002. július 10-én tájékoztatta a Döntõbizottságot, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján tárgyalásos közbeszerzési eljárást kezdeményezett a rendelkezõ részben foglalt beszerzés tárgyára.<br>
Az eljárásfajta választásának indokaként elõadta, hogy a GREEFA gyártmányú MSE 2000/CCS2-CZA típusú 4 soros GeoSort válogatósor, ODS automata vizesürítõvel, 4 db tartályláda töltõvel berendezés beszerzésére a Széchenyi terv keretében pályázaton támogatást nyert el, valamint az FVM által kürt pályázaton 25%-ot nyert el a fenti berendezés beszerzésére. Ennek megfelelõen az elnyert támogatásból a GREEFA MACHINEBOUW B.V. cég által gyártott berendezést kell megvásárolniuk. Tekintettel arra a tényre, hogy egy konkrét gyártó által, egyedileg a hûtõházi beruházáshoz legyártandó berendezésrõl van szó, így a szerzõdés teljesítésére ezen sajátos ok miatt a GREEFA MACHINEBOUW B.V. cég képes, így ajánlatkérõ ajánlattételre hívta fel a GREEFA MACHINEBOUW B.V.-t, az ajánlati felhívás egyidejû megküldésével.<br>
A Döntõbizottság elnöke 2002. július 16-án hivatalból jogorvoslati eljárást kezdeményezett az ajánlattevõ közbeszerzési eljárása ellen. Indokolása szerint a rendelkezésére bocsátott iratokból nem volt egyértelmûen megállapítható a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállta.<br>
Az ajánlatkérõ észrevételében kérte annak megállapítását, hogy a közbeszerzési eljárás <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján választott fajtája jogszerû volt. Indokolásul elõadta, hogy intenzív almatermeléssel foglalkozik, és az értékesítés biztonsága érdekében a legmodernebb technológiát képviselõ manipuláló gépsor beszerzése mellett döntött.<br>
A gép megvásárlásához 2001. december 27-én pályázatot nyújtott be a Gazdasági Minisztérium Széchenyi terv vállalkozást erõsítõ programja keretében meghirdetett, a "mikro-, kis- és középvállalkozási technikai korszerûsítését eredményezõ mûszaki berendezések, gépek beszerzésének támogatására - manipulálógép vásárlása - címmel.<br>
A pályázatában a GREEFA gyártmányú MSE 2000/CCSS2-CZA típusú négysoros GeoSort válogatósor és tartozékai vonatkozásában kért támogatást. A GM az SZT-VE-18-01-12-601 pályázatát pozitívan bírálta el, és a 2002. április 19. napján kelt levelükben tájékoztatták arról, hogy azt támogatják.<br>
Ezen túlmenõen 2002. június 6. napján támogatási kérelmet nyújtott be a Földmûvelésügyi és Vidékfejlesztési Minisztérium által meghirdetett, "Új mezõgazdasági erõ-, munkagépek, valamint egyes mezõgazdasági termékek feldolgozásához szükséges új technológiai gépek, berendezések vásárlásához, lízingeléséhez". Ezen támogatási kérelme is az elõbbiekben jelzett típusú gépsor megvásárlásához kapcsolódott.<br>
Az elnyert támogatások beszerzési árhoz viszonyított nagysága miatt a gépsor beszerzésére csak közbeszerzési eljárás keretében kerülhet sor.<br>
Elõadta, hogy a jogszabályban meghatározott eljárási formák közül a szövetkezet azért döntött a tárgyalásos eljárás megindítása mellett, mert a beszerezni kívánt gépsor specifikációi miatt kereskedelmi forgalomban nem kapható, azt a helyi igények figyelembevételével egyedi módon kell legyártani, illetve beüzemelni az adott helyszínen.<br>
A Szövetkezet a Greefa cég által gyártott, a fentiekben jelzett típusú gépsor megvásárlásához igényelt támogatást, ezt a támogatási kérelmekhez kapcsolódó okiratok tanúsítják. A pályázatok elbírálása során ennek a gépnek a beszerzését támogatták a támogatást nyújtó szervezetek, a támogatással kapcsolatos okiratok azt írják elõ, hogy a támogatás folyósítására egy ilyen típusú berendezés megvásárlására kerülhet sor.<br>
Álláspontja szerint a fenti körülmények miatt a gép elõállítására és annak leszállítására, valamint beüzemelésére az egész világon egyedül csak annak gyártója, a Greefa Machninebouw B.V. holland cég képes, mely az egyetlen elõállítója ennek a opusnak. Véleménye szerint a szövetkezet számára kedvezõ pénzügyi szempontból az a tény, hogy közvetlenül a gyártóval került üzleti kapcsolatba.<br>
Mindezek alapján jutott arra a döntésre, hogy közbeszerzési eljárása során a jogszabály 70. § (1) bekezdés b) pontja szerint a mûszaki-technikai sajátosságok miatt a szerzõdést csak egy meghatározott személy képes teljesíteni, így helye van a törvényben szabályozott tárgyalásos eljárásnak.<br>
A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ eljárása nem volt jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
Az ajánlatkérõ pályázatot nyújtott be a Gazdasági Minisztériumhoz a Széchenyi terv vállalkozást erõsítõ programja keretében meghirdetett technikai korszerûsítését eredményezõ berendezések, gépek beszerzésének támogatására, továbbá támogatási kérelmet a Földmûvelésügyi és Vidékfejlesztési Minisztériumhoz új mezõgazdasági, valamint egyes mezõgazdasági termékek feldolgozásához szükséges új technológiai gépek, berendezések vásárlására.<br>
Mindkét pályázatban az elõírtaknak megfelelõen részletesen ismertette a beszerezni kívánt manipuláló, zöldség-, gyümölcsválogató gépsor pontos mûszaki leírását, specifikációit és megjelölte a technológiai célt biztosító gyártmányok típusát és gyártóját is. A beszerzés értékét 98 353 000 Ft-ban jelölte meg.<br>
A Gazdasági Minisztérium a beszerzés értékének 40%-át ítélte meg támogatásként, valamint a beruházás további 25%-át a Földmûvelésügyi és Vidékfejlesztési Minisztériumtól az agrárgazdasági célok 2002. évi költségvetési támogatásáról szóló 102/2001. (XII. 16.) FVM rendelet 268. § alapján kérelemmel igényelhetõ támogatással kívánta biztosítani ajánlatkérõ az új technológiai gépsor megvásárlásához. A hivatkozott rendelet 45. sz. melléklete b) pontjában foglaltak szerint a támogatás igénylése - a támogatási kérelemben meghatározott gépre szóló, igazoltan kifizetett számla valamint további okiratok benyújtásával igényelhetõ az adóhatóságtól. A fentiekbõl következik, hogy ajánlatkérõnek a támogatási kérelemben meghatározott, konkrét gépsort kell beszereznie ahhoz, hogy a támogatás összegéhez jusson.<br>
A Gazdasági Minisztérium a támogatási szerzõdésben elõírta, hogy a támogató egyszeri, vissza nem térítendõ támogatást nyújt a kedvezményezett részére, amely kizárólag a pályázatban megnevezett "manipuláló-gyümölcsválogató gépsor beszerzése" beruházás megvalósítására fordítható.<br>
Megállapítható volt továbbá, hogy a támogatást az ajánlatkérõ a pályázatában konkrétan megjelölt típusú gépsor megvásárlására nyerte el, amely a támogatás folyósításának feltétele. A meghatározott típusú gépsort a felkért ajánlattevõ gyártja le, kifejezetten az ajánlatkérõ helyi körülményeinek, igényének megfelelõen. Erre tekintettel a mûszaki-technikai sajátosság a támogatási szerzõdés alapján fennáll, a szerzõdést kizárólag a felkért ajánlattevõ képes teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. július 31.<br>
<br>
Dr. Sárkány Izolda s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>