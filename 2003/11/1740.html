<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB Bíróság (1740)
</b></h2><FONT size=3><i><u></i></u><br>
Kf.III.37.047/2002/4.<br>
<br>
A Magyar Köztársaság Legfelsõbb Bírósága a dr. Simon Zsuzsanna ügyvéd (4026 Debrecen, Péterfia u. 2.) által képviselt FVM Magyar Közösségi Agrármarketing Centrum Kht. (1055 Budapest, Kossuth L. tér 11.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat bírósági felülvizsgálata iránt a Fõvárosi Bíróságon 13.K.36.518/2000. számon megindított perében ugyanezen bíróság 2001. év október hó 18. napján kelt 13.K.36.518/2000/6. számú ítélete ellen a felperes részérõl 7. sorszámon benyújtott fellebbezés folytán a 2002. év december hó 3. napján - tárgyaláson kívül - meghozta a következõ<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a felperest, hogy 15 napon belül fizessen meg az alperesnek 10 000 (tízezer) Ft másodfokú eljárási perköltséget.<br>
A fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
A felperes 2000. október 17-én hirdetmény közzététele nélküli tárgyalásos közbeszerzési eljárást indított a 2001. I. félévi nemzetközi kiállításokon való részvétel megvalósítására.<br>
Az alperesi Döntõbizottság elnöke 2000. október 20-án hivatalból jogorvoslati eljárást kezdeményezett a tárgyalásos eljárás jogszabályi feltételei fennállásának megállapítására. Az alperes 2000, november 7-én kelt D.530/16/2000. számú határozatával megállapította, hogy az ajánlatkérõ megsértette a közbeszerzési eljárásról szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, ezért a felperessel szemben 3 millió forint bírságot szabott ki.<br>
A felperes keresetet nyújtott be a Fõvárosi Bírósághoz, és kérte a közigazgatási határozat felülvizsgálatát. Álláspontja szerint a pénzügyi fedezet biztosítása olyan késõi idõpontban vált ismertté a felperes számára, amikor már más megoldás, mint a tárgyalásos közbeszerzési eljárás nem állt a felperes rendelkezésére.<br>
Az elsõfokú bíróság a felperes keresetét ítéletével elutasította. Megállapította, hogy az alperes jogszerûen járt el, amikor a jogsértést a felperessel szemben megállapította, és ehhez mérten a Kbt. rendelkezéseinek figyelembevételével állapította meg a bírságfizetési kötelezettséget.<br>
A felperes fellebbezést nyújtott be az elsõfokú bíróság ítélete ellen. Fellebbezésében a keresetében elõadottakra hivatkozott.<br>
A fellebbezés nem alapos.<br>
A Legfelsõbb Bíróság a fellebbezési eljárás során megállapította, hogy az elsõfokú bíróság ítélete törvényes és megalapozott, ezért azt helyes indokai alapján helybenhagyta a Pp. 254. § (3) bekezdése szerint.<br>
A felperes így pervesztes lett, ezért a Pp. 78. § (1) bekezdése alapján az alperes perköltségének a megfizetésére kötelezte a Legfelsõbb Bíróság.<br>
A felperest az illetékekrõl szóló 1990. évi XCIII. törvény 5. §-a szerint teljes személyes illetékmentesség illeti meg, ezért a fellebbezési eljárás illetéke az állam terhén marad.<br>
<br>
Budapest, 2002, december 3.<br>
<br>
Dr. Kozma György s. k.,	Dr. Madarász Gabriella s. k.,<br>
tanácselnök	elõadó bíró<br>
<br>
Dr. Kárpáti Zoltán s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>