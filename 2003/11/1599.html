<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (1599)
</b></h2><FONT size=3><i><u></i></u><br>
25.K.33.207/2002/2.<br>
<br>
A bíróság a dr. Illés Endre köztisztviselõ által képviselt Heves Megyei Közigazgatási Hivatal (3300 Eger, Kossuth L. u. 9.) felperesnek a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott (hiv. szám.: D.530/9/2002.) - közigazgatási határozat felülvizsgálata iránti perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi bíróság a felperest, hogy 15 nap alatt fizessen meg az alperesnek 20 000 Ft (azaz húszezer Ft) perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál lehet 3 pld.-ban a Magyar Köztársaság Legfelsõbb Bíróságához elõterjeszteni.<br>
<br>
INDOKOLÁS<br>
<br>
Heréd Község Önkormányzata ajánlatkérõként 2002. március 27-én a Közbeszerzési Értesítõ 13. számában ajánlati felhívást tett közzé nyílt közbeszerzési eljárás megindítására Heréd község általános iskola tetõfelújítása tárgyában.<br>
Az ajánlatkérõ képviselõ-testülete a 42/2002. (VI. 20.) számú határozatában döntött az eljárás eredményérõl, amelyben megállapította, hogy az általa kiírt közbeszerzési pályázatban meghatározott pontozási rendszer alapján összességében a legkedvezõbb ajánlatot a MÁTRAVID Kft. tette. A testület a pályázatban meghatározottaktól és a lebonyolító által összeállított ponttáblázattól eltérõen úgy döntött, hogy a helyi vállalkozót, a Bereczki és Társa Építõipari Szolgáltató és Kereskedelmi Kft.-t hirdeti ki gyõztesként. Az ajánlatkérõ a képviselõ-testület döntésének megfelelõen 2002. június 21-én hirdette ki az eljárás eredményét, majd a Bereczki és Társa Építõipari Szolgáltató és Kereskedelmi Kft.-vel mint nyertes ajánlattevõvel 2002. július 7-én megkötötte a szerzõdést.<br>
Felperes 2002. szeptember 6-án jogorvoslati eljárást kezdeményezett az alperesnél az ajánlatkérõ eljárást lezáró döntése ellen. Indítványozta a jogsértés megállapítását. Egyben elõadta, hogy az ajánlatkérõ a képviselõ-testület 2002. június 20-i ülésérõl készült jegyzõkönyvét 2002. július 15-én terjesztette fel a felpereshez törvényességi ellenõrzés céljából. A jegyzõkönyv a felpereshez 2002. július 16-án érkezett meg. A felperes munkatársa 2002. augusztus 23-án végezte el a törvényességi ellenõrzést, amelynek alapján a hivatal vezetõje kezdeményezte a jogorvoslati eljárást.<br>
Az alperes a perben támadott, 2002. október 11. napján kelt D.530/9/2002. számú határozatával a felperes által kezdeményezett jogorvoslati eljárást megszüntette. A határozat indokolásában az alperes kifejtette, hogy a jogsértés megállapítására irányuló kezdeményezés a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 15 napos szubjektív jogvesztõ határidõn túl érkezett, így az elkésett. Figyelemmel a jogvesztõ határidõ leteltére, mint eljárásjogi akadályra, az alperes érdemben nem tudta vizsgálni azt, hogy az ajánlatkérõnek a közbeszerzési eljárást lezáró döntése jogsértõ-e vagy sem. Ezen okok folytán hivatkozással az Áe. 14. § (2) bekezdésében foglaltakra a jogorvoslati eljárást megszüntette.<br>
Felperes keresetében támadta az alperes határozatát, jogszabálysértésre hivatkozással kérte annak felülvizsgálatát, ennek körében a határozat megváltoztatását, olyképpen, hogy a bíróság állapítsa meg, hogy Heréd Község Önkormányzata az általános iskola tetõfelújítása tárgyú közbeszerzési eljárása során kihirdetett eredmény jogsértõ. Perköltségigénye nem volt. Kifejtette, hogy sem a helyi önkormányzatokról szóló 1990. évi LXV. tv., sem pedig más jogszabály nem ír elõ határidõt arra vonatkozóan, hogy a felpereshez megküldött képviselõ-testületi jegyzõkönyvet mennyi idõn belül kell áttanulmányozni. Ettõl függetlenül a jegyzõkönyvek törvényességi ellenõrzésére rendszerint ésszerû határidõn belül (maximum 60 nap) kerül sor. Álláspontja szerint a jegyzõkönyvekben foglaltak tudomásra jutásának idõpontja az a nap, amikor a jegyzõkönyv törvényességi ellenõrzésére ténylegesen sor kerül. Tekintettel arra, hogy az ajánlatkérõ eredményhirdetésrõl szóló döntését tartalmazó jegyzõkönyv törvényességi ellenõrzésére ténylegesen 2002. augusztus 23-án került sor. Ez az idõpont a tudomásra jutás idõpontja. Ehhez képest pedig a 15 napos szubjektív határidõn belül kezdeményezte az alperesnél a jogorvoslati eljárást. Kifejtette még azt is, hogy a gyakorlatban nem tartható, hogy a képviselõ-testületek jegyzõkönyveivel kapcsolatos törvényességi ellenõrzést a felperes 15 nap alatt elvégezze. Felpereshez ugyanis mintegy 120 település tartozik, a képviselõ-testületi ülésekrõl készült jegyzõkönyvek többoldalasak és esetenként napirendet nem is tartalmaz, sem az ügyviteli alkalmazottaktól, sem pedig a hivatalvezetõtõl nem várható el, hogy a jegyzõkönyvek közül kiemeljék azokat, amelyek közbeszerzési eljárással kapcsolatos döntést tartalmaznak annak érdekében, hogy azokat 15 nap alatt ellenõrizhessék. Miután pedig túl sok közbeszerzési ügy e településeken nem indul, nem intézkedett az illetékes jegyzõk felé az irányban, hogy azon jegyzõkönyveket, amelyek közbeszerzési eljárással kapcsolatos döntést tartalmaznak, soron kívül küldjék meg, illetõ<br>
leg valamilyen megkülönböztetõ jelzéssel lássák el.<br>
Az alperes nyilatkozata szerint a perben támadott határozat jogszerû, az nem sérti a felperes által felhívott jogszabályt, erre tekintettel kérte a kereset elutasítását, és felperes perköltségben való marasztalását. Továbbra is helytállónak tartja azt, hogy a felperes tekintetében a tudomásra jutás idõpontjának megállapítása szempontjából nincs relevanciája annak, hogy a hivatalon belül hogyan történik a munkaszervezés, az irat azonnal vagy csak több nap múlva jut el az ügyintézõhöz, annak áttanulmányozását az ügyintézõ azonnal vagy csak hetekkel késõbb kezdi meg. Hangsúlyozta, hogy a Kbt. kógens jellegébõl adódóan a jogorvoslati eljárás kezdeményezésére a Kbt.-ben megállapított határidõt figyelembe kell venni, így a tudomásra jutás idõpontjának megállapítása szempontjából nincs jelentõsége annak sem, hogy jogszabály nem állapít ügyintézési határidõt a képviselõ-testületi jegyzõkönyv törvényességi ellenõrzésével kapcsolatos feladat ellátására, illetve annak sem, hogy mi az elvárt szokásos ügyintézési határidõ. Ebbõl következõen álláspontja továbbra is az, hogy a jogsértésrõl történõ tudomásra jutás idõpontja az a nap, amikor a képviselõ-testületi jegyzõkönyv a felpereshez érkezett, azaz 2002. július 16-a. Ehhez az idõponthoz képest pedig a kezdeményezés a 15 napos szubjektív jogvesztõ határidõn túl érkezett, így az elkésett. Kifejtette még azt is, hogy a jogalkotó célja a 15 napos határidõ megállapításával az volt, hogy minél elõbb lezáruljanak a közbeszerzési eljárások, jogsértés veszélye esetén pedig minél gyorsabban és végleges döntés szülessen. Megjegyezte még azt is, hogy a kisebb településeken rendszerint a közbeszerzési eljárás egyes fázisairól is a képviselõ-testület dönt, így a törvényességi ellenõrzést végzõ felperes már az eljárás megindításáról szóló döntés után nyomon követheti az érintett település közbeszerzési eljárással kapcsolatos tevékenységét. Egyébként pedig véleménye szerint a jegyzõkönyvek a határozatokat rendszerint elkülönítetten tartalmazzák, így lehetõség lenne felperes számára a közbe<br>
szerzéssel kapcsolatos döntéseket tartalmazó jegyzõkönyveket a több jegyzõkönyv közül kiemelni.<br>
Felperes keresete nem alapos.<br>
A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. tv. (Áe.) 72. § (1) bekezdése alapján a polgári perrendtartásról szóló, többször módosított 1952. évi III. tv. (Pp.) 324. § (1) bekezdése szerint lefolytatott eljárásban a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és eljárási szabályoknak.<br>
A bíróságnak a perben azt kellett megítélnie, hogy a felperes jogorvoslati eljárást kezdeményezd irata az alpereshez elkésetten érkezett-e, és erre tekintettel jogszerû-e az alperes határozata.<br>
A bíróság a keresetlevél, a felek nyilatkozatai, valamint a közigazgatási iratok alapján megállapított tényállásból kiindulva a következõkre alapozta döntését.<br>
A közbeszerzésekrõl szóló, többször módosított 1995. évi XL. tv. (<a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. E határidõ elmulasztása jogvesztéssel jár.<br>
A Kbt. felhívott szabálya tehát a kezdeményezés benyújtásával kapcsolatban egy objektív és egy szubjektív határidõt határoz meg. A határidõk megállapításánál egyfelõl a jogorvoslat szükségesének, másfelõl a közbeszerzési szerzõdések zavartalan megvalósulásának szempontjait kell összehangolni. E cél szem elõtt tartásával rendelkezik a törvény úgy, hogy az eljárást a Kbt. szabályait sértõ eseménynek az eljárást indító tudomásra jutásától számított 15 napon belül lehet megindítani. A 15 napos határidõ ezenkívül elõ kívánja segíteni, hogy a közbeszerzésekkel kapcsolatos jogszabálysértések még az eljárás befejezése elõtt az alperes elé kerüljenek, és így meg lehessen elõzni a jogellenes döntéseket. A jogalkotó ezzel azt is biztosítani kívánta, hogy ne válhassanak parttalanná a jogorvoslati eljárások, illetve olyan idõpontban azok ne legyenek kezdeményezhetõk, amelyek már jóval meghaladják a közbeszerzési eljárás befejezését, ellenkezõ esetben ugyanis a jogvesztõ határidõt hosszabb idõpontban állapította volna meg.<br>
A törvény céljából kiinduló helyes jogértelmezés alapján a bíróság osztja a bíróság azon álláspontját, amely szerint nincs relevanciája annak, hogy a hivatalon belüli munkaszervezés révén a felpereshez megérkezett jegyzõkönyv törvényességi ellenõrzésére mely napon kerül sor. Nem vitás, hogy a felperes vezetõjére telepített törvényességi ellenõrzésre vonatkozó hatáskörrel kapcsolatban törvény ügyintézési határidõt nem állapít meg. Ez azonban még nem jelenti azt, hogy a Kbt.-ben meghatározott szabályok a felperesre ne vonatkoznának. A jogorvoslati eljárások kezdeményezése nem kötõdhet ahhoz, hogy a felpereshez hány képviselõtestület tartozik, mi a hivatal belsõ ügyviteli rendje, hány ügyintézõ közremûködik a törvényességi ellenõrzésben, és hogy általában lehet-e a képviselõ-testületi ülésekrõl készült jegyzõkönyvekkel kapcsolatos ellenõrzést azok beérkezésétõl számított 15 nap alatt elvégezni. A Kbt. ugyanis a jogvesztõ határidõk tekintetében kógens szabályt tartalmaz, és semmilyen körülményre tekintettel nem ad felmentést e szabályok alkalmazása alól.<br>
A bíróság a közigazgatási határozat felülvizsgálata iránti perben nem foglalhat állást abban a kérdésben, hogy a Kbt.-ben meghatározott 15 napos határidõ elegendõ-e a felperes részére és nem adhat iránymutatást arra nézve sem, hogy figyelemmel a felperes munkaterhére, milyen belsõ ügyviteli rendet kell kialakítani annak érdekében, hogy a Kbt.-ben meghatározott - nem vitásan - szoros határidõt miként lehet a hasonló esetek elkerülése érdekében tartani. A törvény kötelezõ rendelkezésétõl a bíróságnak sincs lehetõsége eltérni, ezért a perben annak volt jelentõsége, hogy a felpereshez a kezdeményezésre okot adó jegyzõkönyv 2002. július 16-án érkezett meg. Ez idõponttól volt felperes abban a helyzetben, hogy észlelje a 16-án érkezett meg. Ez idõponttól volt felperes abban a helyzetben, hogy észlelje a közbeszerzési eljárással kapcsolatos jogsértést, és ezt 15 nap alatt is meg is tehette volna. Az a körülmény pedig, hogy a felperes ügyintézõje - bármely okból is - 15 napon belül nem észlelte a jogsértõ eseményt, azzal a következménnyel járt, hogy felperes saját magát zárta el a jogérvényesítés törvényes lehetõségérõl. A jogvesztõ határidõ elmulasztásához ugyanis a jog elenyészésének következménye fûzõdik, így a törvényben meghatározott idõ elteltével megszûnt a felperes részére biztosított, a jogorvoslati eljárás kezdeményezésére vonatkozó alanyi jog. E jogát a felperes a határidõ túllépésével elvesztette, így jogorvoslati eljárást sem kezdeményezhet már.<br>
A kifejtettek alapján a bíróság az alperesi határozatot a felperes által támadott körben felülvizsgálta, amelynek során megállapította, hogy az alperes helyes tényállásból kiindulva helyesen jutott arra a következtetésre, hogy a felperes kezdeményezése elkésett, ezért a bíróság a határozattal kapcsolatban a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének megsértését nem állapította meg. A fentiekre tekintettel felperes keresete alaptalan, így azt el kellett utasítani.<br>
A bíróság a Pp. 78. § (1) bekezdése alapján kötelezte a felperest az alperes költségeinek megfizetésére.<br>
Az illetékfeljegyzési jog folytán le nem rótt kereseti illeték viselésérõl a bíróság költségmentesség alkalmazásáról szóló 6/1986. (VI. 26.) IM r. 14. §-a alapján rendelkezett.<br>
Az ítélet elleni fellebbezés lehetõségét a <a href="http://net.jogtar.hu/jr/gen/getdoc.cgi?docid=99500040.tv#92">Kbt. 92. §-</a>a biztosítja.<br>
<br>
Budapest, 2003. január 23.<br>
<br>
dr. Vitál-Eigner Beáta s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>