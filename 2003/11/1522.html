<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1522)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.794/15/2002.<br>
<br>
Tárgy: a Philips Magyarország Kft. jogorvoslati kérelme a Heves Megyei Önkormányzat Markhot Ferenc Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Philips Magyarország Kft. (1119 Budapest, Fehérvári út 84/A., a továbbiakban: kérelmezõ) jogorvoslati kérelmének - melyet dr. Farkas Gyöngyi ügyvéd (1068 Budapest, Felsõerdõsor u. 8.) által képviselt Heves Megyei Önkormányzat Markhot Ferenc Kórház (3001 Eger, Széchényi út 27-29., a továbbiakban: ajánlatkérõ) 1 db nagy felbontóképességû, szupravezetõ, teljestest mágneses rezonanciás (MR) készülék, 1 db nagy felbontóképességû spirál (helical) rendszerû többdetektorsoros teljestest-computertomográf (CT), 1 db független képfeldolgozó munkaállomás CT és MR mérési adatok posztprocesszálására, valamint a készülékek teljes körû telepítése tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és az 59. § (1) bekezdését.<br>
A jogsértés miatt a Döntõbizottság 6 100 000 Ft, azaz hatmillió-egyszázezer forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. október 9-én megjelent számában a rendelkezõ részben megjelölt beszerzés tárgyában. A felhívásra részajánlatot nem lehetett tenni, több - max. négy - változatú ajánlat tétele megengedett volt.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta. A hét részszemponton belül több alszempontot határozott meg. Az elsõ részszempont - pénzügyi és kereskedelmi feltételek - egyik alszempontja a havi bérleti díjak forintösszeg volt 30-as súlyszámmal, a harmadik részszempont - MR-készülék mûszaki színvonala - egyik alszempontja a szimultán kapcsolható RF-csatornák száma 2-es súlyszámmal.<br>
Az ellenszolgáltatás fizetését illetõen a felhívás 9. pontja a következõket tartalmazta: "a bérleti díjat ajánlatkérõ havonta, utólag, átutalással egyenlíti ki 30 napon belül."<br>
Az ajánlati dokumentáció "6. Árak (bérleti díjak)" fejezete a következõket tartalmazta:<br>
"Ajánlattevõnek ajánlatában fel kell tüntetnie egyértelmûen a kötendõ szállítási szerzõdés értelmében általa szállítani kívánt orvosi gép, mûszer egységárait, a teljes ajánlati árat, valamint a havi bérleti díj összegét.<br>
A bérleti díj magában foglalja a termékek és a hozzájuk tartozó járulékos szolgáltatások díját [külföldi szállítás, vámkezelés, belföldi szállítás megrendelõ telephelyéig, üzembe helyezés, teljes körû szerviz a teljes futamidõre (alkatrészellátást is beleértve), biztosítás(ok) stb.]."<br>
"Az ajánlati ár (teljes bérleti díj) meghatározásánál az ajánlatkérõ figyelembe veszi a használt CT-készülék értékének, leszerelési költségének beszámítását is, az erre adott ajánlattevõi nyilatkozatot."<br>
"A teljesítést követõen megrendelõ 1 hónap próbaüzemidõt köt ki, a bérleti díj esedékessége csak a próbaüzem leteltével és a megfelelõség igazolásával indulhat, figyelemmel továbbá az ajánlati felhívás 9. pontjában foglalt feltételekre."<br>
"A bérleti idõtartam minden esetben 5 év. Ezután a bérlet befejezõdik. Kérjük megadni, hogy az 5. év végén az ajánlatkérõ esetleges ez irányú döntése esetén milyen vételár ellenében vásárolható meg a készülék harmadik jogi személy útján.<br>
A készülékek a bérlet teljes idõtartama alatt ajánlattevõ tulajdonában maiadnak. Ajánlattevõ a bérleti díj összegeit havonkénti ütemezéssel, 60 hónapra, euróhoz kötött forintban adhatja meg."<br>
Az ajánlati dokumentáció "7. Szállítási és fizetési határidõ" fejezetében ajánlatkérõ közölte: "A bérleti díjat az ajánlatkérõ havonta, utólag, átutalással egyenlíti ki 30 napon belül. Ajánlatkérõ az ütemezetten leszállított gépek bérleti díját saját finanszírozási bevételeibõl teljesíti, ezért az ajánlatkérõ a szerzõdés szerinti elsõ bérleti díjat a végsõ átvételt követõ 90 nap múlva fogja teljesíteni. Az ajánlattevõ ennél kedvezõbb fizetési feltételekre is tehet ajánlatot."<br>
A 2002. november 19-i ajánlattételi határidõre a kérelmezõ, a Siemens Rt. és a GE Hungary Rt. nyújtott be ajánlatot, a bérleti díj összértékére és havi mértékére nézve mindegyik ajánlattevõ négy változatban. A bontás során ajánlatkérõ ismertette az ajánlatok részét képezõ, a dokumentációban meghatározott minta szerint készített felolvasólapot.<br>
Ajánlatkérõ a december 20-i eredményhirdetésen a Siemens Rt. I. változatú ajánlatát hirdette ki nyertesnek, vele a szerzõdést 2003 január 6-án megkötötte.<br>
Kérelmezõ december 30-án jogorvoslati kérelmet terjesztett elõ a Döntõbizottsághoz. Sérelmezte egyrészrõl, hogy ajánlatkérõ az elsõ bírálati részszempont elsõ alszempontjából és a harmadik bírálati részszempont hetedik alszempontjából nem az ajánlatok tényleges tartalmi elemei alapján végezte azok összehasonlítását, ennélfogva nem az õ ajánlata lett a nyertes. Sérelmezte továbbá, hogy ajánlatkérõ nem nyilvánította érvénytelennek azon ajánlatokat, melyek a kiírás szerinti 60 hónap bérletidíjrészlet-fizetési elõírással szemben ennél kevesebb számú részletfizetésre vonatkoztak.<br>
A kérelem indokai a következõk:<br>
A felolvasólapon ajánlattevõknek szerepeltetni kellett az MR-készülék, a CT-készülék és a független képfeldolgozó állomás készülékenkénti egységárát, havi bérleti díját, valamint az összes egységárat és a havi bérleti díjak összegét.<br>
Az elsõ bírálati részszempont elsõ alszempontja a "havi bérleti díjak összege" volt. Az összegzésbõl megállapíthatóan azonban ajánlatkérõ nem a felolvasólapon feltüntetett havi bérleti díjak összegét hasonlította össze és értékelte ezen alszempontból, hanem annak a GE Hungary Rt. ajánlata esetén 57-tel, a Siemens Rt. ajánlata esetén 55-tel, illetve 56-tal, a kérelmezõ ajánlata esetén pedig a 60-nal megszorzott értékét.<br>
Kifogásolta, hogy ajánlatkérõ a Siemens Rt. által ajánlott bérleti díj összegét csökkentette a régi CT árával, holott ez nem volt bírálati részszempont/alszempont.<br>
Az MR-készülék mûszaki paraméterei között szereplõ "Phased array rendszerben egy idõben feldolgozható csatornák száma" mûszaki követelménynek való megfelelõség értékelését célzó alszempontból (szimultán kapcsolható RF-csatornák száma) nem ugyanazon definíció szerint lettek elbírálva az ajánlatok. A Siemens Rt. és a GE Hungary Rt. által jelölt 16 csatorna az elemi tekercsek számát és nem a párhuzamosan kapcsolható Phased array tekercsek számát jelenti, a publikált összes opcionális bõvítést figyelembe véve a párhuzamosan kapcsolható tekercsek száma maximum 8 lehet.<br>
Következetes, az elemi csatornaszámokra vonatkozó összehasonlítással ajánlatát illetõen 13 csatornát kellett volna figyelembe venni, mivel abban 6 Phased array + 1 Linear csatorna szerepel. Ezáltal neki 7,5 ponttal többet kellett volna kapnia, mely többletpontszám a nyertességét eredményezte volna.<br>
Ajánlatkérõ a dokumentáció 6. oldalán elõírta, hogy az ajánlattevõ a bérleti díj összegeit havonkénti ütemezéssel, 60 hónapra, euróhoz kötött forintban adhatja meg. Ajánlatkérõ tehát 60 alkalommal történõ fizetésre kért ajánlatokat.<br>
Ezzel szemben az összegzés adatai szerint a GE Hungary Rt. 57 alkalommal, a Siemens Rt. 55 illetve 56 alkalommal történõ fizetésre tett ajánlatot.<br>
A feltételnek csak õ tett eleget, a többi ajánlattevõ a 60-nál rövidebb idejû részlet fizetésére tett ajánlata által a 60 hónapnál rövidebb idõszakra biztosítják a teljes körû szolgáltatást.<br>
Ajánlatkérõ kérte a jogorvoslati kérelem elutasítását.<br>
Az elsõ részszempont elsõ alszempontból való értékelésével kapcsolatban elõadta: Az ajánlatokat nem a felolvasólapon feltüntetett adatok alapján kell elbírálni, hanem a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 55-56.</a> § rendelkezései alapján a felhívásban meghatározott értékelési szempontok alapján, az ajánlatok tartalmi elemei figyelembe vételével.<br>
Az alszempont a havi bérleti díjak forintösszege volt. Egyértelmû tehát, hogy a bérleti díjak összegét, a teljes bekerülést, azaz a teljes futamidõ alatt kifizetendõ bérleti díjak forintösszegét kívánta értékelni.<br>
Az ajánlattevõk meghatározták a havi bérleti díjakat, továbbá a részletek számát. Ezen ajánlati tartalmi elemek alapján a teljes futamidõre vonatkozó bérleti díjak összege meghatározható volt.<br>
A régi CT-készülék értékének beszámítását a dokumentációban lehetõvé tette, erre csak a Siemens Rt. tett nyilatkozatot.<br>
A "Phased array rendszerben egy idõben feldolgozható csatornák számát" illetõen az ajánlatok tartalmi elemeibõl kiindulva végezte az értékelést, csakis az ajánlatban megadott adatokat vehette figyelembe.<br>
A kérelmezõ ajánlatában az MR minimum elvárások táblázat "Ajánlott készülék adatai" oszlopban és a nagy felbontóképességû szupravezetõs, teljes test mágneses rezonanciás (MR) készülék címû részletes kérdõívben egyaránt 7-es szám szerepel, erre vonatkozóan a megjegyzés rovatban sem szerepel magyarázat. Az értékelést tehát csak ennek az adatnak az alapulvételével lehetett végezni.<br>
Az ajánlati dokumentációban rögzítést nyert, hogy a bérlet idõtartama 5 év (60 hónap). Eszerint tehát 5 éves (60 hónapos) idõtartamú bérleti szerzõdés kötésére hívta fel ajánlattevõket. Meghatározta a bérlet kezdõ idõpontját, azt az idõpontot, melytõl kezdve bérleti díj számolható el.<br>
Az ajánlati dokumentáció azon kikötése, hogy "Ajánlattevõ a bérleti díj összegeit havonként ütemezéssel, 60 hónapra, euróhoz kötött forintban adhatja meg" úgy tartalmi, logikai, mint nyelvtani értelmezés alapján azt fejezi ki, hogy a bérleti díj kizárólag a 60 hónapos bérlet idõtartamára számítható be (amibe nem esik bele a telepítés és a próbaüzem ideje), nem pedig azt, hogy 60 havi ütemezéssel kell a bérleti díjat megadni. Kérelmezõ vélhetõen összekeverte a bérleti szerzõdés idõtartama fogalmát a bérletidíj-fizetések számával.<br>
Az egyéb érdekeltek közül a Siemens Rt. terjesztett elõ észrevételt. Elõadta, hogy a havi bérleti díjak forintösszege úgy értelmezendõ, hogy a határozott idejû bérleti jogviszony alatt fizetendõ bérleti díjak összegét kell értékelni.<br>
Az MR-készülék mûszaki paraméterei között a Phased array rendszerben egy idõben feldolgozható csatornák számára kért ajánlatot ajánlatkérõ. Az ajánlattevõknek ugyanazon adatot kellett megadniuk, az a tény, hogy kérelmezõ nem jól értelmezte a kiírást, nem ad jogalapot az értékelés kifogásolására.<br>
A fizetendõ bérleti díjak számával kapcsolatban - a kiírásban foglaltak értelmezésén túl - hivatkozott a 2002. október 31-én tartott konzultáción elhangzott kérdésre adott ajánlatkérõi válaszra, miszerint "egyetlen bérleti díj meghatározását kérjük, aminek megkezdése a végsõ (tehát az MR) átadás után indul, az összes kedvezmény is ehhez képest adandó meg." Egyértelmû tehát, hogy az ajánlatkérõ a végleges mûszaki átadás-átvétellel induló 5 éves idõtartamú bérleti szolgáltatásra kért ajánlatot, és mivel a dokumentáció 6. oldal 7. pontjában rögzítette, hogy az elsõ bérleti díjat a bérleti szolgáltatás kezdetétõl számított 90 nap múlva fogja fizetni, az ajánlatnak tartalmaznia kellett egy 90 napos türelmi idõt is. A díjfizetések száma tehát nem lehetett több 57-nél.<br>
A kérelmezõ ajánlata így nem felel meg a kiírásnak, mert aszerint a díjfizetések száma 60.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem részben megalapozott.<br>
A Döntõbizottság elsõdlegesen azt vizsgálta, hogy megalapozott-e a kérelem abban a tekintetben, hogy a nyertes és a GE Hungary Rt. ajánlata nem felel meg a kiírásban foglaltaknak, azaz érvényesek-e ezek az ajánlatok.<br>
Kérelmezõ ezen kifogását arra alapította, hogy a kiírás szerint 60 alkalommal kell bérleti díjat fizetni, ezzel szemben a nyertes 55, illetve 56 alkalommal, a GE Hungary Rt. 57 alkalommal történõ bérletidíj-fizetésre tett ajánlatot.<br>
A Döntõbizottság értelmezte a kiírás vonatkozó rendelkezéseit annak eldöntése végett, hogy annak értelmében 60 hónapos ütemezésben kellett-e megadni a bérleti díjak fizetését.<br>
Ajánlatkérõ a dokumentáció 6., Árak (bérleti díjak) fejezetében a 6. oldal harmadik bekezdésében rögzítette: "A bérleti idõtartam minden esetben 5 év", azaz 60 hónap.<br>
A 6. oldal ötödik bekezdése szerint "ajánlattevõ a bérleti díj összegeit, havonkénti ütemezéssel, 60 hónapra köteles megadni."<br>
A két bekezdés összevetésébõl megállapítható, hogy ajánlatkérõ a bérleti jogviszony teljes idõtartamára, 60 hónapra kérte a bérleti díj megadását.<br>
A kiírás egyéb kikötését számításba véve viszont az a következtetés vonható le, hogy az ajánlattevõ nem tehetett ajánlatot 60-szori bérleti díj fizetésére. Ajánlatkérõ ugyanis a dokumentáció 7. Szállítási és fizetési határidõ fejezet harmadik bekezdésében - lényegében a felhívás 9. pontja megismétléseként - közölte, hogy "az elsõ bérleti díjat a végsõ átadás-átvétel követõ 90 nap múlva fogja teljesíteni." Egyben lehetõvé tette a számára ennél kedvezõbb ajánlat tételét is. A végsõ átadás-átvétel az 1 hónapos próbaüzemidõ letelte, a bérlet kezdete.<br>
A felhívás 9. pontja alapján az utolsó bérletidíj-számlát ajánlatkérõ annak kézhezvételétõl számított 30 napon belül egyenlíti ki. Ebbõl következik, hogy a bérleti jogviszony megszûnését követõen bérletidíj-számla már nem állítható ki. Így - figyelemmel a bérlet kezdetekori min. 90 napos türelmi idõre - 60 alkalommal történõ bérletidíj-számlázásra a kiírás értelmében nincs lehetõség.<br>
A Döntõbizottság megállapította, hogy ajánlatkérõ nem járt el jogsértõen a nyertes és a GE Hungary Rt. bérletidíj-ütemezése elfogadásával, ezért a jogorvoslati kérelmet ebben a részében elutasította.<br>
Kérelmezõ sérelmezte, hogy ajánlatkérõ az elsõ bírálati részszempont elsõ alszempontjából a bérleti jogviszony teljes futamidejére ajánlott bérleti díjakat értékelte, holott az alszempont a "havi bérleti díjak forintösszege" meghatározást tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése így rendelkezik:<br>
"Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja."<br>
Ezen rendelkezés értelmében - a jogorvoslati kérelem keretei között - a Döntõbizottság azt vizsgálta, hogy ajánlatkérõ az ajánlatokat az elsõ bírálati részszempont elsõ alszempontjából ugyanazon tartalmi elemeik alapján értékelte-e.<br>
Kétségtelen, hogy az alszempont meghatározása alatt lehet érteni a három készülék (MR, CT, munkaállomás) után egy hónapra fizetendõ bérleti díjak összegét is és a bérlet teljes futamideje alatt fizetendõ bérleti díjak összegét is.<br>
Mivel a bérleti díjak forintösszege bírálati alszempont volt, a kétfajta adat közül az kellett hogy képezze az értékelés alapját, amelyik kifejezi az ajánlati elem tartalmát.<br>
A "bérleti díjak összege" ajánlati elem tartalma - tekintettel az ajánlati dokumentáció 6. pontja második bekezdésében foglaltakra - a készülékek bekerülési költsége.<br>
A kiírás szerint ajánlatkérõ nem szándékozott a 60 hónapos bérleti idõszak minden egyes hónapjában bérleti díjat fizetni, az elsõ 3 hónapra türelmi idõt kötött ki, mivel ezen idõszak alatt szerzendõ bevételeibõl akarta a bérleti díjat finanszírozni. Ezen túlmenõen lehetõvé tette kedvezõbb, azaz hosszabb idõtartamú türelmi idõ megajánlását is.<br>
Lehetett ajánlatot tenni a 60 hónapos bérleti díj 57 hónap alatti megfizetésére, valamint ennél kevesebb számú hónap alatti megfizetésére is. A fizetett hónapok száma attól függött, hogy az adott ajánlattevõ hány hónap türelmi idõt adott a bérleti díj fizetése megkezdéséhez.<br>
Ha az ajánlattevõ hosszabb idõtartamú türelmi idõt ajánlott, akkor kisebb számmal kellett elosztani a teljes futamidõre esõ bérleti díjat, ha viszont rövidebb idõtartamú türelmi idõt ajánlott, akkor nagyobb számmal kellett azt elosztani. Az ilyen módon kijött számadatok nem a bekerülési költségek közötti különbségeket tükrözik, mert az egy hónapra jutó bérleti díj nemcsak a bekerülési költségektõl, hanem a türelmi idõ mértékétõl is függ.<br>
E tényekbõl következik, hogy a három készülékre egy hónapra fizetendõ bérleti díj összege nem tükrözi az ajánlatok között a bekerülési költség tekintetében fennálló különbségeket.<br>
Ajánlatkérõnek ebbõl az alszempontjából történõ értékeléskor úgy kellett összehasonlítania az ajánlatokat, hogy az egyes ajánlatokban a három készülékre egy hónapra megajánlott bérleti díjat meg kellett szorozni a fizetett hónapok számával.<br>
A Döntõbizottság megállapította, hogy ajánlatkérõ az elsõ bírálati részszempont elsõ alszempontjából helytállóan végezte az értékelést, ezért a jogorvoslati kérelmet ebben a részében elutasította.<br>
Kérelmezõ sérelmezte a harmadik részszempont hetedik alszempontjából történt értékelést, álláspontja szerint a "Phased array rendszerben egy idõben feldolgozható csatornák száma" alszempontból nem ugyanazon definíciók szerint lettek elbírálva az ajánlatok.<br>
A Döntõbizottság megvizsgálta az ajánlatoknak ebbõl az alszempontból releváns adatait.<br>
A felhívásban az alszempont meghatározása "szimultán kapcsolható RF-csatornák száma" volt.<br>
Kérelmezõ az ajánlata 170. oldalán "7 csatorna szimultán" meghatározást tartalmazott.<br>
A nyertes ajánlata 180. oldalán "16 CP-csatorna" meghatározást tartalmazott.<br>
A kérelmezõ és a nyertes által adott csatornaszám-meghatározás nem azonosan közelít a mûszaki jellemzõhöz.<br>
A CP-csatorna esetében a feldolgozandó jel elõállításához két tekercs van egymáshoz képest 90 fokkal elforgatva, azok a két tekercsben keletkezett jeleket analóg módon fázishelyesen összeadják, ezt a jelet digitálisan erõsítik, majd ezt dolgozzák fel.<br>
Ezért megállapítható, hogy 2 CP-csatorna egy digitális csatornának felel meg, és így a nyertes 8 digitális csatornát jelölt meg ajánlatában.<br>
A kérelmezõ ajánlatában 7 digitális csatornát jelölt meg.<br>
Ajánlatkérõ tehát nem járt el helytállóan, amikor a 16 CP-csatornát arányosította a 7 szimultán csatornához, mert nem azonos módon meghatározott jellemzõket hasonlított össze pusztán a számadatok alapján.<br>
A Döntõbizottság megállapítja, hogy a harmadik részszempont hetedik alszempontjából ajánlatkérõ nem az ajánlatok tényleges tartalmi eleme alapján végezte az értékelést, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A Döntõbizottság nem fogadta el ajánlatkérõ érvelését, miszerint az ajánlatban megjelölt adatokat kell figyelembe vennie az értékeléskor.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(1) bekezdése alapján a közbeszerzési eljárás dokumentumainak elkészítését és az értékelést megfelelõ szakértelemmel rendelkezõ személyeknek kell végezni. Ebben a rendelkezésben az a törvényi elvárás is megfogalmazódik, hogy az ajánlati elemeket szakmai értelemben tartalmuk alapján kell elbírálni. Megfelelõ szakértelemmel rendelkezõ bírálóbizottsági tagnak fel kellett ismernie az alszempontból értékelendõ ajánlati elemek eltérõ közelítésbõl történt meghatározását.<br>
A nyertes a 16 csatornára tett ajánlatára 20 pontot, a kérelmezõ a 7 csatornára tett ajánlatára 8,8 pontot kapott, a nyertes összpontszáma 801,1, a kérelmezõé 795,5 lett.<br>
Ha a fenti indoklás alapján a tényleges csatornaszámokat vesszük figyelembe, akkor a nyertesek a 8 csatornára 20 pont, a kérelmezõnek a 7 csatornára 17,5 pont jár. Így a nyertes I. változatú ajánlatának összpontszáma 801,1, a kérelmezõé 804,2.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére a legkedvezõbb ajánlatot tette.<br>
A Döntõbizottság megállapította, hogy ajánlatkérõ nem a legkedvezõbb ajánlatot hirdette ki nyertesnek, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A Döntõbizottság 6 100 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén a bírság kiszabása kötelezõ. A (4) bekezdés értelmében a bírság mértéke minimum 1 000 000 Ft, maximum a közbeszerzés értékének 30%-a.<br>
A beszerzés értéke - a nyertes ajánlata szerinti ötéves bérleti díj - 609 732 400 Ft. A kiszabott bírság ennek 1%-a. A Döntõbizottság a bírság mértékének megállapításánál figyelembe vette, hogy ajánlatkérõ a közbeszerzési eljárás meghatározó elemei, az ajánlatok értékelése és a nyertes kiválasztása terén járt el jogsértõen. Másrészrõl figyelembe vette azt a tényt is, hogy a hét részszempont, illetõleg 39 alszempont közül csak egy alszempontból való értékelés történt jogsértõen, a kérelmezõ ajánlata a felülbírált értékeléssel kismértékben kedvezõbb a nyertesénél, valamint hogy a nagy értékû beszerzés folytán alacsonyabb százalékban meghatározott bírsággal is elérhetõ e jogkövetkezmény alkalmazásának célja.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. február 7.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Szaller Ottó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>