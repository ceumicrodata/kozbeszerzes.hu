<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (1600)
</b></h2><FONT size=3><i><u></i></u><br>
<br>
12.K.30.853/2002/6.<br>
<br>
A Bíróság a dr. Béleczki József jegyzõ által képviselt Soltvadkert Város Önkormányzata (6230 Soltvadkert, Kossuth L. u. 6.) felperesnek, a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A le nem rótt kereseti illetéket az állam viseli.<br>
Kötelezi a bíróság a felperest, hogy 15 nap alatt fizessen meg az alperesnek 30 000 (harmincezer) Ft perköltséget.<br>
Az ítélet ellen a kézbesítéstõl számított 8 nap alatt a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján megállapította a következõ tényállást:<br>
A Közbeszerzési Döntõbizottság D.34/11/2002. számú határozatával részben helyt adott a MERKBAU Építõ és Kereskedelmi Kft., valamint a Dinamika Építési Szolgáltató és Kereskedelmi Kft. jogorvoslati kérelmének és 2 000 000 Ft bírsággal sújtotta Soltvadkert Város Önkormányzatát, mivel a mûvelõdési ház és könyvtár megvalósítása tárgyú közbeszerzési eljárásban megsértették a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat. Konkrétan a döntõbizottság a jogorvoslatot kérelmezõk kifogását a 2., 4. és 5. értékelési részszempont vonatkozásában ítélte jogosnak.<br>
Egyrészt törvénysértõ az eljárás azért, mert a vállalási határidõre vonatkozó eltérõ tartalmú ajánlatokat nem értékelte ennek megfelelõ eltérõ pontszámmal az ajánlatkérõ, illetve egyáltalán nem értékelte. Másrészt a ködbérre vonatkozó értékelése sem helyes, mert nem vette figyelembe az eltérõ vállalásokat a napi ködbérre vonatkozóan, és ugyanez a helyzet a jó teljesítési garanciával, valamint a fizetési feltételek értékelésével kapcsolatban is. Kifejtette a Döntõbizottság, hogyha az ajánlatkérõ elõre nem zárja ki, hogy az ajánlatok az elõírthoz képest kedvezõbb feltételeket is tartalmazhatnak, akkor a ténylegesen megajánlott feltételeket kell elõnyösségük szerint, annak sorrendjében pontozni. Ennek elmulasztásával sérült a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése. Annak megállapítása céljából, hogy az 59. § (1) bekezdése is sérült-e (azaz a legjobb ajánlat lett-e a nyertes vagy sem), kiosztotta a Döntõbizottság a Kbt. szabályainak, elveinek megfelelõen a pontokat, de így is az eredeti nyertes a Somogyi Kft. kapta a legtöbb pontszámot. Valójában tehát a legjobb ajánlattevõvel kötötte meg a szerzõdést a felperes. Az említett jogszabálysértésre hivatkozással alkalmazta a Döntõbizottság a Kbt. 88. § (1) bekezdés d) és f) pontját együttesen jogkövetkezményként, és figyelembe vette azt, hogy a szerzõdés már megkötésre került (bár kétségtelen, hogy a legjobb ajánlattevõvel), és figyelembe vette a beszerzés értékét és a jogsértés súlyát is.<br>
Felperes keresetlevelében a megállapítások jogalapját nem vitatta. A bírság összegét találta túl magasnak, illetve kérte úgy megváltoztatni a határozatot, hogy a bírság teljesen törlésre kerüljön. Azt kérte tehát, hogy a 88. § (1) bekezdés d) pontja önállóan kerüljön csak alkalmazásra. Erre az akkor hatályos jogszabály ugyanis lehetõséget adott. Kérte megállapítani, hogy a jogsértésért nem az önkormányzat a felelõs, hanem a bonyolító. Kérte méltányolni, hogy mindez nem befolyásolta a nyertes személyét.<br>
Az alperes ellenkérelmében a kereset elutasítását kérte, és egyidejûleg kifejtette, hogy már a korábbi jogszabály is lehetõvé tette a jogsértés megállapítása melletti bírság kiszabást akkor is, ha a jogsértés nem befolyásolta az eredményt. A jogsértés jellege és súlya, a beszerzés értéke alapján jelen konkrét esetben indokolt volt a bírság kiszabása, az összegszerûség megállapítása pedig igen méltányos.<br>
A bíróság megállapította, hogy a felperes keresete az alábbiak szerint nem megalapozott.<br>
A közbeszerzésekrõl szóló 1995. évi XL. tv. (<a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdése értelmében: "az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni".<br>
A fentiekben rögzített tényállás, valamint az alkalmazandó jogszabályra való tekintettel a bíróság azt állapította meg, hogy nem követett el az alperesi döntõbizottság jogszabálysértést azzal, hogy egyidejûleg alkalmazta a jogsértés megállapítása mellett a bírság kiszabását is.<br>
Gyakorlatilag a per a bíróság elõtti szakaszában teljes egészében a bírság kérdéskörére szûkült le. E körben pedig a bíróság megállapította, hogy a határozat mérlegelési jogkörben hozottnak minõsül mind a bírság kiszabás ténye, mind pedig az összegszerûsége vonatkozásában. A 260 milliós beruházással kapcsolatban a beszerzési eljárásban, három fontos részszempont vonatkozásában, elismerten nem a Kbt. szabályai szerint járt el a felperes, azaz nem a Kbt.-ben foglalt értékelési metodikát alkalmazta.<br>
A mérlegelési jogkörben hozott határozat csak akkor jogszabálysértõ, hogyha az logikátlan, kirívóan okszerûtlen, vagy iratellenes. Jelen esetben errõl nincs szó. A Kbt. betartásához fûzõdõ fontos társadalmi, gazdasági érdek kívánja meg, hogy ne maradjanak szankcionálatlanul jogsértések, mert ez segíti elõ a jogkövetõ magatartást.<br>
A Kbt. esetében ilyen, az önkéntes jogkövetést elõsegítõ erejû szankció a bírság. Súlyos jogsértés esetén ennek kiszabása nem tekinthetõ jogellenesnek. Ellenkezõleg a jogszabály céljával ez áll szinkronban. A jogfejlõdés pedig egyértelmûen ez irányba ment el, mert már az enyhébb jogsértések esetén is kötelezõ a bírság kiszabása.<br>
Konkrét esetben a bírság mértéke is méltányos, az igen magas beszerzési értékhez képest, és az egyszerre három ponton elkövetett jogsértésre tekintettel.<br>
Mérlegelte tehát az alperes a mentõ körülményeket is, különösen hogy a szabálytalanság nem befolyásolta a végeredményt. Ez azonban nem adhat felmentést a szankció alól. Tehát az alperes a mérlegelési jogkörében meghozott határozatában a törvényeknek megfelelõen járt el, ezért a bíróság a felperes keresetét elutasította.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM rendelet 14. §-a, az Itv. 5. § (1) bekezdés c) pontja, valamint a 8/2002. (III. 30.) IM rendelet alapján járt el.<br>
<br>
Budapest, 2002. december 10.<br>
<br>
Dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>