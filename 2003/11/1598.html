<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1598)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.715/9/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Pécsi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Pécsi Tudományegyetem Gazdasági Fõigazgatóság (7624 Pécs, Honvéd u. 5., képviseli: dr. Molnár Dénes ügyvéd, 7622 Pécs, Király u. 22., a továbbiakban: ajánlatkérõ) "1 db besugárzott mezõ ellenõrzésére szolgáló portál vision kiegészítõ egység szállítása és beüzemelése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ 1997-ben nyílt közbeszerzési eljárást folytatott le, amelynek eredményeként 1997. június 24-én szerzõdést kötött a Philips Medizin Systeme céggel - többek között - különbözõ orvosi készülékek és kiegészítõ berendezések tárgyában. Ezek között szerepelt 1 db új lineáris gyorsító beszerzése is.<br>
Ajánlatkérõ ezt követõen 2002. augusztus 14-én, a Közbeszerzési Értesítõ 33. számában tett közzé ajánlati felhívást nyílt eljárás megindítására, melynek tárgya a meglévõ Philips gyártmányú SLI+(6-18 MV DUAL) típusú lineáris gyorsítóhoz 1 db agyi és más testrészek sztereotaxiás besugárzását szolgáló berendezés, sugárhatároló-, -beállító és rögzítõkészülékkel, besugárzási tervezõprogramokkal, valamint 1 db besugárzott mezõ ellenõrzésére szolgáló portál vision kiegészítõ egység beszerzése.<br>
Az ajánlati felhívás szerint a részajánlattétel megengedett volt. A lefolytatott közbeszerzési eljárás részben eredményes volt, a sztereotaxiás besugárzást szolgáló berendezés beszerzése tárgyában ajánlatkérõ nyertes ajánlattevõt hirdetett, akivel a szerzõdés megkötésre került. A portál vision kiegészítõ egységre vonatkozóan ajánlatkérõ nyílt eljárása eredménytelenül zárult, melynek oka az volt, hogy kizárólag érvénytelen ajánlat érkezett.<br>
Ajánlatkérõ a portál vision kiegészítõ egység beszerzési szándékát továbbra is fenntartotta, és ezért 2002. október 15-én levélben kereste meg a GE Hungary Rt.-t, a Képtechnika Kft.-t és a Siemens Rt.-t., mely levélben ajánlatkérõ kérte, hogy tájékoztató jelleggel a portál vision kiegészítõ egységre árajánlatot küldjenek meg részére. A levélhez egy táblázatot is mellékelt, mely a portál vision kiegészítõ egységgel szemben támasztott mûszaki paramétereket foglalta magában.<br>
A GE Hungary Rt. 2002. október 21-én adott válaszában közölte, hogy a GE Medical Systems nem forgalmaz portál vision kiegészítõ egységet a megnevezett típusú lineáris gyorsítóhoz.<br>
A Siemens Rt. válaszában közölte, hogy szintén nem áll módjában portál vision berendezést szállítani, mivel annak telepítése a meglévõ készülékhez mûszakilag nem megoldható.<br>
A Képtechnika Kft. írásbeli választ nem adott. Ajánlatkérõ idõközben megkereste szóban az Intramed Kft.-t is, amely írásban válaszolt, hogy portál vision forgalmazásával nem foglalkozik.<br>
Ezen elõzményeket követõen ajánlatkérõ 2002. november 13-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés b) pontja alapján.<br>
Ajánlatkérõ az eljárásfajta választását azzal indokolta, hogy a meglévõ Philips gyártmányú SLI+(6-18 MV DUAL) típusú lineáris gyorsítóhoz, valamint a szállítás alatt lévõ BRAIN LAB gyártmányú sztereotaxiás besugárzó-beállító-rögzítõ készülékhez, ezen berendezésekkel összeépíthetõ és ezek mûködését kiegészítendõ 1 db besugárzott mezõ ellenõrzésére szolgáló portál vision kiegészítõ egységet kíván megvásárolni és összeépíteni a meglévõ berendezéssel. A meglévõ berendezésekhez kapcsolható portál vision típusának kiválasztása érdekében széles körû termékkutatást végeztek. A kutatás eredményeként megállapították, hogy kizárólag az ajánlattételre felkért cégek képesek a kívánt berendezést beszállítani.<br>
Ajánlatkérõ ajánlattételre a Direx System GmbH-t - mint gyártót -, illetve magyarországi képviselõjét, a Képtechnika Kft.-t, valamint az Elekta Oncology Systems Ltd. magyarországi képviselõjeként a Hospitrade Kft.-t hívta fel ajánlattételre. Ajánlatkérõ hivatkozott arra is, hogy a beszerzésre vonatkozóan korábban nyílt eljárást folytatott le, mely eljárásban két ajánlattevõ nyújtott be ajánlatot, de mindkét ajánlat érvénytelen volt. A beszerzés tárgyára vonatkozó feltételek viszont részben már megváltoztak.<br>
Ajánlatkérõ ajánlati felhívást is készített, mely szerint a teljesítés határideje 2003. április 30-a. Az ajánlatokat ajánlatkérõ 2002. november 18-ig kérte benyújtani, az elsõ tárgyalás idõpontja 2002. november 20., az eredményhirdetés idõpontja pedig 2002. november 22.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, illetõleg a szerzõdés teljesítésére alkalmassá, illetve alkalmatlanná minõsítés szempontjait. Az elbírálás szempontja az összességében legelõnyösebb ajánlat. Ajánlatkérõ az egyéb információk között elõírta - többek között -, hogy a megajánlott termék magyarországi forgalombahozatali engedélyét legkésõbb az üzembe helyezés idõpontjára biztosítani kell, az üzembe helyezéshez szükséges minden engedélyt ajánlattevõ szerzi be, a meglévõ Philips és a Brain Lab gyártmányú berendezések gyártójától hozzájáruló nyilatkozat szükséges a megajánlott termékkel való összekapcsolásra legkésõbb az üzembe helyezés idõpontjára.<br>
Az ajánlattételre felkért Képtechnika Kft. közölte, hogy a beszerzés tárgyaként megjelölt portál vision nem a Direx gyártmánya, ezt más cégtõl kellene beszerezni. Figyelemmel arra, hogy a sztereotaxiás készülék vétele nem a cégüktõl történt, így ezen termék beszerzésére nem vállalkoznak, idegen gyártmányért felelõsséget nem vállalnak, így az eljárásban részt nem vesznek.<br>
Az Elekta GmbH az ajánlatát benyújtotta az ajánlattételi határidõre. Ajánlatkérõ 2002. november 20-án az ajánlattevõvel a tárgyalást le is folytatta, és 34 950 000 Ft vételár összegben megállapodtak az Elekta Wiew típusú portál vision készülék leszállításáról és üzembe helyezésérõl.<br>
Ajánlatkérõ részérõl a szerzõdés aláírása 2002. november 22-én megtörtént, az aláírást követõen a szerzõdést a másik fél részére aláírás céljából Németországba postai úton megküldték.<br>
A Döntõbizottság elnöke 2002. november 26-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított eljárása jogszerû.<br>
Ajánlatkérõ a tárgyaláson nyilatkozatát kiegészítette, álláspontja szerint jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek is fennállnak. Indoklásul ajánlatkérõ elõadta, hogy a már meglévõ Philips gyártmányú lineáris gyorsítóhoz kívánt sztereotaxiás készüléket, illetve a portal vision kiegészítõ egységet beszerezni, melyre nyílt eljárást folytatott le.<br>
A nyílt eljárás eredményeként a sztereotaxiás készüléket beszerezte, azonban annak gyártója nem a Philips, hanem a Brain Lab GmbH. A két cég gyártmányának összekapcsolása fizikai értelemben lehetséges, de már november elején kitûntek az illeszthetõség fizikai és szoftverproblémái. A meglévõ és üzemelõ Philips gyorsító és jelenleg a beépítés alatt álló Brain Lab sztereotaxiás berendezés egymást korlátozzák. A sztereotaxiás készülék lehetséges üzemmódjai közül számos üzemmód nem mûködik. Ezen nem használható üzemmódok - dinamikus multileaf sugárkezelés, intenzitásmodulált dinamikus pontbesugárzás, konformális pontbesugárzás - a daganatterápiás szakma által leginkább megkívánt technikák volnának. A két cég konkurens egymással, és gyártmányrendszerük közös illesztési pontjai - fizikai és szoftver - közelítésében nem érdekeltek.<br>
Ajánlatkérõ hivatkozott arra, hogy nem kívánt cégspecifikus eljárást lefolytatni a portal vision ismételt közbeszerzési eljárása során, ezért a meglévõ berendezésekhez kapcsolhatóság érdekében - tájékoztató jelleggel - ajánlatokat kértek több cégtõl telefonon és írásban is annak eldöntésére, hogy ragaszkodniuk kell-e a Philips gyártmányú gyorsítóhoz Philips gyártmányú portál vision beszerzéséhez. A Philips cég portál vision terméket már nem gyárt és forgalmaz, jogutódja az Elekta cég lett, amely lényegében a Philips gyártmányú termékek gyártását és forgalmazását jogutódként folytatja. Ajánlatkérõ a nyílt eljárásban a két érvénytelen ajánlatot benyújtó ajánlattevõt hívta fel ismételten ajánlattételre. Az ajánlati felhívás megküldését követõen a Képtechnika Kft. válaszából egyértelmûen világossá vált, hogy nem képes olyan direx gyártmányú portál visiont megajánlani, amely a Philips gyártású alapgéphez illeszkedne, ezt - véleményük szerint - másik cégtõl, kizárólag az Elekta cégtõl szerezték volna be.<br>
Ajánlatkérõ becsatolta a Döntõbizottság részére a Hospitrade Kft. nyilatkozatát, mely szerint az Elekta Linac House termékeinek Magyarországon történõ forgalmazását 2001. november óta a jelzett céggel történt közös megegyezése alapján kizárólag a Hospitrade Kft. végzi.<br>
Ajánlatkérõ becsatolta az Elekta GmbH azon nyilatkozatát is, mely szerint a Philips gyártmányú SLI+(6-18 MV DUAL) típusú lineáris gyorsító gyártója a Philips Medical Systems volt, 1998 óta jogutódja az Elekta Ltd lett.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapította, mely szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal, a korábbi nyertes ajánlattevõvel kötött - szerzõdés idõtartama azonban nem haladhatja meg a három évet.<br>
A Döntõbizottság vizsgálta, hogy ezen feltételek fennállnak-e.<br>
Ajánlatkérõ a korábban beszerzett Philips gyártmányú SLI+(6-18 MV DUAL) típusú lineáris gyorsítóhoz kívánt ahhoz szervesen illeszkedõ, illetve ahhoz mûszakilag kapcsolódó további készülékeket funkciónövelés céljából beszerezni. Az e tárgyban lefolytatott nyílt eljárás eredményeként a Brain Lab sztereotaxiás készülék beszerzése megtörtént, amelynek telepítése során vált ismertté ajánlatkérõ számára, hogy a meglévõ Philips gyártmányú készülékhez történõ illesztése nehézségbe ütközik. Ennek alapján nyilvánvalóvá vált, hogy más gyártmányú készülék beszerzése mûszaki illeszthetõségi problémákat vet fel.<br>
A Döntõbizottság fentiek alapján nem vitatta, hogy ajánlatkérõ elvárása a Philips gyártmányú portal vision készülék beszerzése volt. Hiszen ez a készülék - mint a meglévõ berendezés bõvítése - biztosítja a mûszaki kompatibilitást, más gyártmányú készülék beszerzése azt eredményezné ajánlatkérõ számára, hogy nem illeszkedõ mûszaki-technikai jellemzõjû dolgot szerezne be.<br>
A Döntõbizottság vizsgálta továbbá, hogy ezen beszerzés a korábbi nyertes ajánlattevõtõl indokolt-e. A rendelkezésre álló iratokból megállapítható volt, hogy a korábbi nyertes ajánlattevõ ugyan a Philips cég volt, de a termék gyártása és forgalmazása vonatkozásában az általános jogutód cég a felhívott ajánlattevõ az Elekta GmbH lett, amely cég termékeinek kizárólagos forgalmazója a magyarországi képviseletet ellátó Hospitrade Kft. Megállapítható volt továbbá, hogy a korábbi nyertes ajánlattevõvel elsõ ízben került sor szerzõdéskötésre. E szakasz alkalmazása esetén ajánlattételre a korábbi nyertes ajánlattevõt kell felhívni. Ajánlatkérõ ugyan egy másik céget is felkért ajánlattételre, azonban az eljárásban ténylegesen nem vett részt, ajánlattételi jogával nem élt, így a szakasz jogszerû alkalmazását ez a körülmény nem befolyásolta, így a Döntõbizottság e körben jogsértés alkalmazását nem tartotta indokoltnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 6.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>