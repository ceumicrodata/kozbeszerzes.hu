<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (1741)
</b></h2><FONT size=3><i><u></i></u><br>
<br>
12.K.31.809/2002/5.<br>
<br>
A Fõvárosi Bíróság a dr. Vági Julianna ügyvéd (2000 Szentendre, Bogdányi u. 43.) által képviselt Lehel Beruházó Kft. (1143 Budapest, Lehel u. 4/C.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottsága (1024 Budapest, Margit krt. 85., hiv. sz.: D.245/12/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 10 000 (tízezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Budapest Fõváros XIII. Kerületi Önkormányzat mint ajánlatkérõ a Közbeszerzési Értesítõ 2001. március 14-én megjelent 11. számában részvételi felhívást tett közzé elõminõsítési eljárás megindítására a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján a polgármesteri hivatal meglévõ épületének új épületszárnnyal történõ bõvítése tárgyában, amellyel kapcsolatos beruházói feladatok ellátásával a felperest bízta meg.<br>
A közbeszerzési eljárás nyertese a Magyar Építõ Rt. lett, amellyel az ajánlatkérõ a kivitelezésre vonatkozó szerzõdést - 2002. május 30-i teljesítési határidõ kikötésével - 2001. július 6-án megkötötte. A szerzõdés alapján az ellenszolgáltatás értéke 1 599 085 609 Ft volt.<br>
A fenti beszerzés pótmunkáinak elvégzésérõl a szerzõdõ felek 2001. december 14-én 39 426 343 Ft + áfa, 2002. április 2-án 23 532 283 Ft + áfa költségmegjelölés mellett - jegyzõkönyvben foglaltan - megállapodást kötöttek.<br>
Az ajánlatkérõ 2002. április 22-én írásban, az ajánlati felhívást is mellékelve tájékoztatta az alperesi Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja alapján. Az eljárásfajta választását azzal indokolta, hogy 2001. július 6-án vállalkozási szerzõdést kötött a polgármesteri hivatal új épületszárnnyal való bõvítésének kivitelezése tárgyában indított nyílt közbeszerzési eljárás nyertesével, a Magyar Építõ Rt.-vel. A kivitelezés során elõre nem látható, de mûszakilag indokolt, illetõleg az épület optimális használhatósága szempontjából szükséges módosítások miatt az eredeti szerzõdés a kiegészítõ építési munkák elvégzésével teljesíthetõ. A kiegészítõ építési beruházás értéke nem haladja meg az eredeti szerzõdésben rögzített ellenszolgáltatás értékének az 50%-át, a kiegészítõ építési beruházást aránytalan nehézség nélkül nem lehet elválasztani a korábbi szerzõdéstõl.<br>
Az ajánlati felhívás 3. a) pontja szerint a beszerzés tárgya és mennyisége: a Budapest Fõváros XIII. Kerület Önkormányzat Polgármesteri Hivatal meglévõ székház új épületszárnnyal történõ bõvítésének befejezéséhez szükséges pótmunkák. Részletes mennyiségek a vonatkozó tervdokumentációk, mûszaki leírás és költségvetési kiírás szerint. A 3. b) pont értelmében az ajánlatkérõ részajánlat tételére nem adott lehetõséget.<br>
Az ajánlati felhívás 4. pontja alapján a teljesítés határideje a vállalkozó által megajánlott idõpont, de legkésõbb 2002. július 30-a.<br>
Az ajánlati felhívás 8. pontja szerint az ajánlatkérõ az ajánlatot a legalacsonyabb összegû ellenszolgáltatás szempontja alapján bírálja el.<br>
Az ajánlati felhívás 10. pontjában az ajánlatkérõ által már kiválasztott ajánlattevõként a Magyar Építõ Rt. került feltüntetésre.<br>
A Magyar Építõ Rt. ajánlatát 116 069 816 Ft + áfa ajánlati ár megjelölésévei határidõben benyújtotta. Az ajánlati ár végleges összege a 2002. április 26-án tartott tárgyalás során <br>
109 055 588 Ft + áfa összegre módosult, amely tartalmazta a 2001. december 14-i és 2002. április 2-i jegyzõkönyv szerinti költségeket is. A tárgyalásról készült jegyzõkönyv rögzítette, hogy a felek a tárgyi munkákra vonatkozó vállalkozói szerzõdést a jegyzõkönyv keltétõl számított 8 munkanapon belül kötik meg.<br>
Az alperesi Döntõbizottság elnöke 2002. április 30-án jogorvoslati eljárást kezdeményezett az ajánlatkérõ közbeszerzési eljárása ellen azzal az indokkal, hogy a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében meghatározott feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Az ajánlatkérõ nevében eljáró felperes a jogorvoslati eljárás megszüntetését kérte. Elõadta, hogy a beszerzés tárgyát képezõ pótmunkák három nagy csoportra bonthatók. A pótmunkák jelentõs része elõre nem látható okokból következett be és azonnali döntést igényelt. E körbe tartozott a kivitelezés megkezdésekor 5 db platánfa elõre nem tervezett kivágása, elszállítása, és ennek eredményeként megnövekedett pinceszint hasznosítása, a talajcsere elvégzése, a talajban tévõ csatorna, betontestek bontása, talajvízszint-süllyesztés meghosszabbítása, amelyek 60-70 M Ft összeget tettek ki. A második csoportba olyan pótmunkák tartoznak, amelyeket utólagos szakhatósági elõírások tettek szükségessé, ide sorolható pld. a másodlagos tûzjelzõ rendszer kiépítése 7 M Ft költségigénnyel, továbbá a túlnyomásos lépcsõházba ventilátorok beszerelése 1-2 M Ft költséggel, amelyet az idõközben hatályba lépõ szabványmódosítás indokolt.<br>
A pótmunkák harmadik körét a felperes szerint célszerûségi szempontok indokolták a kivitelezés során felmerült ajánlatkérõi igényeknek megfelelõen. Idetartozott bizonyos irodák áthelyezésének igénye, amely együtt járt válaszfalak, nyílászárók változtatásával és ehhez kapcsolódó elektromos munkák megvalósításával. A kivitelezés során merült fel új igényként, hogy a tervben szereplõ tanácsterem funkciójában többcélú konferenciateremként mûködjön és ehhez szükséges audiovizuális eszközök beszerelési is megtörténjen. A beszerzés részét képezi az asztalos munkák elvégzése és a bútorozás is, amelynek költségkihatása 30 M Ft + áfa. Ezzel kapcsolatban az ajánlatkérõ elõadta, hogy e tárgyban a nyílt eljárás során opciós tételként ajánlatot kértek, azonban az akkori pénzügyi keret nem biztosított erre fedezetet, így e munkákra szerzõdéskötés nem történhetett. Az ajánlattételre felkért Magyar Építõ Rt. a 2002. április 24-i ajánlattételi határidõre ajánlatát megtette, a tárgyalások eredményeként az ellenszolgáltatás összege 177 005 588 Ft + áfa összegre alakult. Az ajánlatból megállapítható, hogy 109 005 588 Ft + áfa összeget tett ki a korábbi és még elvégzendõ pótmunkák költsége az eredeti ajánlat egységárai szerint, a kiemelt terek asztalosmunkái és bútorozása 30 M Ft + áfa, a konferenciaterem gyengeáramú munkáinak elvégzése, a prezentációs rendszer elemei, mobil audiovizuális rack, konferencia- és szavazórendszer, infra tolmácsrendszer 38 M Ft + áfa összeget tettek ki.<br>
A felperes bejelentette, hogy a jogorvoslati eljárásra tekintettel a szerzõdéskötésre nem került sor.<br>
Az alperes a 2002. május 30-án kelt D.245/12/2002. számú határozatával megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdésének második fordulatára tekintettel a Kbt. 70. § (2) bekezdését, ezért a közbeszerzési eljárást lezáró és az azt megelõzõ ajánlatkérõi döntéseket az ajánlati felhívásra is kiterjedõen megsemmisítette. Egyben az ajánlatkérõ megbízásából eljáró felperesi Kft.-t 1 000 000 Ft, a döntésért felelõs Kuruc László ügyvezetõ igazgatót pedig 100 000 Ft pénzbírság megfizetésére kötelezte.<br>
A határozat indokolása szerint az elsõ és a második körbe tartozó pótmunkáknál az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdését jogszerûen alkalmazta, de ez nem állapítható meg a harmadik körbe tartozó munkáknál. A harmadik körbe olyan munkák sorolhatók, amelyeket az ajánlatkérõ által sem vitatottan célszerûségi szempontok indokolnak. Közöttük kiemelkedõ helyen szerepelnek a mintegy 30 M Ft + áfa értékû asztalosmunkák és a bútorozási munkák, amelyekre az ajánlatkérõ - saját nyilatkozata szerint is - már a nyílt eljárás során opciós tételként ajánlatot kért, de a pénzügyi forrás hiánya miatt nem kötött szerzõdést. A Kbt. 70. § (2) bekezdése ezekre a munkákra nem vonatkoztatható, hiszen ezek elõre látható okból váltak szükségessé, mivel e munkák igénye már a nyílt eljárás megindításakor ismert volt.<br>
Az alperes rámutatott arra, hogy a harmadik körbe sorolt munkák másik része olyan jellegû, amelyek a kivitelezés során célszerûségi szempontból új beszerzési igényként merültek fel, és amelyek a tervek bizonyos módosítását is eredményezték. Idetartozik a korábban tervezett tanácsteremnek konferenciateremmé történõ átalakítása, amelynek megvalósítása jelentõs, mintegy 38 M Ft + áfa költségvonzatot eredményezett, továbbá a Szociális Osztálynak más helyen történõ elhelyezése. E munkák elvégzése nem szükséges az eredeti szerzõdés teljesítéséhez, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésben foglalt feltételek e vonatkozásban sem álltak fenn.<br>
Az alperes megállapította, hogy az ajánlatkérõ részajánlattételt nem fogadott el, a beszerzést egységesen kezelte, így a beszerzés egészére kellett volna teljesülnie az eljárásfajtát megalapozó feltételnek, de a beszerzés jelentékeny részére a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek nem teljesültek.<br>
Az alperes észlelte továbbá, hogy az ajánlati felhívásban az ajánlatkérõ a szerzõdéskötés idõpontjaként a tárgyalások befejezését, illetve az eredményhirdetés idõpontját jelölte meg, amely sérti a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdését.<br>
A bírság jogkövetkezményérõl az alperes arra figyelemmel határozott, hogy a rendelkezésére álló iratok alapján a közbeszerzési eljárás teljes körû lebonyolításáért a felelõsség az ajánlatkérõ nevében eljáró lebonyolító szervezetet - a felperesi Kft.-t -, ezen belül pedig a személyes felelõsség a felperesi Kft. ügyvezetõjét terheli.<br>
A bírság minimális összegben történõ kiszabását az alperes azzal indokolta, hogy a beszerzésnek van olyan része, amely a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének alkalmazását lehetõvé teszi, továbbá az ajánlatkérõi döntések megsemmisítésével mód nyílt a jogsértés reparálására.<br>
A felperes keresetet terjesztett elõ az alperes határozatának bírósági felülvizsgálata iránt, vitatva a jogszabálysértés megvalósítását, a bírság kiszabását, ill. a jogsértés súlyára figyelemmel a bírság mértékét. Fenntartotta a döntõbizottsági eljárásban tett nyilatkozatait, és továbbra is azt állította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében foglalt feltételek a harmadik körbe tartozó pótmunkák esetében is fennállnak a következõ indokokra figyelemmel:<br>
- a tervmódosítás következtében olyan, az eredeti szerzõdésben nem szereplõ kiegészítõ pótmunkák, illetve szolgáltatások végzése vált szükségessé, amelyek értéke nem haladta meg a korábbi közbeszerzési érték 50%-át,<br>
- az e körbe tartozó munkákat aránytalan nehézség nélkül nem lehetett mûszakilag vagy gazdaságilag elválasztani a korábban kötött szerzõdéstõl, irracionális és rendkívül költséges lett volna ezeket az átalakításokat az eredeti szerzõdés megvalósítását követõen egy új átalakítás keretében elvégezni,<br>
- az e körbe tartozó munkák feltétlenül (gazdaságilag és mûszakilag) indokoltak és szükségesek voltak az eredeti szerzõdés teljesítéséhez.<br>
Az alperes a kereset elutasítását kérte a határozatában foglalt indokok alapján. Hangsúlyozta, hogy csak a harmadik körbe tartozó munkák vonatkozásában állapította meg a jogszabálysértést, amelynek indokait a felperes a keresetében sem cáfolta. A bírság mértékét sérelmezõ felperesi elõadással szemben rámutatott arra, hogy a hatályos költségvetési törvény értelmében 2002. december 31-ig a kiszabható bírság legalacsonyabb értéke 1 000 000 Ft, természetes személyek tekintetében 100 000 Ft, így akkor követett volna el jogszabálysértést, ha a bírság mértékét a minimumösszeg alatt határozza meg.<br>
A felperes keresete alaptalan.<br>
A bíróság az alperes határozatát az államigazgatási eljárás általános szabályairól szóló, módosított 1957. évi IV. tv. (Áe.) 72. §-a és a Pp. 324. § (2) bekezdésének c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára hivatkozással jogszerûen választotta-e a tárgyalásos közbeszerzési eljárásfajtát.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. §-</a>ának (1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése értelmében az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A bíróság megállapította, hogy az ajánlatkérõ a választott eljárásfajta alkalmazásának jogszabályi alapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontját jelölte meg, ezért az itt rögzített jogszabályi feltételek meglétét kellett az alperesnek vizsgálnia. Mivel az ajánlati felhívás 3. b) pontja szerint részajánlattételre nem volt lehetõség, a Kbt. 70. § (2) bekezdés a) és b) pontjaiban foglalt feltételeknek a beszerzés egészére kellett érvényesülniük.<br>
A rendelkezésre álló adatok szerint a felperes az általa csoportosított munkák közül a harmadik körbe tartozó munkák szükségességét célszerûségi szempontokkal indokolta. Elismerte, hogy a beszerzés e részét képezõ, mintegy 30 M Ft + áfa költségû asztalosmunkákra és bútorozási munkákra már a nyílt eljárás során opciós tételként ajánlatot kért, és csak a pénzügyi forrás hiánya miatt nem kötött szerzõdést. A bíróság álláspontja szerint az alperes jogszerûen állapította meg azt, hogy ezen munkák tekintetében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése nem vonatkoztatható, mivel e munkák iránti igény már a nyílt közbeszerzési eljárás megindításakor fennállt. A harmadik csoportba tartozó pótmunkák - pld. a tanácsterem átalakítása konferenciateremmé 38 M Ft + áfa költségigénnyel, a Szociális Osztály más helyen való elhelyezése - új beszerzési igények voltak, ezért elvégzésük nem szükséges az eredeti szerzõdés teljesítéséhez.<br>
Fentiekre figyelemmel a bíróság osztotta az alperes azon álláspontját, hogy a harmadik körbe sorolt munkálatok esetében nem álltak fenn a tárgyalásos eljárás alkalmazásának jogszabályi feltételei, és a részajánlattétel kizártsága folytán a jogszabályi feltételek hiánya az egész beszerzésre választott eljárásfajta jogi megítélését meghatározta.<br>
A bíróság megállapította, hogy az alperes jogszerûen kifogásolta határozatában az ajánlatkérõ, illetõleg a nevében eljáró felperes eljárását, és a bírság jogkövetkezményének alkalmazása is megfelel a vonatkozó jogszabályi rendelkezéseknek.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében az alperes határozatában köteles bírságot kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A bírság kiszabása a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján nem egy lehetséges, hanem kötelezõ jogkövetkezménye valamely jogsértésnek, az alperes kizárólag a bírság mértékének meghatározásakor élhet mérlegelési jogkörével.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez a minimumösszeg 1 millió Ft, természetes személyek tekintetében 100 000 Ft volt.<br>
Minderre figyelemmel a felperes esetében sem a bírság mellõzésére, sem mérséklésére nem volt jogszerû lehetõség.<br>
Megjegyzi a bíróság, hogy a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdésének megsértését az alperes a határozatának indokolásában megállapította, de azt nem szankcionálta. E jogszabálysértésre vonatkozóan a felperes nem kérte a határozat bírósági felülvizsgálatát, így ezen alperesi megállapítás jogszerûségét a bíróság sem vizsgálta.<br>
A kifejtettek alapján a bíróság a felperes keresetét elutasította, és a felperest a Pp. 78. § (1) bekezdése értelmében az alperes költségeinek megfizetésére kötelezte.<br>
A felperes a keresetlevelén a kereseti illetéket lerótta, ezért a 6/1986. (VI. 26.) IM rendelet 13. § (2) bekezdésén alapuló illetékfizetésrõl a bíróságnak rendelkeznie nem kellett.<br>
<br>
Budapest, 2002. november 27.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>