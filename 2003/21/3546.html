<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3546)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.132/7/2003.<br>
<br>
Tárgy: a GEO-FABER Mûszaki Vállalkozó Rt. jogorvoslati kérelme a Mecseki Bányavagyon-hasznosító Rt. közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a GEO-FABER Mûszaki Vállalkozó Rt. (7633 Pécs, Esztergár L. u. 19., képviseli: dr. Csernyánszky Lajos ügyvéd, 1064 Budapest, Izabella u. 82. III/24., a továbbiakban: kérelmezõ) jogorvoslati kérelmét, amelyet a Mecseki Bányavagyon-hasznosító Rt. (7629 Pécs, Dobó I. u. 89., képviseli: dr. Forgács József ügyvéd, 1054 Budapest, Aulich u. 7., a továbbiakban: ajánlatkérõ) "a pécsújhelyi üzem területén lévõ flotálóépület bontása, a bontási technológiai tervek alapján az acélszerkezetû épület bontása" tárgyú közbeszerzési eljárása ellen nyújtott be, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. január 15-i, 3. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
A beszerzése tárgyát felhívása 3. a) pontjában részletezte, elõírta többek között, hogy: "a veszélyes hulladék szakszerû összegyûjtésérõl gondoskodni kell, amelyet az ajánlatkérõnek át kell adni."<br>
Ajánlatkérõ a rész-, illetve a többváltozatú ajánlattétel lehetõségét kizárta.<br>
Felhívásában meghatározta a pénzügyi, gazdasági és mûszaki alkalmasság igazolására kért adatokat és tényeket, megállapította az alkalmatlanná minõsítés szempontjait.<br>
Ajánlatkérõ felhívása 13. a) pontjában közölte, hogy az ajánlatokat az összességében legelõnyösebb ajánlat szempontja alapján bírálja el, és megállapította a részszempontokat, súlyszámokat, értékelési ponthatárokat, az értékelés módszerét. Az elsõ részszempont a vállalási ár volt 80-as súlyszámmal.<br>
Ajánlatkérõ felhívása 16. pontjában közölte, hogy amennyiben kirívóan alacsony árra (mérnöki költségvetés 70%-a) tesznek ajánlatot, akkor ajánlatkérõ részletes költségelemzést kér.<br>
Ajánlatkérõ dokumentációt is összeállított, melynek részét képezte a bontási kiviteli tervdokumentáció. A kiviteli tervdokumentáció tartalmazta a tervezõi nyilatkozatot, a mûszaki leírást, az árazatlan költségvetést és a mûszaki terveket. A mûszaki leírásban veszélyes hulladékként a csõvezetékek üveggyapot szigetelését tüntették fel. A tervezõ nyilatkozatában felhívta a figyelmet arra, hogy az Építõipari kivitelezési biztonsági szabályzat kiadásáról szóló 32/1994. (XI. 10.) IKM rendelet balesetvédelmi és óvó rendszabályait be kell tartani.<br>
Ajánlatkérõ 2003. február 3-án helyszíni konzultációt tartott, amelyen az ajánlattevõk részvétele kötelezõ volt. Ennek keretében ajánlatkérõ válaszolt az ajánlattevõk kérdéseire, és azt a tájékoztatást adta, hogy veszélyes hulladéknak minõsül az épület azbeszt hõszigetelése. A konzultációról készített jegyzõkönyvben az alábbiakat rögzítették: "A veszélyes hulladékot (az azbeszt hõszigetelés stb.) vállalkozónak össze kell gyûjtenie és megrendelõnek átadnia."<br>
Az ajánlattételi határidõre, 2003. február 10-ére ajánlatot nyújtott be: a Hídépítõ Rt., az Alterra Kft., a Mecsekérc Rt., a Bavtrans Kft., az RKB Építõ Kft., a Profilbeton Kft. és a kérelmezõ.<br>
Ajánlatkérõ 2003. február 14-én megrendelte az Országos Közegészségügyi Központtól a bontandó épület falazatáról vett 3 db anyagminta azbeszttartalmának vizsgálatát.<br>
A vizsgálati jegyzõkönyvet ajánlatkérõ 2003. február 21-én kapta meg, annak eredménye szerint az anyagminták veszélyes hulladékot, azbesztet nem tartalmaznak, azok kõzetgyapot típusúak.<br>
Az ajánlattevõk a tételes költségvetés "tûzvédõ bevonat eltávolítása acélanyagú födém, pillér- és falszerkezetrõl" 53. tételnél 8500 m2 mennyiségre az alábbi árajánlatokat tették:<br>
Ajánlattevõ	Ár/Ft<br>
- GEO-FABER	22 100 000<br>
- MECSEKÉRC	22 950 000<br>
- HÍDÉPÍTÕ	3 825 000<br>
- RKB Építõ	8 942 000<br>
	a. 46 500<br>
- BAVTRANS	1 190 000<br>
- ALTERRA	4 288 105<br>
- Profilbeton	10 200 000<br>
	a. 1 200<br>
Ajánlatkérõ 2003. február 25-én a közbeszerzési eljárását eredménytelennek nyilvánította az alábbi indokolással: "a <a href="http://net.jogtar.hu/jr/getdoc.cgi?docid=99500040.tv#60">Kbt. 60. § </a>(1) bekezdés e) pontja alapján az ajánlatkérõ az eljárást a szerzõdés megkötésére képtelenné válása miatt, hivatkozva az 55. § (4) bekezdésére, eredménytelenné nyilvánítja.<br>
Indoklás: A vizsgálat hivatalos ügyintézésének elhúzódása miatt, a borítékbontás után derült ki, hogy a flotáló acélszerkezetét bevonó anyag nem veszélyes hulladék, hanem kõzetgyapot. A fentiek miatt a hulladék veszélyességének megítélésében és a költségében mutatkozó különbözõségek miatt a pályázatok nem összemérhetõek."<br>
Ajánlatkérõ arról is tájékoztatta az ajánlattevõket, hogy közbeszerzési eljárását újból kiírja.<br>
Kérelmezõ 2003. március 14-én nyújtotta be a jogorvoslati kérelmét, melyben kérte ajánlatkérõ eljárást lezáró döntésének megsemmisítését, mert álláspontja szerint ajánlatkérõ nem jogszerûen alkalmazta a <a href="http://net.jogtar.hu/jr/getdoc.cgi?docid=99500040.tv#60">Kbt. 60. § </a>(1) bekezdés e) pontját.<br>
Jogorvoslati kérelmében és tárgyalási nyilatkozatában elõadta, hogy ajánlatkérõ a helyszíni konzultáción egyértelmûen azt a tájékoztatást adta az ajánlattevõk részére, hogy a bontás helyén veszélyes hulladéknak minõsülõ, azbeszttartalmú hõvédõ szigetelés található, amelyet figyelembe kell venni. E figyelembevételt egyébként elõírja a tervezõi nyilatkozat, illetve kötelezõ a 32/1994. (XI. 10.) IKM rendelet 18. BONTÁSI MUNKÁK címû fejezetének 18.4. pontja rendelkezése is. E szerint a bontási munkák megkezdése elõtt vizsgálni kell, milyen anyagból készült az építmény, található-e azbeszttartalmú anyag az épületben, és amennyiben igen, úgy a 19. fejezetben foglaltak szerint kell eljárni. A kérelmezõ más munkái során már végzett ilyen veszélyeshulladék-kezelést, és ismert elõtte annak jelentõs költségkihatása, ezért ajánlatában az ajánlatkérõ tájékoztatása alapján a tételes költségvetés 53. sora alatt 8500 m2 47-00-050 "Tûzvédõ bevonat eltávolítása acélanyagú födém, pillér és falszerkezetrõl" alatt 22 100 000 Ft-os árat tüntetett fel.<br>
A kérelmezõ álláspontja szerint ugyan ajánlatkérõ az ajánlatok benyújtását követõen megkapta azt a vizsgálati eredményt, hogy nem található azbeszttartalmú veszélyes hulladék a hõszigetelésben, azonban ennek nincs relevanciája. Egyrészt mert minden ajánlattevõnek azonosan kellett elkészíteni az ajánlatát, méghozzá azt feltételezve, hogy azbeszttartalmú a hõszigetelés. Ebbõl következõen nem megalapozott ajánlatkérõnek a <a href="http://net.jogtar.hu/jr/getdoc.cgi?docid=99500040.tv#55">Kbt. 55. § </a>(4) bekezdésére, illetve arra való hivatkozása, hogy nem lehetséges az ajánlatok összehasonlítása, mert mindenki ugyanarra tett ajánlatot.<br>
A kérelmezõ álláspontja szerint a költségvetés 53. sora alapján az azbesztmentesítés költségei egzaktul elhatárolhatók, ezek figyelmen kívül hagyásával ajánlatkérõ számára az ajánlatok elbírálására reális lehetõség nyílik.<br>
A kérelmezõ azt tárgyalási nyilatkozatában közölte, hogy a vizsgálati eredményt elfogadja. Elismerte, hogy "ezzel egy új helyzet következett", "új, megváltozott mûszaki tartalomra, most már azbeszt nélkülire kell ajánlatot tenni".<br>
Ajánlatkérõ írásbeli észrevételében és tárgyalási nyilatkozatában kérte a jogorvoslati kérelem elutasítását.<br>
Tárgyalási nyilatkozatában elismerte, hogy valóban azt a tájékoztatást adta a helyszíni konzultáción az ajánlattevõk részére, hogy azbeszttartalmú a hõszigetelés és ezért mint veszélyes hulladékot kell figyelembe venni az ajánlat elkészítése során.<br>
Az ajánlatok benyújtását követõen szembesült azzal a ténnyel, hogy a kérdéses 53. tételnél egymástól nagymértékben eltérõ árajánlatot tettek, az ajánlattevõk nagy része kifejezetten nem hivatkozott arra, hogy figyelembe vette az azbeszttartalmú veszélyes hulladékot, bár elõírása szerint arra kellett ajánlatot tenni.<br>
Erre tekintettel rendelte meg a vizsgálat elvégzését és ennek eredménye alapján lett megállapítható, hogy nem azbeszttartalmú a hõszigetelés, ezért arra nem kellett volna ajánlatot kérnie. Közölte, hogy nem áll szándékában olyan szerzõdés megkötése, amelyben annak ellenértékét is ki kellene fizetni, hogy azbeszttartalmú veszélyes hulladékot bontanak. E tény motiválta eljárása eredménytelenné nyilvánítását, ezt fel is tüntette döntése indokolásában. Másodlagosan jegyezte meg, hogy egyébként nagyon szórtak is az ajánlatok e tételnél.<br>
Ajánlatkérõ álláspontja szerint nem járható a kérelmezõ által ajánlott azon út, hogy az 53. tételt hagyják figyelmen kívül az értékelésnél. Ez sértené egyrészt az ajánlati kötöttség elvét, másrészt az 53. tétel a munkák elvégzésének a költségét is magában foglalja, külön megjelölésük hiányában pedig szét nem választhatók.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.<br>
A <a href="http://net.jogtar.hu/jr/getdoc.cgi?docid=99500040.tv#60">Kbt. 60. § </a>(1) bekezdés e) pontja értelmében az ajánlatkérõ az eljárást a szerzõdés megkötésére vagy teljesítésére képtelenné válása miatt [55. § (4) bekezdése] eredménytelenné nyilvánítja.<br>
A <a href="http://net.jogtar.hu/jr/getdoc.cgi?docid=99500040.tv#55">Kbt. 55. § </a>(4) bekezdése szerint az ajánlatkérõ köteles az ajánlatokat elbírálni, kivéve ha a közbeszerzés megkezdését követõen - általa elõre nem látható és elháríthatatlan ok következtében - beállott lényeges körülmény miatt a szerzõdés megkötésére, illetve a szerzõdés megkötése esetén a teljesítésre nem lenne képes. Ebben az esetben az ajánlatkérõnek az eljárást eredménytelenné kell nyilvánítania.<br>
A Döntõbizottság álláspontja szerint az eredménytelenné nyilvánítás jogalapja fennáll.<br>
Ajánlatkérõ tárgyaláson tett elismerõ nyilatkozata alapján - amelyet alátámaszt a konzultációs jegyzõkönyv, illetve kérelmezõ nyilatkozata is - egyértelmûen megállapítható, hogy ajánlatkérõ olyan tájékoztatást adott és olyan ajánlattételt kért, amely azbeszttartalmú, így veszélyes hulladéknak minõsülõ hõszigetelésre vonatkozott.<br>
Az is egyértelmûen megállapítható az Országos Közegészségügyi Központ vizsgálati eredménye alapján, hogy a hõszigetelés nem azbeszttartalmú. Ebbõl következõen a kivitelezési munkák során nem kell azbeszttartalmú veszélyes hulladékot bontani.<br>
A Kbt. szabályozási rendszerében minden egyes közbeszerzési eljárás szakasznál biztosítja annak lehetõségét az ajánlatkérõ számára, hogy amennyiben közbeszerzési eljárása indítását követõen olyan feltételek, körülmények következtek be, amelyek miatt nem várható el az eljárás további folytatása, illetve a szerzõdés megkötésére, teljesítésére nem lenne képes, akkor jogszerûen dönthessen közbeszerzési eljárása lezárásáról.<br>
A Kbt., rendelkezéseit az alapelvi rendelkezések tükrében kell értelmezni és alkalmazni. A konkrét tényállás függvényében lehet állást foglalni ajánlatkérõ döntésének helyességérõl. Azt maga a kérelmezõ is elismerte tárgyalási nyilatkozatában, hogy "új helyzet következett be" "megváltozott mûszaki tartalomra, most már azbeszt nélkülire kell ajánlatot tenni". A Döntõbizottság álláspontja szerint ez olyan lényeges körülménynek minõsül, amely megalapozza a - Kbt. 55. § (4) bekezdés rendelkezéseire tekintettel - az eljárás eredménytelenné nyilvánítását. Az ajánlati ár értékelési részszempontot 80-as súlyszámmal határozta meg az ajánlatkérõ. Több ajánlattevõ (köztük a kérelmezõ) árajánlatának közel 1/3-át tette ki az azbesztmentesítéssel kapcsolatos rész.<br>
A Döntõbizottság álláspontja szerint jelen esetben azt a lényeges körülményt, hogy nem veszélyes hulladék, nem azbeszttartalmú a szigetelés, objektíve kell értékelni, mivel a hivatkozott 32/1994. (XI. 10.) IKM rendelet nem az ajánlatkérõ, hanem a bontási munkát végzõ kötelezettségévé teszi a rendelet elõírásainak betartását. Így annak vizsgálatát is a bontási munkák megkezdése elõtt kell elvégezni, hogy található-e azbeszttartalmú anyag az épületen. E körülmény vizsgálata és feltárása pedig az ügy minden résztvevõjének (ajánlatkérõ, ajánlattevõk, tervezõ) érdekkörébe tartozó kötelezettség.<br>
A Döntõbizottság a <a href="http://net.jogtar.hu/jr/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított hatáskörében eljárva a Kbt. 88. § (1) bekezdés a) pontja alapján a fenti indokolásra tekintettel utasította el a kérelmezõ jogorvoslati kérelmét.<br>
A Döntõbizottság a <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2003. április 15.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Bujdósó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>