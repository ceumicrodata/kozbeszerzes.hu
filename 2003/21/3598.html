<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3598)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.149/13/2003.<br>
<br>
Tárgy: a Szamaterv Kft. jogorvoslati kérelme a Környezetvédelmi és Vízügyi Minisztérium közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Garamvölgyi Kálmán ügyvéd (7625 Pécs, Magaslati út 19.) által képviselt SZAMATERV Környezetvédelmi Tervezõ Szakértõ és Szolgáltató Kft. (7624 Pécs, Herman Ottó u. 4., a továbbiakban: kérelmezõ) jogorvoslati kérelmét - melyet a Környezetvédelmi és Vízügyi Minisztérium (1011 Budapest, Fõ u. 44-50., a továbbiakban: ajánlatkérõ) ajánlatkérõhöz a környezetvédelmi alap célfeladatok (KAC) keretében beérkezõ pályázatok elõ- és utóbírálatához szükséges szakértõk, elõre meg nem határozható esetekre történõ kiválasztása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. november 27-i számában ajánlati felhívást tett közzé a rendelkezõ részben megjelölt beszerzés céljából nyílt eljárás lefolytatására. A felhívás 3. a) pontjában 1-35. pontig felsorolta a minõsítési szakterületeket. Az ajánlatokat Magyarország hét tervezési, statisztikai régiójára lehetett megtenni. Ajánlatkérõ lehetõvé tette részajánlat tételét témakörönként és régióként úgy, hogy az legalább egy témakörben egy régióra vonatkozzon.<br>
A felhívás 16. pontja negyedik bekezdésében elõírta, hogy az ajánlatnak tartalmaznia kell a cég 3 hónapnál nem régebbi cégkivonatát, továbbá az aláírási címpéldány közjegyzõ által hitelesített másolatát.<br>
A 2003. január 7-ei ajánlattételi határidõre összesen 50 ajánlat került benyújtásra.<br>
Kérelmezõnek a dél-dunántúli és a nyugat-dunántúli régió területére a 4., 5., 6., 8., 12., 26. témakörre benyújtott ajánlatát ajánlatkérõ a március 7-én tartott eredményhirdetésen érvénytelenné nyilvánította azzal az indokkal, hogy a felhívás 16. pontja negyedik bekezdésében foglalt elõírás ellenére nem közjegyzõ által hitelesített aláírásicímpéldány-másolatot, hanem a közjegyzõ által hitelesített aláírásicímpéldány-másolat másolati példányát nyújtotta be. Kérelmezõ az érvénytelenné nyilvánításról a március 17-én kézhezvett összegzésbõl értesült.<br>
Kérelmezõ március 26-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását. Elõadta, hogy az aláírási címpéldányt a felhívásban elõírt módon csatolta, egyébként ajánlatkérõ az ajánlat részét képezõ cégkivonatból is meggyõzõdhetett arról, hogy ajánlatát az aláírásra jogosult írta alá.<br>
Kifogásolta, hogy az ajánlatok bontásáról, ismertetésérõl, az érvénytelen ajánlatokról csak az eredményhirdetéssel együtt készült el a jegyzõkönyv.<br>
Kérte a jogsértések megállapítását, az eljárást lezáró döntés megsemmisítését és ideiglenes intézkedésként a közbeszerzési eljárás felfüggesztését.<br>
Ajánlatkérõ kérte a jogorvoslati kérelem elutasítását. Elõadta, hogy jogszerûen nyilvánította érvénytelennek a kérelmezõ ajánlatát, a felhívásban olyan aláírási címpéldány másolatot igényelt, amit közjegyzõ hitelesített és nem olyat, amelyet a közjegyzõi hitelesítés után lemásoltak.<br>
Közölte, hogy az ajánlatok bontásáról elkészítette a Kbt.-ben elõírt tartalmú jegyzõkönyvet és azt a bontástól számított öt munkanapon belül megküldte az ajánlattevõknek. Ezt a tényt április 23-án kelt beadványában igazolta.<br>
Közölte továbbá, hogy azon témakörökre, melyekre kérelmezõ is benyújtott ajánlatot, nem kötötte meg a közbeszerzési szerzõdést.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem egy részében megalapozatlan, más részében elkésett.<br>
A <a href="http://net.jogtar.hu/jr/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja szerint az ezen követelményeknek nem megfelelõ ajánlat érvénytelen.<br>
Ajánlatkérõ a felhívás 16. pontja negyedik bekezdésében a cég aláírási címpéldány másolata közjegyzõ által hitelesített példánya csatolását írta elõ.<br>
A kérelmezõ ajánlatához olyan, Hoffmanné Szathmáry Magdolna ügyvezetõ aláírási módját tanúsító címpéldánymásolatot csatolt, ami 1997. október 22-én közjegyzõ elõtt készült (2477/1977. Kjö. ügyszám alatt).<br>
Az eredeti címpéldányról készült másolat nincs közjegyzõ hitelesítésével ellátva.<br>
A felhívás szerint az aláírási címpéldány közjegyzõ által hitelesített másolatát kellett becsatolni. Az ekként hitelesített másolat igazolja azt, hogy a másolat megegyezik az eredeti aláírási címpéldánnyal.<br>
A cégjegyzésre vonatkozó törvény rendelkezése szerint a cég képviseletére jogosult személy (adott esetben ügyvezetõ) aláírási címpéldányát közokirat formájában kell elkészíteni. A címpéldány attól válik közokirattá, hogy azt az aláírásra jogosult közjegyzõ elõtt írja alá, a közjegyzõ a címpéldányon lévõ záradékkal igazolja, hogy elõtte történt az aláírás.<br>
Ajánlatkérõ ennek az aláírási címpéldánynak közjegyzõ által hitelesített másolatát kérte csatolni az ajánlathoz. A közjegyzõi hitelesítés csakis úgy történhet, hogy az eredeti címpéldányt és az arról készült másolatot be kell mutatnia közjegyzõnek, aki elõnyomtatott vagy géppel ráírt szöveggel igazolja, hogy a másolat megegyezik az eredeti címpéldánnyal.<br>
A Döntõbizottság megállapította, hogy a kérelmezõ által csatolt aláírási címpéldány másolat nem felel meg az ajánlati felhívásban meghatározott formai követelménynek, így ajánlatkérõ jogszerûen nyilvánította a kérelmezõ ajánlatát érvénytelennek. A Döntõbizottság ezért a jogorvoslati kérelmet ebben a részében elutasította.<br>
A Döntõbizottság nem adott helyt kérelmezõ érvelésének, miszerint az ajánlat részét képezõ cégkivonatból is megállapíthatta volna ajánlatkérõ, hogy az ajánlatot az arra jogosult képviselõ írta-e alá.<br>
A cégkivonat nem tartalmazza az aláírás formáját, az aláírások azonosítása csak az ajánlatban lévõ aláírásnak az aláírási címpéldánnyal való összevetése útján állapítható meg.<br>
Kérelmezõ kifogásolta, hogy ajánlatkérõ az ajánlatok bontásakor nem készítette el a bontási jegyzõkönyvet, a jogorvoslati eljárásban tartott tárgyaláson kérelmét módosítva sérelmezte, hogy a bontási jegyzõkönyvet nem kapta meg.<br>
Ajánlatkérõ becsatolta a Döntõbizottsághoz a bontási jegyzõkönyvet, valamint annak igazolását, hogy azt a bontástól számított öt munkanapon belül megküldte az ajánlattevõknek. Ebben a részében tehát a kérelem megalapozatlan.<br>
Az ajánlatok bontása 2003. január 7-én volt, az ettõl számított ötödik munkanap január 14. A vélelmezett kézbesítési idõtartamot, 5 napot is figyelembe véve kérelmezõ január 19-én már tudomással bírt arról, hogy nem kapta meg a bontási jegyzõkönyvet.<br>
A <a href="http://net.jogtar.hu/jr/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati kérelmet a jogsértésrõl való tudomásszerzéstõl számított 15 napon belül lehet elõterjeszteni. A határidõ elmulasztása jogvesztéssel jár. Kérelmezõ ezzel szemben csak március 26-án terjesztette elõ kérelmét.<br>
A Döntõbizottság megállapította, hogy a bontási jegyzõkönyvvel kapcsolatos kérelem részben megalapozatlan, másrészben elkésett, ezért azt elutasította.<br>
A Döntõbizottság a <a href="http://net.jogtar.hu/jr/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. április 24.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>