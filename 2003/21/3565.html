<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3565)
</b></h2><FONT size=3><i><u></i></u><br>
<br>
12.K.36.074/2000/18.<br>
<br>
A Fõvárosi Bíróság az ifj. dr. Petrik Ferenc ügyvéd (1012 Budapest, Mikó u. 14.) által képviselt Contur Bau Rt. (1149 Budapest, Mogyoródi út 32.) felperesnek, a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy az Illetékhivatal felhívására és számlájára fizessen meg 10 000 (azaz tízezer) Ft le nem rótt kereseti illetéket.<br>
Kötelezi a bíróság a felperest, hogy 15 nap alatt fizessen meg az alperesnek 30 000 Ft (azaz harmincezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
Pásztó Város Önkormányzata (továbbiakban ajánlatkérõ) 2000. február 2. napján részvételi felhívást tett közzé nyílt elõminõsítéses közbeszerzési eljárás lefolytatására az ajánlatkérõ önkormányzat belterületén megvalósítandó szennyvízcsatornahálózat-bõvítés I. ütemének megvalósítása, a város szennyvíztisztító telepének tisztítási hatásfoka és a tisztítókapacitás növelése tárgyában. A 2000. május 9. napján tartott eredményhirdetés alapján a Földgép Kft. lett a nyertes. Ezt a döntést jelen eljárás felperesi ajánlattevõje megtámadta az alperesi Döntõbizottságnál, tekintettel arra, hogy álláspontja szerint az összességében legelõnyösebb ajánlat az övé és nem a nyertesé volt. Az alperesi Döntõbizottság 2000. június 7. napján kelt D.167/10/2000. számú határozatával az ajánlatkérõi döntést megsemmisítette, és indokolásában megállapította, hogy a legkedvezõbb ajánlatot felperesi ajánlattevõ tette, megelõzve ezzel mind a nyertest, mind a második helyezett Alterra Kft.-t.<br>
Ezen határozat alapján az ajánlatkérõ a <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(6) bekezdése [jelenleg (8) bek.] alapján 2000 június 27. napján kérte az ajánlattevõk nyilatkozatát, hogy ajánlataikat legkésõbb 2000. október 8-ig fenntartják-e. A felperesi ajánlattevõ, az Alterra Kft., és Földgép Kft., valamint a Betonút Rt. (a stabil konzorcium nevében) fenntartották ajánlataikat.<br>
Az ajánlatkérõ képviselõ-testülete 2000. augusztus 1. napján hozta meg 146/2000. (VIII. 1.) számú határozatát, amely szerint az Alterra Kft. lett a nyertes, míg a felperesi ajánlattevõ ajánlatát a <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdésében szabályozott összeférhetetlenségre tekintettel érvénytelennek nyilvánították. Az ajánlatérõi indokolás szerint a közbeszerzési eljárás tárgya a Dél-Nógrád Vízmû Kft.(továbbiakban: Üzemeltetõ) által üzemeltetett tisztítótelep hatásfokának és tisztítókapacitásának, és csatornahálózatának bõvítése. Az ajánlatkérõ a beruházás jellegébõl adódóan az üzemeltetõt az eljárás egyes szakaszaiba bevonta, konzultációs kérdések megválaszolása, konzultáción és helyszíni szemlén és a tisztító telep bemutatása (2000. április 7.) során. A felperesi ajánlattevõ a konzultáció idõpontját követõen 2000. április 10. napján együttmûködési megállapodást kötött az ajánlatkérõ által bevont üzemeltetõvel, mely szerint az alvállalkozóként, illetve tanácsadóként közremûködik a kivitelezésben. Az ajánlatkérõ álláspontja szerint, ezzel olyan munkavégzésre irányuló egyéb jogviszony körébe esõ alvállalkozói viszonyba került a Dél-Nógrád Vízmû Kft. felperesi ajánlattevõvel, amely a Kbt. 31. §-ába ütközik, és az így tett ajánlat a Kbt. 52. § (2) bekezdés b) pontja alapján érvénytelen. Mivel ezzel az ajánlattevõ többletinformációval rendelkezõ alvállalkozót vont be az eljárásba, ezért ajánlatával a Kbt. 24. §-át, az esélyegyenlõség alapelvét is megsértette.<br>
A felperesi ajánlattevõ az ajánlatkérõi döntéssel szemben jogorvoslati kérelmet nyújtott be alperesi Döntõbizottsághoz, melyben kérte, hogy semmisítse meg az ajánlatkérõi döntést, hívja fel ajánlatkérõt a megelõzõ D.167/10/2000. számú határozatban foglaltak szerinti újraértékelésére, valamint kérte ideiglenes intézkedésként a szerzõdéskötés megtiltását.<br>
Jogorvoslati kérelmében elõadta, hogy a Döntõbizottságnak a korábbi jogorvoslati eljárásban hivatalból kellett vizsgálnia minden lehetséges jogsértést, ehhez képest a D.167/10/2000-es határozatában nem állapította meg, hogy a felperesi ajánlattevõ ajánlata érvénytelen lenne, azaz ajánlatkérõ a Döntõbizottsági határozattal ellentétesen minõsítette a felperesi ajánlattevõ nyilatkozatát érvénytelennek. Kifejtette továbbá, hogy a <a href="http://net.jogtar.hu/jr/getdoc.cgi?docid=99500040.tv#31">Kbt. 31. §-</a>a szerint az ajánlatkérõnek kell arra ügyelnie, hogy ajánlattevõként vagy alvállalkozóként részt vevõ gazdálkodószervezetet ne vonjon be az eljárásba. Ehhez képest az ajánlatkérõ önkormányzat polgármestere kifejezetten egyetértett az üzemeltetõ ajánlattevõkkel való kapcsolatba lépésével. Mindemellett az üzemeltetõ nem járt el az ajánlatkérõ oldalán jelen közbeszerzési eljárásban, sõt érdekelt gazdálkodószervezetnek sem tekinthetõ. Az üzemeltetõ kizárólag a konzultáción vett részt, hogy szakmai tanácsokkal segítse a kivitelezõket, de semmilyen többletinformációval nem rendelkezett a közbeszerzés tárgyáról. Maga az üzemeltetõ nem állítja elõ, nem szolgáltatja vagy forgalmazza a közbeszerzés tárgyát. Továbbá a Kbt. 31. § (2) bekezdés a) pontjára való hivatkozás is téves, mivel a felperesi ajánlattevõ nem áll munkavégzésre irányuló egyéb jogviszonyban az üzemeltetõvel, a vele kötött együttmûködési megállapodásból a Ptk.-ban foglalt alvállalkozói szerzõdés lényeges tartalmi elemei hiányoznak, mindösszesen egy felfüggesztõ feltételhez kötött elõszerzõdésnek minõsíthetõ. Hozzátette továbbá, hogy tévesen értelmezte ajánlatkérõ a Kbt. 31. § (5) bekezdést is, mivel az alvállalkozóval szemben merült fel az összeférhetetlenségi ok, amely valósága esetén sem vonatkozhatna az érintett ajánlattevõre, hanem csak az alvállalkozó nem vehetne részt az eljárás további szakaszában. Az ajánlatkérõnek tehát csak arra lett volna lehetõsége, hogy meghatározza ajánlattevõ részére, kivel nem léphet üzleti (vállalkozói-alvállalkozói) kapcsolatba. A verseny tisztasága és az esélyegyenlõség alapelve sem sérül<br>
t, hiszen nem volt az üzemeltetõ birtokában olyan többletinformáció, amely felhasználható lett volna, ilyet ajánlatkérõ sem jelölt meg. Végül sérelmezte azt is, hogy a D.167/10/2000-es számú határozattól eltérõen teljesen új szempontrendszert alkalmazott ajánlatkérõ az újraértékeléskor.<br>
Az alperesi Döntõbizottság D.360/11/2000-es számú határozatában a felperesi ajánlattevõ jogorvoslati kérelmét elutasította. A határozat indokolásában kifejtette, hogy a felperesi ajánlattevõ ajánlata 15. oldalának 2. pontjában helyi munkaerõ alkalmazása címszó alatt a 2/1-es pontban az üzemeltetõvel kötött együttmûködési megállapodás alapján jelölt meg 6 fõt mint helyi munkaerõt, valamint a 20. oldalon csatolt együttmûködési megállapodás egyértelmûen rögzíti, hogy ha a felperesi ajánlattevõ mint fõvállalkozó megnyeri a pályázatot, akkor az üzemeltetõ részt vállal a kivitelezésbõl, mint alvállalkozó. Mindemellett az együttmûködés kiterjedt az üzemeltetõ tanácsadóként való részvételére a kivitelezési eljárásban. Mindebben a felperesi ajánlattevõ kijelentette azt is, hogy a fõvállalkozói szerzõdés aláírását követõ 10 napon belül alvállalkozói szerzõdést köt az üzemeltetõvel. Az eljárás során az is megállapításra került, hogy a 2000. április 7-i konzultáción egyértelmûen kiderülhetett a felperesi ajánlattevõ számára, hogy az üzemeltetõ a közbeszerzési eljárás elõkészítésében részt vett, amit maga a felperesi ajánlattevõ is elismert. A Döntõbizottság az eljárás során meghallgatta az üzemeltetõ ügyvezetõ igazgatóját (Borbás János), akinek elõadásából egyértelmûen kiderült: az üzemeltetõ a terv elõkészítésében részt vett, vízjogi engedélyek elkészítéséhez is szolgáltattak adatokat, illetve azok elõkészítésében részt vettek. Az üzemeltetõ ügyvezetõje ugyan valóban úgy nyilatkozott, hogy a tulajdonosok felkérték a kapcsolatkeresésre az ajánlattevõkkel, ugyanakkor ajánlatkérõ közgyûlési jegyzõkönyvekkel bizonyította, hogy a tulajdonosok részérõl ilyen taggyûlési határozat nem született. Mindezek alapján az alperesi Döntõbizottság megállapította, hogy az üzemeltetõ olyan érdekelt gazdálkodószervezetnek tekintendõ, amely nem lett volna bevonható a közbeszerzési eljárásba. Ugyanakkor felperesi ajánlattevõ által kötött együttmûködési megállapodás megalapozza a <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdés a) pontja szerinti jogviszonyt ajánlattevõ<br>
 és leendõ alvállalkozója között. Mivel az üzemeltetõ részt vett az ajánlatkérõ oldalán a közbeszerzési eljárásban a konzultáción, helyszíni szemlén, sõt az ajánlattevõk kérdéseire maga is válaszokat adott, valamint az engedélyezési tervek elkészítésében is részt vett, ezért voltak olyan többletinformációk a birtokában, amellyel a <a href="http://net.jogtar.hu/jr/getdoc.cgi?docid=99500040.tv#24">Kbt. 24. §-</a>ban rögzített verseny tisztaságát és az esélyegyenlõséget megsértette.<br>
A felperesi ajánlattevõ keresetében kérte a támadott D.360/11/2000. számú határozat megváltoztatását akként, hogy a bíróság állapítsa meg a felperesi ajánlat érvénytelenségét kimondó ajánlatkérõi döntés jogszabálysértõ voltát, és kötelezze az alperest új eljárásban a jogorvoslati kérelem teljes egészében való elbírálására. A jogorvoslati kérelmében megfogalmazottakon túl keresetében elõadta azt is, hogy a többletinformációhoz jutás nem csak, hogy nem bizonyított, de nem is lett volna lehetséges, hiszen a tender kiírásában feltüntetett építési munka pontosan meghatározott, nem ad lehetõséget arra, hogy pluszinformációkkal bármelyik ajánlattevõ elõnyösebb helyzetbe kerüljön. Kifejtette keresetében, hogy nincs olyan szabálya a Kbt.-nek, amely kimondaná, hogy a Kbt. 24. §-át megsértõt ki kell zárni az eljárásból, avagy ajánlata ettõl érvénytelen lenne. Álláspontja szerint a Kbt. 24. §-ának megsértése esetén csak a teljes eljárás érvénytelenítésére és eredménytelenné nyilvánítására van lehetõség a Kbt. 60. §-a alapján. Végül sérelmezte azt is, hogy alperes a D.167/10/2000. számú határozat és az ettõl eltérõ újraértékelésbõl eredõ felperesi hivatkozásokra határozatában nem reagált, így azt részben érdemben nem bírálta el. Erre tekintettel kérte alperes új eljárásra kötelezését.<br>
Alperes ellenkérelmében határozatában foglaltakat fenntartotta, és kérte felperes keresetének elutasítását, valamint felperes perköltségekben marasztalását.<br>
A bíróság meghallgatta Borbás János tanút, az üzemeltetõ ügyvezetõ igazgatóját, aki elõadta, hogy a 2001-es évre elkészített üzleti tervük elkészítésekor kiderült, hogy 8 millió forinttal kevesebb támogatást fognak kapni, és az ebbõl eredõ kiesést munkákkal kell kompenzálni. Ezért gyakorlatilag bárkivel megkötöttek volna egy olyan megbízást, amellyel bevételhez juthatnak. Így került sor a felperessel való együttmûködési megállapodás megkötésére. Megerõsítette azt a felperesi álláspontot, hogy semmilyen többletinformációval nem bírtak a közbeszerzésrõl, a felperesnek az elõszerzõdés megkötésébõl elõnye nem származott, a polgármester nem vonta be az elõmunkálatokba az üzemeltetõt, tevékenysége az üzemeltetõnek lényegében a helyszín bemutatására korlátozódott. Elõadta továbbá, hogy a mûszaki terveket valóban ismerték, de a pályázati feltételeket nem.<br>
A felperes a bírósági tárgyaláson azzal egészítette ki keresetének érvelését, hogy az üzemeltetõ tevékenységi köre a szennyvíztisztítás és nem a közbeszerzés tárgya volt, ezért nem lehet a közbeszerzés tárgyában érdekelt szervezet, valamint a munkavégzésre irányuló egyéb jogviszony a munka törvénykönyve és a vonatkozó APEH iránymutatások szerint is csak természetes személyek vonatkozásában értelmezhetõ jogviszony. Amennyiben egy jogszabály egy adott jogi kategóriát definiál, azt más jogszabályban sem lehet másképp értelmezni. Kifejtette továbbá, hogy a meghallgatott tanú vallomása egyértelmûen igazolja, hogy a <a href="http://net.jogtar.hu/jr/getdoc.cgi?docid=99500040.tv#24">Kbt. 24. §-</a>ának megsértése nem kerülhetett szóba, mert többletinformációhoz felperest nem juttatta a megállapodás.<br>
Az alperes a bírósági eljárásban álláspontját azzal egészítette ki, hogy a jogszabály önmagában az információhoz jutás lehetõségéhez fûzi a jogkövetkezményeket, nem a konkrét információjutáshoz, másrészt a munka törvénykönyv definícióját azért nem lehet alkalmazni, mert a <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdés a) pontja gazdálkodó szervezetek közti jogviszonyra vonatkozik, és így került szabályozásra a munkavégzésre irányuló egyéb jogviszony. Ami az üzemeltetõ érdekeltségét illeti, az mindenképp fennáll, hiszen maga az ajánlatkérõ tulajdonosa részben az üzemeltetõnek, másrészt az üzemeltetõ társasági szerzõdése lehetõvé teszi az üzemeltetõnek építési, szakipari tevékenység végzését. Erre való szándék pedig az alvállalkozói viszonyt létesítõ elõszerzõdésbõl egyértelmûen kikövetkeztethetõ. Maga az elõszerzõdés pedig jelen esetben azért jelenti magának az alvállalkozói viszonynak a létrejöttét, mert a Kbt. 10. § q) pontja szerint az alvállalkozó az a személy vagy szervezet, amellyel az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni, vagy módosítani. A tanúvallomással kapcsolatban pedig kifejtette, hogy a Kbt. 24. §-ától függetlenül is, ha a Kbt. 31. §-ának megsértése megáll, akkor már az alperesi határozat és annak rendelkezõ része helyes és jogszerû volt. Alperes becsatolta továbbá a Kf.III.37.641/2000/3. számú legfelsõbb bírósági ítéletet annak igazolására, hogy az alvállalkozó közremûködése az ajánlatkérõi oldalon, az ajánlatkérõ és az ajánlattevõ közötti külsõ jogviszonyban olyan, mintha az ajánlattevõ közremûködésérõl lett volna szó.<br>
A Kf.III.37.877/2001/5. sorszámú 2002. május 18. napján kelt legfelsõbb bírósági ítélettel jogerõs a Fõvárosi Bíróság 3.K.34271/2000/9-es számú ítélete, amely a D.167/10/2000-es számú Döntõbizottsági határozatot megváltoztatta és a <a href="http://net.jogtar.hu/jr/getdoc.cgi?docid=99500040.tv#59">Kbt. 59. § </a>(1) bekezdésében foglalt sérelem kimondását az ajánlatkérõ terhére mellõzte.<br>
A bíróság megállapította, hogy a felperes keresete az alábbiak szerint nem alapos.<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/getdoc.cgi?docid=99500040.tv#24">Kbt.) 24. §</a>-a szerint. "(1) A közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
(2) Az ajánlatkérõnek biztosítania kell az esélyegyenlõséget az ajánlattevõk számára."<br>
A <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdés a) pontja pedig úgy szól, hogy: "Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely) az érdekelt gazdálkodószervezettel munkaviszonyban, vagy munkavégzésre irányuló egyéb jogviszonyban áll.<br>
(4) Nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodó szervezet, illetve az eljárásba bevonni kívánt szervezettel vagy személlyel a (2) bekezdés a)-d) pontja szerinti viszonyban álló érdekelt gazdálkodó szervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
(5) Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet."<br>
A <a href="http://net.jogtar.hu/jr/getdoc.cgi?docid=99500040.tv#52">Kbt. 52. § </a>(1) bekezdése értelmében. "Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
b) azt olyan ajánlattevõ nyújtotta be, aki nem jogosult az eljárásban részt venni;"<br>
A felperes több ponton támadta az alperesi határozat azon megállapítását, hogy a <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdés a) pontjában foglalt összeférhetetlenségi ok az üzemeltetõ vonatkozásában fenn állt volna. Állította egyrészt, hogy az üzemeltetõ nem érdekelt gazdálkodószervezet, másrészt a közbeszerzési eljárásba nem vonták be.<br>
A bíróság felperes álláspontjával ellentétben megállapította, hogy a <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdése egyértelmûen fogalmaz, amikor az érintett gazdálkodó szervezet fogalma alatt a közbeszerzés tárgyával kapcsolatos tevékenységet végzõ gazdálkodószervezetet határozza meg. Ez azt jelenti, hogy nem a közbeszerzés tárgyát megvalósítani képes, a közbeszerzési eljárásban potenciális ajánlattevõ lehet csak az érintett gazdálkodószervezet, hanem minden olyan gazdálkodószervezet is, amelynek tevékenysége ahhoz valamilyen módon kapcsolódik. Az pedig nem vitatható, hogy az üzemeltetõ Vízmû Kft. éppen a közbeszerzés tárgyát képezõ létesítményt üzemelteti, tehát tevékenysége a közbeszerzés tárgyához kapcsolódik. A bíróság emellett alperessel egyetértve utal arra, hogy az üzemeltetõ Vízmû Kft. a közbeszerzés tárgyát megvalósító tevékenységet is végezhet a társasági szerzõdése szerint, valamint nem vitatható az sem, hogy egy létesítményt üzemeltetõ vízmû rendelkezhet olyan többletinformációkkal, sõt bizonyos információkkal csak õ rendelkezik, amelyek a közbeszerzés megvalósításához segítséget nyújthatnak.<br>
A bíróság abban sem értett egyet felperessel, hogy az üzemeltetõ ne lett volna bevonva a közbeszerzési pályázat elõkészítésébe. Nem vitatottan részt vett az üzemeltetõ a 2000. április 7. konzultáción, az üzemeltetõ ismerte a mûszaki terveket, a vízjogi engedélyezési tervek elkészítésében részt vett. Az is nyilvánvaló, hogy a vízjogi engedélyek módosítása nélkül egy ilyen beruházás (bõvítés) nem kivitelezhetõ, amelyhez viszont a 18/1996. (VI. 13.) KHVM rendelet 2. § (1) bekezdés f) pontja eleve megköveteli az üzemeltetõi hozzájáruló nyilatkozatot, és önmagában ez elegendõ lenne az üzemeltetõ bevonásához.<br>
Nem kétséges, hogy a törvényi szabályozás elvileg az ajánlatkérõ kötelezettségévé teszi, hogy olyan személyeket az eljárásba ne vonjon be, akik érdekelt gazdálkodószervezetek lehetnek. Azonban bizonyos esetekben a szakszerû kiírás nélkülözhetetlenné teszi bizonyos ilyen szervezetek bevonását. Ilyen eseteknek tekinthetõk a csatornahálózat bõvítéssel, fejlesztéssel kapcsolatos beruházások. A töretlen bírói gyakorlat szerint ilyenkor az üzemeltetõ legkisebb közremûködése is megalapozza az összeférhetetlenségi okot az üzemeltetõ vonatkozásában.<br>
Ezen összeférhetetlenségi ok alól való mentesülés feltétele, hogy az üzemeltetõ nem lehet sem ajánlattevõ, sem alvállalkozó.<br>
Mindebbõl az következik, hogy a törvényi szabályozásra tekintettel nincs relevanciája annak, hogy kinek kell figyelnie az összeférhetetlenségi okok elkerülésére, mert az összeférhetetlenségi ok bekövetkezésének szankciója mindenképpen az ajánlattevõt sújtja.<br>
Ehhez képest annak sincs jelentõsége az ügyben, hogy a <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdés a) pontja is sérül-e, tehát, hogy az érdekelt gazdálkodószervezettel (felperes) munkavégzésre irányuló egyéb jogviszonyban áll-e az üzemeltetõ, hanem a kérdés az, hogy az üzemeltetõ ajánlattevõ vagy alvállalkozó-e.<br>
A bíróság e körben elfogadva felperes azon érvelését, hogy az általuk kötött együttmûködési megállapodás a Ptk. szerint, egy felfüggesztõ feltételhez kötött elõszerzõdés, de ugyanakkor megállapította, hogy a közbeszerzési törvény - <a href="http://net.jogtar.hu/jr/getdoc.cgi?docid=99500040.tv#10">Kbt. 10. § </a>q) pontja alapján - egyértelmûen alvállalkozónak tekinti az ilyen jogviszonyban álló személyt.<br>
A <a href="http://net.jogtar.hu/jr/getdoc.cgi?docid=99500040.tv#10">Kbt. 10. § </a>q) pontja szerint: "alvállalkozó: az a szervezet (személy), amellyel (akivel) ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani, ..."<br>
Tehát az igaz, hogy a Ptk. szerinti alvállalkozói kapcsolatot nem meríti ki a perbeli együttmûködési megállapodás, de a közbeszerzési törvény által definiált alvállalkozó fogalmát viszont igen. Hiszen az együttmûködési megállapodás éppen egy olyan elõszerzõdés, amely egy a közbeszerzésre vonatkozó szerzõdés teljesítése érdekében kötendõ szerzõdéskötési kötelezettséget jelent, ez pedig éppen a közbeszerzési törvény szerinti alvállalkozó illetve alvállalkozói jogviszony definíciója.<br>
A bíróság ezért okszerûen következtetett arra, hogy a felperesi ajánlattevõ alvállalkozója a <a href="http://net.jogtar.hu/jr/getdoc.cgi?docid=99500040.tv#35">Kbt. 35. § </a>(2) bekezdése alapján, mint érintett gazdálkodószervet, amely bevonásra került a közbeszerzési eljárásba ajánlatkérõ oldalán, nem vehetett volna részt ajánlattevõ oldalán is az eljárásban.<br>
A törvény a fenti (2) bekezdésének megsértéséhez a <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(5) bekezdése szerint azt a jogkövetkezményt fûzi, hogy a továbbiakban az ajánlattevõ vagy az alvállalkozó a további eljárásban nem vehet részt.<br>
Jelen esetben ugyan az alvállalkozó magatartása sértette meg a <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdését, ugyanakkor a kialakult bírói gyakorlat szerint a bevont alvállalkozó tevékenysége az ajánlattevõ és az ajánlatkérõ közötti külsõ jogviszonyban olyan, mintha az az ajánlattevõ tevékenysége lett volna, amely a Kbt. 31. § (2) bekezdésének alkalmazását az ajánlattevõre is megalapozza. (LB. Kf.III.37.641/2000/3.).<br>
Mindebbõl pedig okszerûen vonta le az alperesi határozat azt a következtetést, hogy jelen esetben olyan ajánlattevõ nyújtotta be az ajánlatát, aki nem jogosult az eljárásban részt venni, és ez a <a href="http://net.jogtar.hu/jr/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján az ajánlat érvénytelenségét megalapozza.<br>
A <a href="http://net.jogtar.hu/jr/getdoc.cgi?docid=99500040.tv#31">Kbt. 31. § </a>(2) bekezdésének megsértése, az összeférhetetlenségi ok fennállása, pedig a Kbt. 24. §-ában foglalt alapelvnek, a verseny tisztaságának és az esélyegyenlõség megsértésének egy nevesített esete, függetlenül attól, hogy ténylegesen mennyi és milyen többletinformációkat használt fel ajánlattevõ ajánlata kidolgozásakor.<br>
A bíróság megjegyzi, hogy a felperes keresetében hivatkozott <a href="http://net.jogtar.hu/jr/getdoc.cgi?docid=99500040.tv#60">Kbt. 60. §-</a>ban szabályozott eredménytelenné nyilvánítás, az ajánlatkérõ mérlegelésétõl függõ és konkrét jogszabálysértésnek nem tekinthetõ, alapelvet viszont súlyosan sértõ eljárás esetén alkalmazható, tehát ezen kereseti hivatkozása felperesnek téves. Mivel a Kbt. 31. § (2)-(5) bekezdés alapján a konkrét érvénytelenségi ok fennállt, alperes helyesen járt el, amikor a felperes értékeléssel kapcsolatos felvetéseit, az azóta megváltoztatott D.167/10/2000-es számú határozattal összefüggésben nem vizsgálta.<br>
Minderre tekintettel a bíróság a felperes keresetét a Pp. 339. § (1) bekezdése alapján elutasította.<br>
A bíróság a perköltségrõl a Pp. 78. § (1), a 6/1986. (VI. 26.) IM rendelet 13. § (2) bekezdése, valamint a 8/2002. (III. 30.) IM r. 2. §-a alapján rendelkezett.<br>
<br>
Budapest, 2003. március 18.<br>
<br>
Dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>