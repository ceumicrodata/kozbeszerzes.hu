<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3634)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.110/11/2003.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása az Országos Vízügyi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Országos Vízügyi Fõigazgatóság (1012 Budapest, Márvány u. 1/C., képviseli: Horváthné dr. Bozó Anikó ügyvéd, 1075 Budapest, Rumbach Sebestyén u. 14., a továbbiakban ajánlatkérõ) "Közép-tiszai árvízvédelmi rendszerek fejlesztése program 2003. évi feladatainak teljes körû lebonyolítási munkái" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeiket a felek maguk viselik.<br>
A határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2000. március 8-án, a Közbeszerzési Értesítõ 10. számában tette közzé hirdetményét, nyílt közbeszerzési eljárásra a közép-tiszai árvízvédelmi rendszerek fejlesztése II. sz. részprogram 2000-2002. feladatainak teljes körû lebonyolítási munkáira. A felhívás szerint az elvégzendõ feladat a következõ volt:<br>
- 5671 m hosszú töltésszakaszon árvízvédelmi töltésfejlesztés tartozékokkal együtt,<br>
- árvízvédelmi információs rendszer fejlesztése (észlelõhálózat, hírközlõrendszer fejlesztése,<br>
- fenntartó gépek, védelmi eszközök,<br>
- terület igénybevétel, kisajátítás,<br>
- tervezés, tanulmányok.<br>
E feladatok megvalósítása érdekében az alábbi lebonyolítói feladatok elvégzését vállalta:<br>
- tervezési munka koordinálása, létesítési engedélyek beszerzése, területszerzés,<br>
- kivitelezési munkákra vonatkozó ajánlati felhívás és dokumentáció elkészítése, a kivitelezésre vonatkozó közbeszerzési eljárás lebonyolítása,<br>
- kivitelezési munkák teljes körû lebonyolítása az Országos Vízügyi Igazgatóság irányításával,<br>
- beruházáshoz kapcsolódó jogi és pénzügyi tevékenység ellátása,<br>
- használatbavételi és üzembe helyezési eljárások lefolytatása,<br>
- garanciális felülvizsgálatok lebonyolítása.<br>
A lebonyolítói munkára a megbízási szerzõdést 2000. május 8-án kötötték meg 2002. december 31-i teljesítési határidõvel és az ajánlatban foglaltaknak megfelelõen, az utó-felülvizsgálat idejét 2003. december 31-i határidõben határozták meg.<br>
A szerzõdéses ár az elõkészítésre, illetve a lebonyolításra 3 évre vonatkozóan nettó 20 millió Ft + áfa, valamint a nettó bekerülési összeg 0,95% + 25% áfa volt. Az ajánlatkérõnek az eljárás eredményérõl szóló és a közép-tiszai árvízvédelmi rendszerek fejlesztése II. részprogram 2000-2002. évi feladatai tárgyú beszerzésének lebonyolítói tevékenységre vonatkozó tájékoztatója szerint az ellenszolgáltatás összege 42 290 096 Ft volt.<br>
A szerzõdõ felek 2002. december 16-án jegyzõkönyvbe rögzítették, hogy az eredeti megvalósítási programhoz viszonyítva az állami pénzügyi fedezet kisebb ütemben állt rendelkezésre, ezért az eredeti program szerinti megvalósítás a mai napig nem készült el.<br>
A felek megállapodtak abban, hogy a szerzõdést a költségvetési törvény elfogadásra kerülõ összegének, valamint a beruházási program módosításának függvényében 2003. évben a törvény rendelkezésének megfelelõen módosítják.<br>
Az ajánlatkérõ 2003. február 13-án kelt és február 17-én postára adott levelében tájékoztatta a Döntõbizottság elnökét arról, hogy a rendelkezõ részben meghatározott tárgyú közbeszerzési programmal kapcsolatos lebonyolítási szerzõdés teljesítése pénzügyi ütemezések miatt elhúzódott, valamint az árvízi jelenségek miatt az eredeti szerzõdésben nem szerepelõ kiegészítõ építési munkák merültek fel.<br>
Ezen kiegészítõ munkákra, illetve az eredeti munkák további folytatásával kapcsolatos lebonyolítási feladatok elvégzésére hirdetmény közzététele nélküli eljárást folytat le a <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontjai alapján, melyben a korábbi eljárás nyertesét a FÕBER Rt.-t hívta fel ajánlattételre.<br>
Ajánlatkérõ a beszerzés tárgyát és mennyiségét az ajánlati felhívás 3. a) pontjában határozta meg.<br>
Közép-tiszai árvízvédelmi rendszerek fejlesztése program 2003. évi feladatainak teljes körû lebonyolítási munkáira vállalkozási szerzõdés:<br>
- árvízvédelmi töltésfejlesztés 200 m-en, 8 közmûkiváltással a tiszaligeti körtöltésnél,<br>
- tárház-téglaházi munkák befejezése,<br>
- Gutenberg téren 150 m támfal és szivárgó építése,<br>
- terület igénybevétele, kisajátítás<br>
- tervezés, tanulmányok.<br>
Az ajánlatkérõ a választott eljárásfajta jogalapjának indokaként elõadta, hogy a jelen módosítás az eredeti teljesítéshez feltétlenül szükséges, mivel a tervezettnél alacsonyabb éves elõirányzatok miatt eredeti feladatok nem kerültek elvégzésre, melyeket az elmúlt évek rendkívüli árvízhelyzete miatt sürgõsnek rangsorolt fejlesztésekkel összhangban kell elvégezni. A lebonyolítási munka esetleges más vállalkozóval való elvégeztetése az eredeti szerzõdés teljesítését akadályozná, valamint az elvégzendõ kiegészítõ munkák az eredeti szerzõdés megvalósításhoz kapcsolódnak. Jelenlegi beszerzésének értéke nem haladja meg a korábbi közbeszerzésének 50%-át.<br>
Az ajánlatkérõ a tájékoztató mellékletében megküldött ajánlati felhívás 9. b) pontjában meghatározta, a szerzõdés teljesítésére alkalmatlanná minõsítési szempontokat, köztük azt, hogy alkalmatlan az a részvételre jelentkezõ, aki nem végzett az elõzõ két évben legalább 1-1, minimum 200 millió Ft értékû töltésépítési munkát.<br>
A postahivatali igazolás szerint az ajánlatkérõ tájékoztatója a Döntõbizottságra 2003. február 18-án érkezett meg.<br>
A Döntõbizottság elnöke 2003. március 5-én jogorvoslati eljárást kezdeményezett a közbeszerzési eljárás ellen, melyben indítványozta, hogy a Döntõbizottság vizsgálja meg az eljárás jogalapját, illetve az ajánlati felhívás jogszerûségét.<br>
A kezdeményezõ iratban foglaltak szerint a <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontjai szerinti feltételek megléte nem állapítható meg egyértelmûen, továbbá az ajánlatkérõ hivatkozik arra, hogy az eredeti szerzõdésben nem szereplõ feladatok elvégzése is szükségessé vált. Az ajánlati felhívás 9. b) pontjában pedig nem a Kbt. 44. § (7) bekezdése szerinti alkalmassági igazolási mód elõírása történt, ugyanis a beszerzés tárgya jelen esetben nem töltésépítési munka, hanem a munkák lebonyolítására irányul.<br>
Az ajánlatkérõ az alap közbeszerzési eljárás iratait megküldte, és észrevételében elõadta, hogy álláspontja szerint a kezdeményezés a <a href="http://net.jogtar.hu/jr/getdoc.cgi?docid=99500040.tv#79">Kbt. 79. § </a>(7) bekezdése értelmében a 2003. február 17-én történõ tudomásszerzési idõponthoz képest a 2003. március 5-i kezdeményezésre tekintettel elkésett.<br>
Álláspontja szerint jogszerû volt az eljárásfajta választásuk, mert az eredeti szerzõdést a FÓBER Rt.-vel kötötték, melynek összegét figyelembe véve a mostani árajánlat annak 50%-át nem haladja meg.<br>
A kiegészítõ szolgáltatásokat nem lehet mûszakilag vagy gazdaságilag elválasztania korábban kötött szerzõdéstõl, és ez szükséges az eredeti szerzõdés teljesítéséhez.<br>
Az alkalmatlansági szempont kifogásolt részével kapcsolatban elõadta, hogy az nyilvánvaló elírás, mivel a beszerzés tárgya építési munka lebonyolítása, így ez a feltétel nem építési munka elvégzésére vonatkozik, egyik fél sem beruházási munkaként értelmezte e követelményt.<br>
Kiegészítõ észrevételében elõadta, hogy a vonatkozó beszerzés keretén belül a 2001. évi árvíz után a kivitelezés alatt lévõ Hay-gát a téglaházi szakaszon becsúszott a Tiszába, melyet azonnal helyre kellett állítani, ezért az eredeti programban meghatározott feladatok egy része áthúzódott 2003-ra.<br>
Továbbá rendkívüli feladatként jelentkezett a Közép-Tisza-vidéki Vízügyi Igazgatóság Szolnoki Szakaszmérnökség épületének építése, melynek a rekonstrukciója volt csak tervezve, azonban teljes újjáépítése vált szükségessé. Szolnokon a Gábor Áron téri szivattyútelep helyett is újat kellett építeni a téglaházi szakaszon.<br>
A fenti beruházások miatt az eredeti programban szereplõ beruházások 2003. évre húzódtak át. Úgyszintén a Vízügyi Igazgatóság árvízvédelemmel összefüggõ informatikai beruházás befejezése, valamint a tárház - téglaházi támfalerõsítés és ugyanezen szakasz eredeti program szerinti befejezése is áthúzódó munka erre az évre. Ezen munkák elvégzését a FÕBER Rt. 2002. évben megkezdte, azonban a fenti okok miatt a feladatok 2003. évre csúsztak át. Az állami fedezetek is kisebb ütemezésben álltak rendelkezésre, ezért a beruházás évrõl évre késedelmet szenvedett, illetve áthúzódott.<br>
A költségvetési törvény elfogadása után válik egyértelmûvé minden évben, hogy a következõ évben az árvízvédelemre mekkora összeg áll rendelkezésre.<br>
A FÕBER Rt. a lebonyolítást már megkezdte ezen áthúzódó munkákkal kapcsolatban, ezért feltétlenül indokolt, hogy ezeket maga is fejezze be. Ezen túlmenõen a FÕBER Rt. olyan helyi ismeretekkel rendelkezik a területen, amely szintén indokolttá teszi, hogy az általa megkezdett munkát tovább folytassa.<br>
Elõadta továbbá, hogy új közbeszerzési eljárás lefolytatása esetén ez a határidõket olyan mértékben elnyújtaná, hogy a kivitelezési munkákat idén be sem lehetne fejezni, megnövelné ezen a területen az árvízi veszélyeztetettséget.<br>
Az ajánlatkérõ becsatolta a Döntõbizottság részére a "Közép-Tisza-vidék árvízvédelmi rendszerének fejlesztése" címû (Szolnok 1999.) projekt összefoglalót, mely tartalmazta a Szolnok város és térségre, valamint az árvízvédelmi fejlesztésekre vonatkozó létesítményjegyzéket és azok költségelõirányzatát 1999-2002. évek között, az elfogadott, prioritást élvezõ alprojektek listáját a Közép-Tisza térségében, azok költségjegyzékével.<br>
Az ajánlatkérõ elõadta, hogy az általa becsatolt "Közép-Tiszavidéki árvízvédelmi rendszernek fejlesztése" címû projekt leírás eredeti költségvetési kerete 2450 millió Ft, amely 1820 millió forintra csökkent. A 2000-ben tervezett 550 millió Ft 470 millió Ft, a 2001. évben a tervezett 750 millió Ft helyett 600 millió Ft, 2002. évben, pedig a tervezett 900 millió Ft helyett 600 millió Ft állt rendelkezésre és a 2003. évi 700 millió Ft-os keret is valószínûleg csak 600 millió Ft-ban fog realizálódni.<br>
Erre tekintettel elõadta, hogy a lecsökkentett értékû 1820 millió Ft-os keret a projektterv 4. sz. mellékletében az 1. pontban foglalt Szolnok töltésrekonstrukcióra, a 2. pontban foglalt Szolnok tárház-téglaházi támfal közötti töltésrekonstrukcióra (belterület) a 9. pontban szabályozott Szolnok töltésépítés és rekonstrukcióra, a 24. pontban foglalt hírközlési rendszer fejlesztésére a 25. pontban foglalt fenntartási és védelmi gépek, eszközök beszerzésére, fejlesztésére, illetve az árvízvédelmi szervezet eszközeire és gépeire, valamint a 27. pontban kisajátítási mûvelési ág változással kapcsolatos költségekre, végül pedig a 28. pontban foglalt tanulmányok, elemzések, tervezési munkák, kalkulációk, PR-tevékenységre jelentett keretet.<br>
Ehhez képest az eredeti beruházások elhúzódása miatt kiegészítõ beruházásokat, illetve kiegészítõ építési tevékenységet kellett végezni a szakaszmérnökségi épület felépítése vonatkozásában, valamint a töltésépítés során a levonuló árvíz partcsúszással összefüggõ útáthelyezési munkáival összefüggésben halasztották el az eredeti programot.<br>
Az ajánlatkérõ elõadta, hogy 2003-ban a projektterv utolsó oldalán lévõ Szolnok Város és Térsége árvízvédelmi fejlesztése címû létesítmény jegyzékében szereplõ 2. pont alatti Gutenberg tér (védmûerõsítés), a 3. pont szerinti, a tárház-téglaházi szakasz (védmûépítés) az 5. pont szerinti Tiszaliget (résfal + partfal) a 6. pont szerinti védelmi informatika, PR, a 8. pont szerinti tervezés, tervezõi mûvezetés, a 9. pont szerinti kisajátítás, kártalanítás, illetve a 10. pontban foglalt lebonyolítói tevékenység elvégzése válik az eredeti feladatokkal összefüggésben szükségessé.<br>
Az ajánlatkérõ a Döntõbizottság részére csatolta a 2000. február 23-i keltezésû programismertetõt, mely a 2000. és 2003. év közötti pénzügyi elõirányzatokat tartalmazta, valamint a program/részprogramengedély okiratot, mely 2000. július 5-i dátumozású és, amely tartalmazza a csökkentett mértékû 1820 millió forintos pénzügyi keretet.<br>
Az ajánlatkérõ elõadta, hogy az ajánlattételi határidõ 2003. február 28. volt, az elsõ tárgyalást március 10-re ütemezték, a jogorvoslati eljárásra tekintettel a tárgyalásokat a jogorvoslati eljárás lezárásáig felfüggesztették. Kérte a kezdeményezés elutasítását elsõdlegesen elkésettség okából, illetve megalapozatlanság miatt az eljárás megszüntetését.<br>
A FÕBER Rt. észrevételében az ajánlatkérõ észrevételében foglaltakkal azonos indokból kérte az eljárás megszüntetését.<br>
A Döntõbizottságnak elõször abban kellett döntenie, hogy az eljárás kezdeményezése a <a href="http://net.jogtar.hu/jr/getdoc.cgi?docid=99500040.tv#79">Kbt. 79. § </a>(7) bekezdés szerinti 15 napos jogvesztõ határidõn belül történt-e.<br>
A Döntõbizottság megállapította és a postahivatal ragszámokat tartalmazó igazolása alapján beazonosította, hogy az ajánlatkérõ 2003. február 17-i keltezésû, illetve feladott értesítése és ajánlati felhívása a Döntõbizottsághoz 2003. február 18-án érkezett és került iktatásra, csak az érkeztetõbélyegzõ át nem állítása miatt került feltüntetésre a február 17-i dátum. Ehhez képest a március 5-én történõ jogorvoslati eljárás kezdeményezés a jogvesztõ határidõn belül történt.<br>
A Döntõbizottság ezt követõen vizsgálta a választott eljárásfajta jogalapját.<br>
A <a href="http://net.jogtar.hu/jr/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(2) bekezdés szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottság a jogorvoslati eljárás során elõször azt vizsgálta, hogy mi képezte a korábbi közbeszerzési eljárás tárgyát, a lebonyolító feladatát. Ugyanis csak ehhez viszonyítva lehet állást foglalni a jelen közbeszerzési eljárás jogszerûsége tekintetében.<br>
A Döntõbizottság a felek fentiekben ismertetett nyilatkozata és az iratok alapján azt állapította meg, hogy az alap közbeszerzési eljárás tárgyát a "Közép-Tisza-vidék árvízvédelmi rendszerének fejlesztése" címû projekt összefoglaló 1/4 sz. mellékletében az 1820 M Ft-os beruházási összegû, az alábbi mûszaki tartalmú munkák lebonyolítása képezte.<br>
Az 1. sorszám Szolnok töltésrekonstrukció, a 2. sorszám Szolnok tárház-téglaházi támfal közötti töltés rekonstrukció, a Szolnok-Tiszaliget töltésépítés és rekonstrukció a 9. számon, a 24. sorszámú hírközlési rendszer fejlesztése, a 25. sorszámú fenntartási és védelmi gépek, eszközök beszerzése, fejlesztése, árvízvédelmi szervezet eszközei, gépei, a 27. kisajátítás, mûvelési ágváltozás, és végül a 28. sorszámon a tanulmányok elemzése, tervezési munkák, kalkulációk, PR-tevékenység.<br>
A felek ennek megvalósítására kötötték az alap közbeszerzési eljárás lefolytatása körében a megbízási szerzõdést.<br>
A Döntõbizottság megállapította, hogy a felek között létrejött megbízási szerzõdés alapján végzendõ lebonyolítási munkákból az alábbi beruházások részben megvalósultak, részben folyamatosan kerültek elvégzésre, illetve e munkákkal összefüggésben váltak szükségessé a kiegészítõ munkálatok:<br>
A vonatkozó projektleírás létesítményjegyzékében szereplõ 1. Szolnok, töltésrekonstrukció, 2. Szolnok, tárház-téglaházi támfal közötti töltés rekonstrukció (belterület), 9. Szolnok, Tiszaliget töltésépítés és rekonstrukció, 24. Hírközlési rendszer fejlesztése, 25. Fenntartási és védelmi gépek, eszközök beszerzése, fejlesztése. Árvízvédelmi szervezet eszközei és gépei, 27. Kisajátítás, mûvelésiág-változás, 28. Tanulmányok, elemzések, tervezési munkák, kalkulátorok, PR-tevékenység.<br>
A Döntõbizottság megállapította, hogy a 2000-2002. évek közötti rendkívüli árvízi jelenségek miatt az eredeti beszerzéshez képest szükségessé váltak az eredeti beruházással összefüggésben a következõ munkák:<br>
Új szakaszmérnökségi épületet kellett emelni, melyre a vonatkozó építési beruházási költségek jelentkeznek. A töltésépítés során a levonuló árvíz partcsúszást okozott és ezzel kapcsolatosan útáthelyezési munkák váltak szükségessé, melyek további kiegészítõ beruházási igényt jelentkeztek, valamint az eredeti program ezek miatt halasztásra került.<br>
A FÕBER Rt. képviselõje a tárgyaláson tett nyilatkozata szerint ezen munkákat 2002. december 31-ig elvégezték az eredeti szerzõdéshez képest mint többletmunkát. Ezen munkálatok 2002. december 31-ig maradéktalanul befejezésre kerültek. További folytatásra kerültek a tárház-téglaházi töltésépítési munkák, illetve ezek folyamatosan kerültek kivitelezésre.<br>
Részben a költségvetési elvonások, részben pedig a rendkívüli árvízi jelenségek miatt a már megkezdett munkák során további kiegészítõ munkák váltak szükségessé:<br>
A 2. sorszámú Gutenberg téri védõmûerõsítés már megkezdõdött ebben az évben, a 3. sorszámú tárház téglaházi védmûszakasz építése részben folytatódik, az 5. sorszámú tiszaligeti résfal- és partfalépítkezés újonnan kerül kivitelezésre, illetve az ezzel kapcsolatos lebonyolítás a 6. sorszámú védelmi informatikai PR tevékenység folytatódik, a 8. sorszámú tervezõi mûvezetés szintén, a 9. sz. kisajátítás kártalanítási megjelölésû tevékenység szintén részben, illetve a 10. sz. lebonyolítás megjelölésû tevékenység szintén részben folytatódik 2003-ban.<br>
A Döntõbizottság elfogadta a felek nyilatkozatát, hogy a Gutenberg téri beruházás, ami eredetileg egy felújításnak indult, azonban az idõközi idõjárási, árvízi jelenségek, partcsúszás miatt egy teljesen új beruházásként folytatódott. Tehát a folyamatban lévõ beruházás az új árvízi jelenségekre, illetve az új károkra tekintettel kibõvült. Ugyanez a megállapítás vonatkozik a partszakaszokkal kapcsolatos védmunkálatokra is.<br>
A Döntõbizottság elfogadta ajánlatkérõ érvelését, hogy az elõre nem látható költségvetési intézkedések és árvízi jelenségek miatt az eredeti projekt programhoz képest a fenti körben megjelölt és 2003-ban elvégzendõ beruházási munkák elvégzése szükséges. Tulajdonképpen az állapítható meg, hogy eredeti szerzõdés teljesítésével összefüggõ beruházások képezték ezen közbeszerzési eljárás tárgyát, tehát ajánlatkérõ választása a hirdetmény közzététele nélküli tárgyalásos eljárás jogalapjára vonatkozóan ez okból nem minõsíthetõ jogellenesnek. A pénzügyi fedezet rendelkezésre nem állása és a fenti okok miatt más munkák elõbbre sorolására tekintettel az eredeti programtervben meghatározott feladatok egy része nem valósult meg, egy része pedig folyamatban van, melyek a 2000. május 8-i szerzõdés tárgyát képezték.<br>
Az alap eljárást lezáró szerzõdés tárgyát képezõ lebonyolítási munkák vonatkozásában, melyek a szerzõdésben rögzített teljesítési határidõig nem valósultak meg és a felek nem módosították a szerzõdésüket - melyeket a Döntõbizottság mint folyamatban lévõ munkákat rögzített - nem állapítható meg jogsértés.<br>
Az alap közbeszerzési eljárás is több részre volt bontható, azonban az ajánlatkérõ beszerzési igényét egy eljárásban, a teljes projektre kívánta megvalósítani. A fentiek szerinti kiegészítõ munkák, illetve az elválasztható munkák szükségesek az eredeti szerzõdés teljesítéséhez azon beszerzési cél alapján, hogy a közép-tiszai árvízvédelmi rendszer fejlesztése megvalósuljon. Helytálló az ajánlatkérõ hivatkozása arra is, hogy a teljes körû lebonyolítási munkákra tekintettel (tervezés, tervezõi mûvezetés, engedélyeztetés kisajátítás, kártalanítás) célszerû, ha ugyanazon ajánlattevõ végzi el a lebonyolítói munkákat.<br>
A Döntõbizottság a <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(2) bekezdés a) pontja körében nem csak az alapeljárásra vonatkozó tájékoztatót vette figyelembe, hanem azt a tényt is, hogy a jelen beszerzés tárgyát képezik az alap közbeszerzési eljárást lezáró szerzõdés részét alkotó és meg nem valósult, áthúzódó lebonyolítási munkák is, melyek a szerzõdésben megállapított teljesítési határidõig nem teljesültek. Erre tekintettel azokat jogi értelemben nem lehet az alap közbeszerzési eljáráshoz viszonyítottan kiegészítõ munkának minõsíteni, tehát az értéket is ennek megfelelõen csökkentett mértékben kell figyelembe venni. A jelen eljárásban megjelölt közbeszerzési érték ugyan 0,4%-kal meghaladja a korábbi közbeszerzés értékének 50%-át, de éppen az átfedésekre tekintettel valójában teljesült a Kbt. 70. § (2) bekezdés a) pontja szerinti feltétel is.<br>
A Döntõbizottság az ajánlati felhívás jogszerûségének vizsgálata során elfogadta az ajánlatkérõ és az ajánlattevõ egybehangzó nyilatkozatát, hogy az ajánlati felhívás 9. b) pontjában lévõ 200 millió forint értékû töltésépítésre vonatkozó alkalmassági szempont a felek kölcsönös értelmezése szerint nem kivitelezési, hanem lebonyolítói referenciára vonatkozó alkalmassági szempontot jelent, és ekként is történt az ajánlattétel.<br>
A <a href="http://net.jogtar.hu/jr/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti, és errõl értesíti azokat, akik az eljárás megindításáról értesültek.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a Döntõbizottság elnöke által hivatalból megindított jogorvoslati eljárást megszüntette. <br>
A költségek viselésérõl a <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A jogorvoslatra vonatkozó rendelkezés a <a href="http://net.jogtar.hu/jr/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. április. 16.<br>
<br>
Dr. Csanádi Péter s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>