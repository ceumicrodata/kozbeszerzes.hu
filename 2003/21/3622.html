<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (3622)
</b></h2><FONT size=3><i><u></i></u><br>
<br>
12.K.31.150/2002/4.<br>
<br>
A Bíróság a dr. Kiss Imre László (1055 Budapest, Kossuth tér 13-15.) ügyvéd által képviselt Honvédelmi Minisztérium Beszerzési és Biztonsági Beruházási Hivatala (1101 Budapest, Salgótarjáni út 18.) I. r. és Bese Ferenc (1101 Budapest, Salgótarjáni út 18.) II. r. felpereseknek, a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperesek keresetét elutasítja.<br>
A le nem rótt kereseti illetéket az állam viseli.<br>
Kötelezi a bíróság egyetemlegesen a felpereseket, hogy 15 nap alatt fizessenek meg az alperesnek 20 000 (húszezer) Ft perköltséget.<br>
Az ítélet ellen a kézbesítéstõl számított 8 nap alatt a Legfelsõbb Bírósághoz lehet fellebbezni. A fellebbezést 5 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján megállapította a következõ tényállást:<br>
Az ajánlatkérõ, azaz a Honvédelmi Minisztérium Beszerzési és Biztonsági Beruházási Hivatala 2002. február 19-én tájékoztatta a Döntõbizottság elnökét arról, hogy a HM Üdültetési, Egészségmegõrzõ és Rendezvényszervezõ Kht.-ja megbízása alapján a <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján hirdetés közzététele nélküli tárgyalásos közbeszerzési eljárást indít a Honvédelmi Minisztérium és a Magyar Honvédség személyi állományának, mintegy 700 fõnek, külföldi üdültetése tárgyában. Az eljárás fajtájának választását azzal indokolta, hogy az Utazás 2002. kiállítás alatt 2002. március 7. és 10-e közötti idõben az utazási irodák még a 2001. évi áron és egyéb kedvezmények nyújtása mellett értékesítik útjaikat. Ezen kedvezõ feltételek a kiállítás alatt és csak így rövid ideig állnak fenn, azok igénybevétele más típusú eljárás alkalmazása esetén meghiúsulna.<br>
A Döntõbizottság elnöke jogorvoslati eljárást kezdeményezett, melynek eredményeképpen a bizottság D.102/16/2002. számú határozatával az ajánlatkérõi döntéseket megsemmisítette, az ajánlatkérõt, azaz a HM Beszerzési Hivatalát 2 000 000 Ft, a hivatal vezérigazgatóját pedig 100 000 Ft bírsággal sújtotta. Kifejtette a határozata indokolásában, hogy nem álltak fenn a <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt tárgyalásos eljárás feltételei az Utazás 2002. kiállítással összefüggõ kedvezményes utak igénybevételével kapcsolatban. Nem fogadja el, hogy a nyilvánosság és a bárki által hozzáférhetõség azzal megvalósult, hogy a kiállítás elõtt a médiák széles körben informáltak a vásárról, a résztvevõkrõl és az esetleges kedvezményekrõl. Az ajánlatkérõ ugyanis nem a vásáron kínált kedvezményekbõl kívánta beszerzési igényét kielégíteni, hanem a vásár elõtt kért ajánlatot az általa igen részletesen és konkrétan meghatározott utakra. Olyan specifikusan összeállított beszerzési igénnyel állt elõ, ami ebben a formában sem a vásár elõtt, sem a vásár alatt nem volt megvásárolható, különösen nem bárki által. Megfordult tehát a sorrend, nem az ajánlatkérõ válogatott az ajánlatokból, hanem õ kreált kedvezményes ajánlatvariációkat, és erre kért ajánlatot.<br>
Végül ellentétes a Kbt.-vel az is, hogy a kedvezményes ajánlat idõpontja elõtt tárgyaltak. A rövid idõ arra vonatkozik, hogy csak ezen idõtartam alatt lehet tárgyalni. Ebbõl következik, hogy sérült a Kbt. 71/B. § (4) bekezdése is.<br>
Felperesek keresetükben állítják, hogy fennálltak a tárgyalásos eljárásnak a feltételei. Kifejtették, hogy az elõzetes hírverés a propaganda olyan széles körû volt (prospektusok, írott sajtó, internet stb.), hogy a nyilvános hozzáférhetõséghez kétség nem férhetett. A legnagyobb kedvezmény elérése érdekében 3 helyett 9 ajánlattevõt hívtak fel ajánlattételre. Ezen eljárás eredményeképpen az utazási irodák még a vásári kedvezménynél is nagyobb kedvezményt tettek. A kiadások ésszerûsítésével és a verseny tisztaságával ez mind összhangban van. Vitán felül áll, hogy a kedvezmények csak rövid ideig álltak fenn, más típusú eljárás esetén a kedvezõ feltétel meghiúsult volna. Kérte ezért a határozat hatályon kívül helyezését, a bírság törlését, illetõleg annak visszafizetésére való kötelezését.<br>
Az alperes az ellenkérelmében kifejtette, hogy már a 9 ajánlati felhívás is jogszabálysértõ, mint ahogy a vásár (azaz a kedvezmény) idõpontján kívüli eljárás is. Továbbá a felperes egyedi igényére szabott ajánlatok nem voltak nyilvánosak és bárki által hozzáférhetõek. A felperes ugyanis nem a prospektusokban közzétett ajánlatokból válogatott.<br>
A per szóbeli tárgyalásán a felperesek képviselõje továbbra is fenntartotta a keresetlevélben foglalt indokokat, valamint kiegészítette a kérelmét annyival, hogy amennyiben a bíróság nem találná elfogadhatónak a felperesi álláspontot, akkor a javukra figyelembe vehetõ méltányolható körülményekre tekintettel a bírság összege kerüljön minimális összegre leszállításra.<br>
Alperes ugyancsak a per szóbeli tárgyalásán kifejtette, hogy kéri azt figyelembe venni, hogy egy olyan eljárásfajtáról van szó, aminek a feltételei nagyon ritkán állnak fenn együttesen. Itt nem álltak fenn a feltételei, nemhogy egy-egy feltétel hiányzott, de egyik feltétel sem állt fenn az eljárás lefolytatásához. A bírság kiszabására pedig azért került sor, mert ténylegesen lefolytatásra került egy jogszabálysértõ eljárás. Azonkívül ellenezte a bírság mérséklését is azon körülményre tekintettel, hogy a döntõbizottság már a saját eljárásban mérlegelt minden méltányolható körülményt, és megállapította, hogy nagyon nem körültekintõen járt el a felperesi hivatal az ügyben. Számos feltétele hiányzik az egyébként kivételesen alkalmazható eljárásnak, és a beszerzés értéke is igen jelentõs volt.<br>
Felperes pernyertessége esetén perköltségre nem tartott igényt, alperes pedig igényt tartott, de annak összegszerûségét nem határozta meg.<br>
A bíróság megállapította, hogy a felperesek keresete az alábbiak szerint nem megalapozott.<br>
A közbeszerzésekrõl szóló 1995. évi XL. tv. (<a href="http://net.jogtar.hu/jr/getdoc.cgi?docid=99500040.tv#70">Kbt.) 70. §</a> (1) bekezdés d) pontja értelmében: "az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõbb feltételek igénybevétele más típusú eljárás alkalmazása esetén meghiúsulna".<br>
A <a href="http://net.jogtar.hu/jr/getdoc.cgi?docid=99500040.tv#71">Kbt. 71/B. </a>§ (4) bekezdése úgy rendelkezik: "a 70. § (1) bekezdés d) pontja szerinti, hirdetmény közzététele nélküli tárgyalásos eljárásban az ajánlatkérõ a kedvezõbb feltételekrõl való tudomásszerzést követõen haladéktalanul ajánlati felhívást küld telefaxon a kedvezõbb feltételeket felajánlónak, és még legalább két ismert ajánlattevõnek. A felhívottakkal a kedvezõbb feltételek fennállásának idõtartamán belül kell tárgyalni és a nyertessel írásban szerzõdést kötni. A kedvezõbb feltételt felajánló dokumentumot is a 61. § (5) bekezdése szerint kell megõrizni".<br>
A <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(4) és (5) bekezdései rendelkeznek a bírság kiszabása elveirõl az alábbiak szerint: "A bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósult meg, a kiszabandó bírság legalább a bírság minimális összegének kétszerese".<br>
A fenti tényállás és az idézett jogszabályok alapján a bíróság azt állapította meg, hogy az alperesi határozat nem volt jogszabálysértõ. A bíróság osztotta az alperes álláspontját a hozott döntés és annak indokai tekintetében is. Megállapította a bíróság, hogy gyakorlatilag és tartalmilag egy nyílt eljárás került lefolytatásra a felperesi hivatal által, de a tárgyalásos eljárás formai szabályainak alkalmazásával.<br>
A <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(1) bekezdés d) pontja szerinti tárgyalásos eljárás egy kivételes jogintézmény, mely kivételes figyelmet kell hogy kapjon, és ennek megfelelõ szigorúsággal kell fellépni a megsértése esetén is.<br>
Márpedig jelen konkrét ügyben súlyosan sérült az említett jogszabályhely, valamint a 71/B. § (4) bekezdése is, oly annyira, hogy gyakorlatilag ezen eljárásfajta együttes feltételeibõl lényegében szinte semmi nem teljesült.<br>
Helyesen foglalt állást a Döntõbizottság akkor, amikor kimondta, hogy sem a nyilvánosság, sem a bárki általi hozzáférhetõség nem valósulhatott meg ebben a konkrét formában, mert az ajánlatkérõ maga tett ajánlati variációkat az ajánlattevõknek már a vásárt megelõzõen, és az ily módon részletesen specializált beszerzési igényt kielégítõ szolgáltatás a vásár idõtartama alatt nem volt bárki által megvásárolható, tehát hozzáférhetõ.<br>
Osztja a bíróság azt az álláspontot, hogy figyelemmel a nagy volumenû beszerzésre, a nagy beszerzési értékre, az ehhez kapcsolódó ajánlattevõi üzleti érdekekre, ugyanez a kedvezmény nyílt eljárás lefolytatása esetén is elérhetõ lett volna.<br>
Ugyancsak nem találta jogszerûnek a bíróság azt a felperesi kérést, amely a bírság összegének további csökkentését kérelmezte. Megállapította a bíróság, hogy e vonatkozásban is helyes döntést hozott az alperes, amikor figyelembe vette a jogsértés súlyát, a beszerzés értékét, amely kb. 40-50 000 000 Ft, és ezen körülményekre tekintettel a méltányolható legalacsonyabb összegben, de nem a minimális összegben szabta ki a hivatallal szembeni bírságot.<br>
Továbbá a Döntõbizottság a <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a személyi felelõssel szemben is köteles volt bírságot kiszabni, amelyet azonban a minimális összegben állapított meg.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM rendelet 14. §-a, továbbá az Itv. 5. § (1) bekezdés c) pontja, és a 8/2002. (III. 30.) IM rendelet alapján rendelkezett. Az alperesi perköltség megállapításánál figyelembe vette az ügy jogi súlyát, jelentõségét és az abban kifejtett képviseleti munkát is.<br>
<br>
Budapest, 2002. december 10.<br>
<br>
Dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>