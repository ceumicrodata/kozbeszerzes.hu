<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3541)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.92/8/2003.<br>
<br>
Tárgy: a Schumann-Fischer Bt. jogorvoslati kérelme Csobánka Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Schumann-Fischer Bt. (7754 Bóly, Hõsök tere 12., a továbbiakban: kérelmezõ) jogorvoslati kérelmét, melyet Csobánka Község Önkormányzata (2014 Csobánka, Fõ u. 1., a továbbiakban: ajánlatkérõ) "Csobánka Község szennyvízcsatorna-hálózatának kivitelezése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. november 6-án részvételi felhívást tett közzé a Közbeszerzési Értesítõ 45. számában (8841/2002) elõminõsítési eljárás megindítására a rendelkezõ részben írt tárgyban.<br>
A jelentkezési határidõig 19 db részvételi jelentkezés érkezett ajánlatkérõhöz, melybõl 18 db-ot ajánlattételre alkalmasnak minõsített, majd az ajánlati felhívás, illetve dokumentáció megküldésével ajánlattételre felhívott ajánlatkérõ.<br>
Az ajánlatkérési dokumentáció I. fejezete, az ajánlati felhívás II. fejezete az eljárási útmutatót tartalmazta. A dokumentáció további részét képezte több melléklet is.<br>
Az ajánlati felhívás D. pontja szerint a teljesítés határideje: "A szennyvízcsatorna-hálózat kivitelezési véghatárideje az útburkolat végleges helyreállításával együtt, továbbá 3 hónapos próbaüzemet is beleértve, az üzembe helyezési eljárással együtt 2004. június 30-a. Az ajánlatkérõ mûszaki elõteljesítést elfogad."<br>
Ajánlatkérõ a J. pontban határozta meg, hogy az összességében legelõnyösebb ajánlat szempontja alapján fog bírálni, amihez megadta a részszempontokat, a súlyszámokat, az értékelés során adható pontszámokat, valamint minden részszempont esetén a használni kívánt értékelési képletet is.<br>
Az ajánlatkérési dokumentáció II. fejezetének az Ajánlatadás feltételei címszó alatti részének f) pontjában ajánlatkérõ azt közölte, hogy a gyalogosforgalmat és az ingatlanok megközelíthetõségét a mellékútvonalakon is biztosítani kell. Ugyanitt a g) pontban úgy rendelkezett, hogy az úthelyreállítással kapcsolatos követelményeket az alábbiak szerint határozza meg:<br>
- "Közútkezelõ Kht. kezelésében lévõ utak: szakhatósági állásfoglalás szerint,<br>
- önkormányzati utak, az eredeti rétegrendnek megfelelõ sávos helyreállítás…"<br>
A II. fejezet 6. pontjában a Pénzügyi feltételek címszó alatt az f) pontban ajánlatkérõ kérte szerepeltetni az ajánlatban a pénzügyi-mûszaki ütemtervet, melynek feltételeit rögzítette.<br>
A dokumentáció 3. sz. melléklete a tervezõ és a PEMÁK Kht. közötti egyeztetés emlékeztetõjét tartalmazta, mely szerint:<br>
"Az ideiglenes helyreállítás csak a nyomvonalon történjen, a végleges helyreállítás kb. fél év elteltével a PEMÁK Kht.-val történt egyeztetéssel a fél sáv szõnyegezését jelenti."<br>
A 2003. február 6-i ajánlattételi határidõig az ÁMK Kft., a Hídépítõ Rt., a Mélyépszolg Kft., a Hoffmann Rt., az Innoterv Rt., a Köz-Víz Kft., valamint kérelmezõ nyújtott be ajánlatot.<br>
Az értékelést követõen testületi ülés döntött az eljárás nyertesérõl, amivel egy idõben ajánlatkérõ elkészítette az Összegzés címû iratot is. E szerint az eljárás nyertese a Mélyépszolg Kft. lett, míg az azt követõ legjobb ajánlatot az ÁMK Kft. nyújtotta be. Ezen Összegzés szerint a Hoffmann Rt. és a Köz-Víz Kft. ajánlata a <a href="http://net.jogtar.hu/jr/getdoc.cgi?docid=99500040.tv#52">Kbt. 52. § </a>(2) bekezdése alapján érvénytelen.<br>
Az Összegzés szerinti adatokat ajánlatkérõ 2003. február 17-én nyilvános eredményhirdetésen ismertette, melyen a jelenléti ív tanúsága szerint kérelmezõ nem vett részt.<br>
Ajánlatkérõ a felhívásában megjelölt idõpont szerint, azaz 2003. február 26-án a szerzõdést a nyertesnek kihirdetett ajánlattevõvel megkötötte bruttó 848 044 875 Ft összegben.<br>
Kérelmezõ 2003. február 25-én jogorvoslati kérelmet nyújtott be a Döntõbizottsághoz. Ebben kérte a jogsértés megállapítása mellett az ajánlatkérõ eljárást lezáró döntésének megsemmisítését, valamint ajánlatkérõ költségekben marasztalását. Kérelmét azzal indokolta, hogy - álláspontja szerint - a nyertesnek kihirdetett ajánlat nem felel meg a kiírási dokumentáció elvárásainak, teljesíthetetlen feltételt vállalt, ezért az ajánlatot érvénytelennek kellett volna tekinteni.<br>
Véleménye szerint a nyertes ajánlattevõ által vállalt 2003. szeptember 5-i határidõ teljesíthetetlen, mert a dokumentáció szerint az útpálya végleges helyreállítása kb. fél év elteltével, a PEMÁK Kht.-val történt egyeztetés után lehetséges csak. Ez azt jelenti, hogy a nyomvonalas helyreállításnak 2003. március 5-ig meg kell történnie. Tekintettel a 2003. február 26-i szerzõdéskötésre lehetetlen a vállalás azért is, mert a dokumentációban lévõ PEMÁK hozzájárulás szerint november 15-e és március 15-e között a közutakon nem lehet munkát végezni.<br>
Azt is nyilatkozta a kérelmében, hogy ha a PEMÁK Kht. nem ragaszkodik a féléves konszolidációs idõszakhoz, a beruházás - a 3 hónapos próbaüzemre is tekintettel - nem valósítható meg a rendelkezésre álló 99 nap alatt, mivel a dokumentáció eljárási útmutatónak az ajánlatadás feltételei f) pontja szerint a gyalogosforgalmat és az ingatlanok megközelíthetõségét a mellékútvonalakon is biztosítani kell.<br>
Kérelmezõ a tárgyaláson a szabályszerû értesítés ellenére nem jelent meg, így további nyilatkozatot nem terjesztett elõ.<br>
Ajánlatkérõ írásos észrevételében - melyet a tárgyaláson változatlanul fenntartott - kérte a megalapozatlan jogorvoslati kérelem elutasítását. Az írásos nyilatkozatában azt is elõadta, hogy a PEMÁK Kht. nem szakhatóság, mivel jelen esetben ez a Pest Megyei Közlekedési Felügyelet. Erre tekintettel a tervezõi emlékeztetõ sem tekinthetõ szakhatósági elõírásnak, egyébként sem tartalmaz kötelezõ elõírást. A hatósági elõírás szerint teljes szélességû helyreállítást akkor lehet végezni, ha a helyreállítás felsõ 60 cm-es rétege a 95-ös tömörségnek megfelel. Kérelmezõ teljesítményre vonatkozó hivatkozása szubjektív, mert a munka jellegébõl adódóan ,jól párhuzamosítható". Azt is nyilatkozta, hogy mivel a teljesítési határidõ, a kötbér és a teljesítési garancia mértéke is bírálati részszempont volt, a vállalások nem vitathatóak. Álláspontja szerint a nyertesnek kihirdetett ajánlattevõ esetleges késedelmes teljesítésére ajánlatkérõnek a késedelmi kötbér és a teljesítési garancia fedezetet nyújt.<br>
Az ügyben érdekelt felek közül a Mélyépszolg Kft. a tárgyaláson úgy nyilatkozott, hogy nem helytálló a kérelmezõnek a gyalogosforgalommal kapcsolatos kifogása tekintettel arra, hogy a nyílt árkos építésnél is biztosítani tudják a megfelelõ gyalogosforgalmat az eddigi gyakorlatuknak megfelelõen.<br>
Egy nyitott munkaszakasz mintegy 50 méter hosszúságú és egy napig van nyitva. A munkavégzés során ez kb. két ingatlant jelent, amit figyelembe véve az ingatlanok akadálymentesen megközelíthetõek. Egyebekben az ajánlatkérõ által tett nyilatkozatokkal egyetértett, és indítványozta a megalapozatlan jogorvoslati kérelem elutasítását.<br>
A Döntõbizottság a rendelkezésére álló iratok, dokumentumok, a felek írásos és a tárgyaláson szóban elõterjesztett nyilatkozatai alapján megállapította, hogy a jogorvoslati kérelem megalapozatlan az alábbiak szerint:<br>
A <a href="http://net.jogtar.hu/jr/getdoc.cgi?docid=99500040.tv#52">Kbt. 52. § </a>(2) bekezdése szerint érvénytelen az ajánlat, ha:<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A kérelmi elemeket figyelembe véve a Döntõbizottságnak azt kellett vizsgálnia, hogy a nyertes ajánlat megfelelt-e a felhívásban, illetve a dokumentációban meghatározott feltételeknek, mivel a kérelmezõ három okból tartotta lehetetlennek a nyertes vállalását és ennek alapján érvénytelennek az ajánlatát.<br>
E vizsgálat keretében a Döntõbizottság az alábbiakat állapította meg:<br>
- A nyertes által vállalt teljesítési határidõvel kapcsolatosan a Döntõbizottság a dokumentációt és a nyertes ajánlatát megvizsgálva megállapította, hogy a féléves konszolidációs idõre való hivatkozás nem helytálló. A Döntõbizottság elfogadta az ajánlatkérõ álláspontját, mely szerint az érvényben lévõ szabvány alapján a féléves konszolidációs idõ kiváltható a visszatöltött talaj megfelelõ (Tr = 90%) gépi tömörítésével is. A dokumentáció 8. sz. tervlapjain ez az elõírás megtalálható, így ajánlatkérõ hivatkozása e vonatkozásban megfelelõ, és így az erre vonatkozó kérelmi elem megalapozatlan.<br>
- A Döntõbizottság a november 15-e és március 15-e közötti munkavégzéssel kapcsolatos kérelmezõi kifogások vizsgálata során megállapította, hogy a nyertesnek kihirdetett ajánlat a fenti elõírásokra tekintettel készült, azokat nem sérti, mert aszerint a kérdéses útszakaszokon április és június között végez a Mélyépszolg Kft. munkát. Erre tekintettel e kérelmi elem is megalapozatlan.<br>
- Az ingatlanok megközelíthetõségével kapcsolatos kérelmezõi kifogás sem helytálló. A Döntõbizottság elfogadta az ajánlatkérõnek és a tárgyaláson a nyertesnek tett azon nyilatkozatát, hogy az elõírás szerinti követelmény betartható azzal, hogy a gyalogosforgalmat minden ingatlanhoz provizórikus megoldással biztosítják és a nyílt árkos munkavégzést úgy szervezték, hogy egy idõben legfeljebb két ingatlan elõtt legyen felbontva az útpálya, melyet a munkaidõ végére visszatöltenek. A Döntõbizottság álláspontja szerint ezzel az organizációs megoldással a dokumentációban írt, erre vonatkozó elõírás betartható.<br>
A fent leírt indokok alapján a Döntõbizottság osztotta azon ajánlatkérõi álláspontot, hogy a nyertes ajánlat érvénytelenségére vonatkozó jogorvoslati kérelem mindhárom eleme megalapozatlan, a nyertesnek kihirdetett ajánlat érvényes.<br>
A fent leírt indokok alapján a Döntõbizottság a <a href="http://net.jogtar.hu/jr/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja szerint a megalapozatlan jogorvoslati kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 20.<br>
<br>
Dr. Bíró László s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>