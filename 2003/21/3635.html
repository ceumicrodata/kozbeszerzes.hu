<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3635)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.141/25/2003.<br>
<br>
Tárgy: az Almus Pater Rt. és az Alex Kft. jogorvoslati kérelme Bp. öt oktatási intézménye közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Ollé György ügyvéd (6722 Szeged, Guttenberg u. 3.) által képviselt Almus Pater Rt. (6726 Szeged, Petrozsényi u. 14., a továbbiakban: kérelmezõ I.) és az Alex Fémbútor és Iskolabútor Gyártó és Forgalmazó Kft. (2072 Zsámbék, Magyar u. 21-23., a továbbiakban: kérelmezõ II.) jogorvoslati kérelmét - melyet dr. Merczel Ildikó ügyvéd (1065 Budapest, Bajcsy-Zsilinszky út 21.) által képviselt Általános Iskola, Diákotthon és Gyermekotthon (1035 Budapest, Miklós tér 5.), Általános Iskola, Diákotthon és Gyermekotthon (1121 Budapest, Hegyhát u. 35.), Óvoda, Általános Iskola, Készségfejlesztõ Speciális Szakiskola, Diákotthon, Gyermekotthon és Pedagógiai Szakszolgálat (1027 Budapest, Csalogány u. 43.), Benedek Elek Óvoda és Általános Iskola (1201 Budapest, Magyarok Nagyasszonya tér 1-3.) és Dr. Török Béla Óvoda, Általános Iskola, Diákotthon, Gyermekotthon és Pedagógiai Szakszolgálat (1142 Budapest, Rákospatak u. 101.) ajánlatkérõk (nevükben eljár: Fürst Family Kereskedelmi és Mérnöki Iroda Bt., 2016 Leányfalu, Õz u. 5.) az oktatási intézmények minimális feltételeinek teljesítéséhez szükséges eszközök szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. november 27-i számában tette közzé ajánlati felhívását a rendelkezõ részben megjelölt beszerzés tárgyában.<br>
A felhívás 3. a) pontjában a beszerzendõ eszközöket 28 tételben sorolta fel, a d) pont szerint tételenként részajánlatot lehetett tenni.<br>
A felhívásra a közzétételt követõ naptól számított 56. napot követõ elsõ munkanap - 2003. január 23. - 9.00 óráig lehetett ajánlatot tenni.<br>
A felhívás 16.8. pont utolsó két bekezdése elõírta:<br>
a nyertes ajánlattevõnek teljesítési és jólteljesítési garanciát kell nyújtania az ajánlatkérési dokumentációban rögzítetteknek megfelelõen".<br>
Az ajánlati dokumentáció 32. és 34. oldala a jólteljesítési garancia vállalásra vonatkozóan egy mintát tartalmazott, amit az ajánlattevõ pénzintézetének kellett kitölteni és aláírni.<br>
Ajánlatkérõ megbízottja 2003. január 8-án "Tájékoztató a Fõvárosi Önkormányzat öt oktatási intézménye eszközbeszerzése tárgyú nyílt közbeszerzési eljárás határidõirõl és a nyújtandó garanciákról" címen a teljesítési és a jólteljesítési garancia vállalásra nézve közölte ajánlattevõkkel:<br>
"2. Teljesítési garancia mértéke: a szerzõdéses összeg 10 (tíz) százaléka, de minimum terméklaponként 3000 Ft, könyvjegyzési soronként 500 Ft.<br>
- Garancianyújtás hi: a szerzõdéskötés idõpontja.<br>
- Garancia érvényességi hi: a szerzõdés szerinti teljesítés napját követõ 15. nap.<br>
<br>
3. Jólteljesítési garancia mértéke: a szerzõdéses összeg 5 (öt) százaléka, de minimum terméklaponként 3000 Ft, könyvjegyzési soronként 500 Ft.<br>
- Garancia nyújtás hi: a szerzõdés teljesülésének napja.<br>
- Garancia érvényességi hi: a termékgarancia lejártának napját követõ 15. nap."<br>
Közölte továbbá: "Valamennyi garancia nyújtható a fenti pontban meghatározott összegnek a Fürst Family Bt. Budapest Banknál vezetett számlájára a fenti határidõig való átutalással", valamint hogy "Valamennyi garancia bankgaranciával is teljesíthetõ."<br>
"Az ajánlatnak a teljesítési és jólteljesítési garancia esetében - bankgarancia nyújtási szándék választása esetén - banki kötelezettségvállalást kell tartalmaznia, a bankgarancia a dokumentációban szereplõ minta szerinti nyújtására.<br>
"A fentiek alapján az ajánlati dokumentáció vonatkozó részei javítandók. A javítás végrehajtása érvényességi feltétel."<br>
Ajánlatkérõ a tájékoztatót mindegyik ajánlattevõ részére megküldte.<br>
A dokumentáció 37-40. oldala egy szállítási szerzõdés volt. A szerzõdés 8. a), 8. b) pontja a teljesítési garancia, a 8. c), 8. d) és 8. e) pontja a teljesítési és jólteljesítési garancia szabályait tartalmazta.<br>
A felhívás 16.8. pontjában ajánlatkérõ kikötötte, hogy az ajánlatban meg kell jelölni a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet meghatározása nélkül.<br>
Az alvállalkozó megjelölésének módjára az ajánlati dokumentáció "3.6. számú dokumentum"-a és "3.7. számú dokumentum"-a mintát tartalmazott.<br>
A 3.6. számú dokumentum szövege: "Az ajánlattevõ nyilatkozata a közbeszerzés azon részére vonatkozóan, amellyel összefüggésben harmadik személlyel szerzõdést fog kötni. E szervezet(ek), személy(ek) meghatározása nélkül [<a href="http://net.jogtar.hu/jr/getdoc.cgi?docid=99500040.tv#43">Kbt. 43. § </a>(2) bekezdés a) pont]".<br>
A 3.7. sz. dokumentum szövege:<br>
"Az ajánlattevõ nyilatkozata az általa a közbeszerzés értékének tíz százalékát meghaladó mértékben igénybe venni kívánt alvállalkozókról [<a href="http://net.jogtar.hu/jr/getdoc.cgi?docid=99500040.tv#43">Kbt. 43. § </a>(2) bekezdés b) pont]."<br>
Ajánlatkérõ az "ajánlat összeállításának alaki követelményei, lezárása és benyújtása" címû 9. számú dokumentumban elõírta, hogy az ajánlat összeállításakor a dokumentáció tartalomjegyzékében megadott sorrendet be kell tartani, a dokumentációban elhelyezett egyes dokumentumok benyújtási szabályait tartalmazó "fedõlap" után mellékelni kell a kért dokumentumokat.<br>
Kérelmezõ I. hétfajta termékre nyújtott be ajánlatot. Az ajánlatához csatolt, cégszerûen aláírt szerzõdéstervezet 8. a) pontja szerint a szerzõdés szerinti összeg 10%-ának megfelelõ összegû, de minimum terméklaponként 3000 Ft garanciát nyújt, a 8. e) pont szerint a szerzõdéses összeg 3%-árak megfelelõ összegû, de minimum terméklaponként 3000 Ft értékû jólteljesítési garanciát nyújt. A 8. b) pontban rögzítette a teljesítési garancia, a 8. e) pontban a jólteljesítési garancia nyújtásának módját, miszerint ezek vagy a garanciaösszegnek a megrendelõk megbízottja számlájára történõ átutalásával vagy bankgarancia nyújtással teljesíthetõk.<br>
Kérelmezõ II. kilencfajta termékre nyújtott be ajánlatot. Ajánlata nem tartalmazta a 3.6. és 3.7. számú dokumentumot.<br>
Ajánlatkérõ 2003. március 12-én kihirdette az eljárás eredményét.<br>
A kérelmezõ I. ajánlatát érvénytelenné nyilvánította, azzal az indokkal, hogy "ajánlatához nem csatolta a teljesítési és jólteljesítési garanciára vonatkozó szándéknyilatkozatot.<br>
A kérelmezõ II. ajánlata érvénytelenítési indokaként azt közölte, hogy kérelmezõ II. nem nyilatkozott az alvállalkozók igénybevételére nézve.<br>
Kérelmezõ I. március 19-én jogorvoslati kérelmet terjesztett elõ a Döntõbizottsághoz.<br>
<br>
1. Sérelmezte ajánlata érvénytelenné nyilvánítását. Elõadta, hogy a 2003. január 8-án kiadott tájékoztató szerint a teljesítési és jólteljesítési garancia nyújtásának határideje a szerzõdéskötés idõpontja, illetõleg a szerzõdés teljesülésének napja. Ezek az idõpontok még nem következtek be az ajánlat benyújtásakor, a garanciák tevõleges nyújtása így még nem volt esedékes.<br>
A bank a dokumentációban meghatározott minta szerinti bankgaranciát nem tudta kiadni, mert annak megfogalmazása megkívánta annak ismeretét, hogy az ajánlattevõ milyen volumenben válik az eljárás nyertesévé. Ezért a garanciák nyújtására a szerzõdéstervezet 8. a)-8. e) pontjában vállalt kötelezettséget.<br>
<br>
2. Sérelmezte továbbá, hogy a lebonyolító az érvénytelenné nyilvánítás okaként hivatkozott hiányosság pótlására nem adott számára lehetõséget a 2003. február 2-i hiánypótlási felhívásban.<br>
<br>
3. Kifogásolta, hogy - külön, erre vonatkozó felhívása ellenére - olyan termékre is más ajánlattevõ lett a nyertes, amelyre nézve neki ipari mintaoltalomból származó kizárólagos gyártási, illetõleg forgalmazási joga áll fenn.<br>
<br>
4. Feltételezése szerint a nyertes Orako Rt. alvállalkozója, a Teclmo Calderoni Rt. közremûködése meghaladja a 10%-os mértéket, ennek ellenére az Orako Rt. nem szerepeltette ilyen minõségben és az alvállalkozó vonatkozásában nem tett eleget a felhívás 11. és 16.8. pontja 4. bekezdésében foglaltaknak (alkalmasság igazolása, cégokmányok). Így a nyertes ajánlat érvénytelen.<br>
Kérelmezõ II. március 26-án terjesztette elõ jogorvoslati kérelmét.<br>
Sérelmezte ajánlata érvénytelenné nyilvánítását. Elõadta, hogy ajánlatkérõ az ajánlati dokumentáció 3.6. és 3.7. dokumentumában nem egyértelmûen fogalmazta meg az alvállalkozók megjelölésével kapcsolatos elvárását, így a kiírást úgy értelmezte, hogy csak akkor kell nyilatkoznia az alvállalkozókra nézve, ha a szerzõdésben vállalt kötelezettségei teljesítéséhez harmadik személy közremûködését kívánja igénybe venni.<br>
A Döntõbizottság a két kérelemre indult eljárást D.141/2003. sz. alatt egyesítette.<br>
Ajánlatkérõ kérte a jogorvoslati kérelmek elutasítását, állítása szerint a kérelmezõk ajánlata érvénytelenné nyilvánítása jogszerû volt.<br>
Kérelmezõ I. kérelmére elõadta, hogy a teljesítési és jólteljesítési garanciára vonatkozó nyilatkozat nem tartozik a hiánypótolható nyilatkozatok körébe. Közölte, hogy az Orako Rt. ajánlatában feltüntetett alvállalkozók közremûködése 10% alatti, a kereskedelmi forgalomban történõ eladás nem minõsül az eladó alvállalkozói közremûködésének.<br>
A további kérelmi elemeket elkésettség címén kérte elutasítani.<br>
Kérelmezõ II. kérelmére elõadta, hogy az ajánlati felhívás 16.8. pontjának 3. bekezdése szerint "az ajánlatban meg kell jelölni a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni. Erre a célra szolgált az ajánlati dokumentáció 3.6. sz. és 3.7. sz. dokumentum szerinti minta. Kérelmezõ II. ezeket a dokumentumokat nem csatolta ajánlatához, így azt jogszerûen nyilvánította érvénytelennek.<br>
Az egyéb érdekeltek közül az Orako Rt. észrevételében közölte:<br>
- A kérelmezõ I. ajánlata érvénytelenségi okát hiánypótlás keretében nem lehetett pótoltatni.<br>
- Az ipari mintaoltalommal védett termékeivel kapcsolatos kifogás megalapozatlan, mert ajánlatkérõ a felhívás 3. A) pont utolsó bekezdésében egyértelmûvé tette, hogy nem egy bizonyos termékrõl, hanem az ilyen leírásnak megfelelõ jellegû termékrõl van szó.<br>
- A felelõsségbiztosítással kapcsolatos kérelmi elem elkésett.<br>
- Alvállalkozója 10% alatti mértékben vesz részt a teljesítésben.<br>
A Robohardware Kft., Okker Kft. és Diákvilág 2000 Bt. kifogásolták az ajánlatkérõ eljárását a saját magukra vonatkozó döntés tekintetében.<br>
A Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelmek megalapozatlanok.<br>
Kérelmezõ I. elsõdlegesen ajánlata érvénytelenné nyilvánítását sérelmezte.<br>
A <a href="http://net.jogtar.hu/jr/getdoc.cgi?docid=99500040.tv#43">Kbt. 43. § </a>(1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére."<br>
Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen, azt az 52. § (1) bekezdése alapján ajánlatkérõnek érvénytelenné kell nyilvánítania.<br>
A közbeszerzési szerzõdés egyik feltétele a teljesítési és jólteljesítési garancia nyújtása volt.<br>
Kérelmezõ I. ajánlata nem tartalmazott kifejezett nyilatkozatot a garanciák nyújtásának módjára nézve. Az ajánlatához csatolt szerzõdés 8. a)-8. e) pontjában ugyan vállalta az elõírt mértékû garanciák nyújtását, azonban a szerzõdés ezen pontjainak szövegébõl nem volt megállapítható, hogy hogyan fog történni a garanciák nyújtása.<br>
A szerzõdés 8. a) pontjában vállalta a szerzõdéses összeg 10%-ának megfelelõ összegû, de minimum terméklaponként 3000 Ft-os teljesítési garanciát, de a garancianyújtás módját a 8. b) pontban vagylagosan határozta meg. Rögzítette, hogy a garancia nyújtható ajánlatkérõ megbízottja számlájára való átutalással is és bankgaranciával is.<br>
A szerzõdés 8. d) pontjában vállalta a szerzõdéses összeg 3%-ának megfelelõ összegû, de minimum terméklaponként 3000 Ft-os jólteljesítési garanciát, de a garancianyújtás módját a 8. e) pontban vagylagosan határozta meg. Rögzítette, hogy a jólteljesítési garancia nyújtható ajánlatkérõ megbízottja számlájára való átutalással is és bankgaranciával is.<br>
Ezen vagylagosan megfogalmazott feltételekbõl ajánlatkérõ nem tudott kétséget kizáró módon meggyõzõdni arról, hogy kérelmezõ I. milyen módon vállalja a garanciák nyújtását, ezáltal melyik teljesítési módot kérheti majd számon tõle.<br>
Kérelmezõ I. a szerzõdést a dokumentációban megadott minta alapján készítette. A Döntõbizottság rámutat arra, hogy a dokumentáció részét képezõ szerzõdésminta nem azt a célt szolgálta, hogy annak szolgai módon való átmásolásával kell megtenni a szerzõdéses ajánlatot, hanem azt, hogy az abban lévõ - adott esetben vagylagos - feltételekbõl az ajánlattevõ kiválassza azt, amelyik számára vállalható.<br>
A Döntõbizottság megállapította, hogy kérelmezõ I. nem tett kifejezett nyilatkozatot a garanciák nyújtására nézve, ajánlatkérõ jogszerûen nyilvánította az ajánlatát érvénytelennek. Ezért a Döntõbizottság a jogorvoslati kérelmet ebben a részében elutasította.<br>
Kérelmezõ I. kifogásolta, hogy az érvénytelenné nyilvánítás okaként felhozott hiány pótlására ajánlatkérõ nem adott számára lehetõséget.<br>
A <a href="http://net.jogtar.hu/jr/getdoc.cgi?docid=99500040.tv#43">Kbt. 43. § </a>(4) bekezdése így rendelkezik: "Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és a 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén."<br>
A rendelkezés elsõ fordulata szerint az alkalmasság igazolására és a kizáró tényezõk fenn nem állására vonatkozó igazolások, nyilatkozatok utólagos pótlására van lehetõség hiánypótlásra.<br>
A rendelkezés második fordulata lényegében azon hiányok pótlását teszi lehetõvé, amelyek pótlása útján az ajánlat tartalma nem változik.<br>
A Döntõbizottság megállapította, hogy egyrészrõl a garanciák nyújtásának módjára vonatkozó szerzõdéses feltétel nem tartozik a 44. és 46. § szerinti igazolások, nyilatkozatok körébe, másrészrõl nem lenne teljesíthetõ a hiánypótlás a garanciák nyújtása módjára vonatkozó ajánlati elem módosítása nélkül. A Döntõbizottság megállapította, hogy ajánlatkérõ nem járt el jogsértõen a hiánypótlás lehetõvé tétele mellõzése által, ezért a jogorvoslati kérelmet ebben a részében elutasította.<br>
Kérelmezõ I. kifogásolta, hogy ipari mintaoltalomból származó kizárólagos gyártási, forgalmazási jogát képezõ termékre nézve más ajánlattevõ lett a nyertes.<br>
A kérelem megalapozatlan.<br>
Sem a kiírás, sem a Kbt. nem tartalmaz olyan rendelkezést, ami kizárná, hogy az ajánlattevõ harmadik személy kizárólagos gyártási, forgalmazási jogát képezõ termékre tegyen ajánlatot. Ajánlatkérõ így nem sértette meg a közbeszerzési törvény egyik rendelkezését sem azáltal, hogy az ilyen termékre vonatkozó ajánlatot nem nyilvánította érvénytelennek.<br>
Annak eldöntése, hogy más jogszabály rendelkezésébe ütközõ volt-e a kérelmezõ I. kizárólagos gyártási, forgalmazási jogát képezõ termék megajánlása, nem tartozik a Döntõbizottság hatáskörébe.<br>
A Döntõbizottság ezért a jogorvoslati kérelmet egyrészben megalapozatlanság, másrészben hatásköre hiánya miatt elutasította.<br>
Kérelmezõ I. állította, hogy az Orako Rt. alvállalkozója, a Techno Calderoni Rt. közremûködése meghaladja az Orako Rt. ajánlatában megjelölt 10%-os mértéket.<br>
Az alvállalkozó fogalmát a <a href="http://net.jogtar.hu/jr/getdoc.cgi?docid=99500040.tv#10">Kbt. 10. § </a>q) pontja határozza meg, miszerint: alvállalkozó "az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani".<br>
Az Orako Rt. ajánlata 23. oldalán tájékoztatást adott az alvállalkozók bevonásáról. Közölte, hogy 10%-ot meghaladó mértékben nem kíván alvállalkozót bevonni a teljesítésbe, valamint azt is, hogy a tárgyi közbeszerzés vonatkozó részével összefüggésben fog szerzõdést kötni olyan elõállító, vagy/és forgalmazó cégekkel, amelyekkel egyébként hatályos beszállítói keretszerzõdései vannak.<br>
A 10%-on alul bevonni kívánt cégek között fel van tüntetve a Techno-Calderoni Rt. is.<br>
Az Orako Kft. a Döntõbizottság felhívására úgy nyilatkozott, hogy "a jelen jogorvoslati eljárásban érintett termék leszállításának alapját azon keretszerzõdés képezi, amelyben a 2003. évre elnyert pályázatok függvényében elérhetõ volumenre vállaltunk kölcsönös kötelezettséget a Techno-Calderoni Rt. azon termékeire, amelyek az egyes megrendelõi igények kielégítését szolgálják."<br>
A Döntõbizottság álláspontja szerint az Orako Rt.-nek még a dokumentáció 3.6. számú dokumentumában elõírt tájékoztatási kötelezettsége sem állt fenn nevezett cég bevonására nézve, mert az a cég, amellyel az ajánlattevõ nem a tárgyi közbeszerzési eljárás teljesítésére tekintettel szerzõdik, nem minõsül alvállalkozónak.<br>
A Döntõbizottság megállapította, hogy a hivatkozott rendelet, az Orako Rt. ajánlata és nyilatkozata értelmében a Techno-Calderini Rt. nem tekinthetõ az Orako Rt. 10%-ot meghaladó mértékben igénybe venni kívánt alvállalkozójának, ezért a jogorvoslati kérelmet ebben a részében elutasította.<br>
Kérelmezõ II. ajánlatát azzal az indokkal nyilvánította ajánlatkérõ érvénytelennek, hogy nem nyilatkozott az alvállalkozóira nézve.<br>
Az ajánlati dokumentáció 3.6. számú dokumentuma szerinti mintán az ajánlattevõnek nyilatkoznia kellett arra nézve, hogy melyek a beszerzés azon része, mellyel összefüggésben harmadik személlyel szerzõdést fog kötni. A 3.7. számú dokumentum szerinti mintán a 10%-ot meghaladó mértékben igénybe venni kívánt alvállalkozókról kellett az ajánlattevõnek nyilatkoznia.<br>
Kérelmezõ II. ajánlata sem a 3.6. sem a 3.7. számú dokumentumot nem tartalmazza. Az érvénytelenítési indokkal szemben arra hivatkozott, hogy értelmezése szerint ezeket csak akkor kellett benyújtani, ha a szerzõdés teljesítéséhez más szervezetet is igénybe kíván venni.<br>
A Kbt. hivatkozott 43. § (1) bekezdése szerint az ajánlatnak meg kell felelnie a formai követelményeknek is.<br>
Ajánlatkérõ elõírta, hogy az ajánlatnak tartalmaznia kell a 3.6. és 3.7. számú dokumentumot. E kötelezettség alól nem adott felmentést arra az esetre, ha a teljesítésbe az ajánlattevõ nem kíván harmadik személyt bevonni.<br>
A 43. § (1) bekezdése szerinti "kifejezett nyilatkozat" azáltal valósult volna meg, ha kérelmezõ II. a szóban forgó dokumentumokon közölte volna, hogy a beszerzésnek nincs olyan része, amelyre harmadik személlyel szerzõdést fog kötni és nem kíván igénybe venni 10%-ot meghaladó mértékben alvállalkozót.<br>
A 3.6. és 3.7. számú dokumentumok csatolása hiánya folytán ajánlatkérõ bizonytalanságban maradt abban a tekintetben, hogy csak a kérelmezõ I. alkalmasságától függ-e a szerzõdés teljesítése, vagy más szervezetekétõl is.<br>
A Döntõbizottság megállapította, hogy az ajánlatkérõ által közölt okból kérelmezõ II. ajánlata érvénytelen, ezért a jogorvoslati kérelmet elutasította.<br>
A Döntõbizottság megjegyzi, hogy a kérelmezõ II. ajánlata többi részében (<a href="http://net.jogtar.hu/jr/getdoc.cgi?docid=99500040.tv#44">Kbt. 44. és</a> 46. §-a szerinti igazolások, nyilatkozatoknál) történt nemleges utalás az alvállalkozóra nézve, ezért vélelmezhetõ, hogy a 3.6. és 3.7. számú dokumentum tévedésbõl maradt ki az ajánlatból.<br>
A Döntõbizottság a <a href="http://net.jogtar.hu/jr/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. április 17.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>