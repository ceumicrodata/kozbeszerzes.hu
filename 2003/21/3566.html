<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3566)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.105/9/2003.<br>
<br>
Tárgy: a Döntõbizottság elnöke által hivatalból kezdeményezett eljárása Boldogkõváralja Községi Önkormányzat közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Döntõbizottság elnöke) által a Boldogkõváralja Község Önkormányzat (3885 Boldogkõváralja, Petõfi u. 28., nevében eljár: FIMÛV Rt., 1091 Budapest, Üllõi út 45., a továbbiakban: ajánlatkérõ) "a boldogkõi vár rekonstrukciós munkái" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/getdoc.cgi?docid=99500040.tv#71">Kbt.) 71. §</a> (3) bekezdés 2. fordulatára, a Kbt. 44. § (1)-(2) és (6) bekezdésére tekintettel a Kbt. 71/B. § (1) bekezdését, ezért az ajánlatkérõt 1 000 000 Ft, azaz egymillió forint bírság megfizetésére kötelezi.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 0032000-01720361-00000000 számú bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ 2001. évben pályázatot nyújtott be a Gazdasági Minisztérium által meghirdetett Széchenyi terv vár-kastély pályázatra. A beruházás összköltségét 148 988 E Ft-ban határozták meg. A sikeres pályázat alapján 60%-os támogatást nyertek el. A támogatási szerzõdést 2002. április 23-án megkötötték.<br>
Az ajánlatkérõ a Közbeszerzési Értesítõ 2002. május 29-i számában tette közzé ajánlati felhívását nyílt eljárásra, amelyben a beszerzés tárgyát és mennyiségét a 3. a) pontban részletezték a következõk szerint:<br>
Kaputorony fedése, kisterem létesítése, gyilokjáró második ütemének megépítése; szárazmalom épületrész fedése; lépcsõzet létesítése a háromszögletû toronyban; kilátó létesítése a háromszögletû torony tetején; a felvezetõ út, illetve a felvezetõ lépcsõk terméskõvel való burkolása; déli sziklagerincen a védmû rekonstruálása; déli sziklán az õrtorony rekonstruálása; az alagút átalakítása, vendéglátó funkcióban való hasznosításra, az alagút és a várpince összekötése - katakomba létesítése kis termekkel, helyiségek átalakítása, felújítása, vizesblokk korszerûsítése, emeleti két terem összenyitása, a vár fogadóudvarának, alsó kapuépületének feltárása, rekonstrukciója vagy jelzésszerû bemutatása - a kutatás eredményétõl függõen.<br>
Ajánlatkérõ dokumentációt is készített, amelynek alapja az építési engedélyezési terv volt, azonban a munkák jellegébõl adódóan számítottak arra, hogy a rekonstrukciós munkákkal párhuzamosan feltárásokra és további tervezésre is szükség lesz. A beszerzés tárgyán belül megjelent a kutatás, tervezés és a kivitelezési munkák is.<br>
Az eljárásban 3 ajánlat érkezett, melyeket ajánlatkérõ elbírált és 2002. július 31-i eljárást lezáró döntése szerint az eljárás nyertese a GEORGRAPH 2001. Bt. lett bruttó 97 883 864 Ft-os átalányár-ajánlatával. A felek 2002. augusztus 12-én kötöttek szerzõdést. A szerzõdés szerint a teljesítés véghatárideje 2002. október 20. Ezt követõen szeptember 18-án, december 5-én és 2003. március 5-én módosították a szerzõdést. A módosítás a teljesítési határidõ és a részhatáridõk tekintetében történt, valamint az átalányáras elszámolás helyett tételes elszámolásban állapodtak meg. A módosított teljesítési véghatáridõ 2002. december 30-a lett.<br>
Az ajánlatkérõ 2002. november 7-én kezdeményezte a támogatást nyújtó szervezetnél a pályázati program befejezési határidejének 2003. június 30-ra történõ meghosszabbítását részben idõjárási okok, részben a régészeti feltárás és a kiviteli tervek elkészítésének elhúzódása miatt. A támogatási szerzõdést - ajánlatkérõ kérését elfogadva - 2002. december 10-én módosították.<br>
Az egyeztetéseket követõen a jelen közbeszerzés tárgyát és mennyiségét tartalmazó tételes ajánlati összesítõ készült az alábbi tartalommal:<br>
- régészeti kutatás alsóvári szakasza,<br>
- malombástya magastetõ<br>
- gépészeti fõvezeték kiváltása,<br>
- felsõvárban tervezett munkák<br>
- szikla kiváltásra tervezett munkák.<br>
Az ajánlatkérõ 2002. decemberében kért ajánlatot a korábbi nyertestõl a "pótmunkákra", az ajánlattevõ december 3-ára be is nyújtotta az ajánlatát 45 millió Ft-os ellenszolgáltatás megjelölésével. Ez a közbeszerzési eljárás nem fejezõdött be, mert a Döntõbizottság elnökét nem tájékoztatták az eljárás megindításakor, és a hibát felismerve az eljárást félbeszakították.<br>
Az ajánlatkérõ a Döntõbizottság elnökének egyidejû tájékoztatásával küldte meg az ajánlati felhívását 2003. február 20-án az ajánlati összesítõ szerinti beszerzés tárgyában. A beszerzés tárgyaként a fent felsorolt feladatokat az alábbi kiegészítésekkel jelölte meg:<br>
- a Kulturális Örökség Minisztérium elõírására a teljes vezetékhálózatot közmûalagútba kellett elhelyezni, illetve büfé kialakítása vált szükségessé,<br>
- a felsõ várban a Kulturális Örökség Minisztériumának elõírása szerint a belsõ lépcsõház nyomvonalát változtatni kellett, illetve lényegesen nagyobb mérvû sziklafal visszabontása vált szükségessé.<br>
Az ajánlati felhívásban az eljárás jogalapját az eredeti szerzõdés teljesítésétõl elválaszthatatlan pótmunkákra alapította, a <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(2) bekezdésében jelölte meg, melyet a tárgyaláson pontosított a Kbt. 70. § (2) bekezdés a) és b) pontjára.<br>
Az ajánlati felhívás szerint a teljesítés határideje 2003. június 30-a. A részvételi jelentkezés és az ajánlattétel határideje 2003. február 24., ekkor lesz a tárgyalás és az eredményhirdetés is. Az elbírálás szempontja az ajánlati ár. Az ajánlattevõ alkalmasságát a <a href="http://net.jogtar.hu/jr/getdoc.cgi?docid=99500040.tv#71">Kbt. 71/B. </a>§ (3) bekezdése szerint kérték igazolni, vele kapcsolatban nem határozták meg a Kbt. 44. § (1) és (2) bekezdés szerinti pénzügyi, gazdasági és mûszaki alkalmasság igazolására kért adatokat és tényeket, továbbá a Kbt. 44. § (6) bekezdése szerint a szerzõdés teljesítésére alkalmatlanná nyilvánítással összefüggõ körülményeket sem.<br>
Az ajánlatkérõ írásbeli ajánlattételt kért az árazatlan költségvetési kiírás beárazásával, a pótmunkákra vonatkozó pénzügyi, mûszaki ütemezés elkészítésével.<br>
Az ajánlattételi határidõre 2003. február 24-re az ajánlattevõ benyújtotta az ajánlatát, még azon a napon a bizottság döntött, elfogadta a 37 862 044 Ft értékû ajánlatot és felhatalmazta a polgármestert a szerzõdés aláírására, mely az eredményhirdetést követõ 8. napon belül megtörtént.<br>
A Döntõbizottság elnöke 2003. március 4-én kezdeményezett jogorvoslati eljárást ajánlatkérõ közbeszerzési eljárás ellen. A kezdeményezõ irat indokolása szerint a rendelkezésre álló iratokból megalapozottan feltételezhetõ a közbeszerzési eljárás szabályainak megsértése, mivel az ajánlattevõnek közvetlenül megküldött ajánlati felhívás nem tartalmazza a Kbt. szerinti pénzügyi, gazdasági, mûszaki alkalmasság vizsgálatával kapcsolatos elõírásokat, valamint a Kbt. 34. § (3) bekezdés a) vagy b) pontja szerinti elbírálási szempontot. Az eljárást kezdeményezõ indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
Az ajánlatkérõ észrevételében kérte az eljárás megszüntetését, mivel a régészeti kutatás és mûemlékvédelmi egyeztetések következtében módosított kiviteli tervek készültek, amelyek alapján az eredetitõl elválaszthatatlan mûszaki tartalmú pótmunkák váltak szükségessé.<br>
- A régészeti feltárások során kiderült, hogy az úgynevezett kultúrréteg lényegesen mélyebben található meg az eredeti koncepcióhoz képest, illetve a teljes alsó vár kétszer akkora területen helyezkedik el az eredeti tervekhez képest,<br>
- a malombástya magastetõvel kapcsolatosan a Kulturális Örökség Minisztériuma által meghatározott módon fafödém került elõírásra és a vasbeton födém egy része elmaradt,<br>
- a Kulturális Örökség Minisztérium elõírására a teljes vezetékhálózatot közmûalagútba kellett elhelyezni, illetve büfé kialakítása vált szükségessé,<br>
- a felsõvárban a Kulturális Örökség Minisztériumának elõírása szerint a belsõ lépcsõház nyomvonalát változtatni kellett, illetve lényegesen nagyobb mérvû sziklafal visszabontása vált szükségessé.<br>
Elõadta, hogy az ajánlat elbírálási szempontjaként a legalacsonyabb ellenszolgáltatás bírálati szempontot jelöli meg.<br>
Elõadta továbbá, hogy az ajánlati felhívás elfogadása testületi döntés volt.<br>
A Döntõbizottság elõször az ajánlatkérõ által választott eljárásfajta jogalapját vizsgálta és megállapította - az alábbi indokokra tekintettel -, hogy annak a Kbt.-ben foglalt feltételei fennállnak.<br>
A <a href="http://net.jogtar.hu/jr/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A <a href="http://net.jogtar.hu/jr/getdoc.cgi?docid=99500040.tv#70">Kbt. 70. § </a>(2) bekezdésének a)-b) pontjai szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl.<br>
A Kulturális Örökség Minisztériuma a munkálatok közben - a feltárásokra is tekintettel - új követelményeket támasztott a malombástya, magastetõ fafödém, a közmûalagút, büfé helyiség kialakítása, valamint a felsõvár háromszögletû tornya vonatkozásában (több sziklafalbontás vált szükségessé, a belsõ lépcsõ nyomvonala változott). Az ajánlatkérõnek a mûemlékvédelmi elõírásoknak megfelelõen a kiviteli terveket módosítani kellett és e módosítások következtében váltak szükségessé a pótmunkák, melyek értéke a korábbi közbeszerzés értékének 50%-át nem haladják meg és a korábban megkötött vállalkozási szerzõdéstõl mûszakilag nem elválaszthatóak.<br>
A Döntõbizottság másodsorban vizsgálta az ajánlati felhívás jogszerûségét és megállapította, hogy abban az ajánlatkérõ jogsértõen határozta meg az alkalmassági követelményeit az alábbiak szerint.<br>
A <a href="http://net.jogtar.hu/jr/getdoc.cgi?docid=99500040.tv#71">Kbt. 71. § </a>(3) bekezdésének 2. fordulata szerint e törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.<br>
A <a href="http://net.jogtar.hu/jr/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani. A 9. sz. melléklet 8. és 9. a)-c) pontjai utalnak a Kbt. alábbi elõírásaira az ajánlattevõk szerzõdés teljesítésére vonatkozó alkalmasságára vonatkozóan.<br>
A <a href="http://net.jogtar.hu/jr/getdoc.cgi?docid=99500040.tv#44">Kbt. 44. § </a>(1) és (2) bekezdése szerint:<br>
(1) Az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A <a href="http://net.jogtar.hu/jr/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A Döntõbizottság megállapította, hogy az ajánlati felhívás nem tartalmazta az ajánlattevõnek a szerzõdés teljesítésére való pénzügyi, gazdasági és mûszaki alkalmasságát igazoló körülményeket, valamint az ezekkel összefüggõ, az ajánlattevõ szerzõdés teljesítésére alkalmatlanságát jelentõ szempontokat. Az ajánlatkérõ tévesen hivatkozott az ajánlati felhívásban a <a href="http://net.jogtar.hu/jr/getdoc.cgi?docid=99500040.tv#71">Kbt. 71/B. </a>§ (3) bekezdésére, ugyanis a hirdetmény közzététele nélküli tárgyalásos eljárás jogalapját a Kbt. 70. § (2) bekezdésének a) és b) pontjában jelölte meg. A jelen eljárási fajta alkalmazása során nincs törvényes lehetõség a Kbt. 71/B. § (3) bekezdés alkalmazására, annak kizárólag a 70. § (1) bekezdés c) pontja szerinti eljárásban van helye. A Kbt. 70. § (1) bekezdés c) pontjára, mint jogalapra az ajánlatkérõ sem a közbeszerzési eljárása során, sem késõbb, így a tárgyaláson tett nyilatkozatában sem hivatkozott. [A Döntõbizottság megjegyzi, hogy az ajánlatkérõ hivatkozása a 71/B. § (3) bekezdésére olyan szempontból is téves, hogy az csak a köztartozások, valamint az önkormányzati adóhatóság által nyilvántartott adókötelezettség igazolására vonatkozhat.]<br>
A Döntõbizottság a fentiekre tekintettel megállapította, hogy az ajánlatkérõ felhívásának az alkalmassági követelményekkel kapcsolatos része jogsértõ, miután az ajánlattevõre vonatkozóan a <a href="http://net.jogtar.hu/jr/getdoc.cgi?docid=99500040.tv#44">Kbt. 44. § </a>(1)-(2) és (6) bekezdés szerint az alkalmazás igazolásának módja, az alkalmatlanság szempontjai elõírása nem került meghatározásra.<br>
A Döntõbizottság a fenti indokok alapján <a href="http://net.jogtar.hu/jr/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A Döntõbizottság a Kbt. fenti kötelezõ rendelkezése alapján döntött a bírság kiszabásáról.<br>
A bírság összegének megállapításánál figyelembe vette a <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(4) és (5) bekezdéseiben meghatározott körülményeket.<br>
A <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A hatályos költségvetési törvény [2002. évi LXII. törvény 55. § (2) bekezdés] alapján a bírság minimális összege 1 000 000 Ft, természetes személlyel szemben pedig 100 000 Ft.<br>
A Döntõbizottság a jogsértés súlyára és a beszerzés értékére (37 862 044 Ft) figyelemmel a minimális mértékû bírságnál magasabb összegû bírság kiszabását nem ítélte indokoltnak. A Döntõbizottság személyi bírságot nem szabott ki, tekintettel arra, hogy testület döntött az ajánlati felhívásról.<br>
A bírósági jogorvoslatot <a href="http://net.jogtar.hu/jr/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 14.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>