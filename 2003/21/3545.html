<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3545)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.126/12/2003.<br>
<br>
Tárgy: a HUMANTRADE Kft. jogorvoslati kérelme a Honvédelmi Minisztérium Beszerzési és Biztonsági Beruházási Hivatal közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HUMANTRADE Kft. (2100 Gödöllõ, Repülõtér út 5., képviseli: dr. László András ügyvéd, 1065 Budapest, Podmaniczky u. 16., a továbbiakban: kérelmezõ) kérelmét, melyet a Honvédelmi Minisztérium Beszerzési és Biztonsági Beruházási Hivatal (Budapest X. ker., Salgótarjáni út 18., képviseli: dr. Mezeiné dr. Nyitrai Beáta ügyvéd, 1054 Budapest, Alkotmány u. 4., a továbbiakban: ajánlatkérõ) "1880 doboz drazsé, 50 üveg emulzió, 4570 doboz filmtabletta, 1340 tubus gél, 170 doboz granulátum, 3050 ampulla infúzió, 255 spray inh. oldat, 49 000 ampulla injekció, 2915 ampulla iv. infúzió, 5160 doboz kapszula, 1305 tubus kenõcs, 25 ampulla koncentrátum infúzióhoz, 520 doboz kúp, 350 doboz tapasz, 490 üveg oldat, 360 doboz pezsgõtabletta, 250 üveg por im. injekcióhoz, 720 doboz retard filmtabletta, 1410 doboz retard kapszula, 840 üveg szuszp. por, 29 810 doboz tabletta gyógyszerek beszerzése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2003. január 8-i számában tette közzé ajánlati felhívását a rendelkezõ részben meghatározott tárgyban nyílt eljárás megindítására 10724/2002 szám alatt.<br>
Az ajánlatkérõ a 2. b) pontban szállítási szerzõdés formájában kért ajánlatot az ajánlati felhívás 3. a) pont szerinti részletezésben:<br>
Ajánlatkérõ a 3. c) pont szerint a részajánlattételét megengedte, a többváltozatú ajánlat tételének a lehetõségét a 14. pontban kizárta.<br>
Az ajánlati felhívás 4, pontja szerint a teljesítés határideje, illetve a szerzõdés idõtartama a szerzõdéskötéstõl számított 1 év.<br>
Az ajánlati felhívás 6. a) pontja szerint az ajánlattételi határidõ, mely azonos az ajánlatok felbontásának idõpontjával: a Közbeszerzési Értesítõben való megjelentést követõ elsõ naptól számított 41. munkanap 10.00 óra.<br>
Az ajánlati felhívás 13. a) pontja szerint az ajánlatok elbírálásának szempontja: az ajánlatkérõ a legalacsonyabb összegû ellenszolgáltatás elve alapján bírálja el az ajánlatokat.<br>
Az ajánlatkérõ dokumentációt is készített, mely tartalmazta az ajánlatokra vonatkozó különbözõ utasításokat, így az eljárásra vonatkozó információkat, valamint az ajánlatok tartalmi elõírásait, továbbá a szállítási szerzõdést.<br>
A dokumentáció a benyújtás idõpontjával kapcsolatosan a következõ információt tartalmazta:<br>
"Az ajánlatok benyújtási határideje az ajánlati felhívás szerint. Amennyiben ez a nap valamilyen okból nem munkanap, úgy az ezt követõ elsõ munkanap 10.00 óra. Az ajánlatkérõ az ajánlatot akkor tekinti határidõre benyújtottnak, ha az beérkezett a megjelölt határidõre, a megadott címre, melyet az ügyviteli iroda igazol. A késve beérkezõ ajánlatok átvételét az ajánlatkérõ megtagadja, és errõl jegyzõkönyvet vesz fel:<br>
A kérelmezõ a dokumentációt 2003. január 13-án vette meg, és nyilatkozata szerint másnap annak tanulmányozását megkezdték.<br>
Az ajánlatkérõ 2003. február 18-án 10.00 órakor bontotta fel a kérelmezõ és az Euromedic Pharma Rt., a Hungaropharma Rt., a Medimpex Rt., a GIaxoSmith Kline Kft. ajánlatát.<br>
A bontásról készült jegyzõkönyvben az ajánlatkérõ rögzítette az ajánlatok beérkezési idõpontját, és a kérelmezõ ajánlata vonatkozásában megállapította, hogy az ajánlat 2003. február 18-án 9.54 perckor került beadásra.<br>
A bontásról készült jegyzõkönyvet ajánlatkérõ 2003. február 24-én postázta el a kérelmezõnek, illetve a többi ajánlattevõnek. A kérelmezõ által becsatolt postafiók-igazolás szerint 2003. február 26-án vették át a bontási jegyzõkönyvet.<br>
Az ajánlatkérõ a beérkezett ajánlatok vizsgálata keretében 2003. március 6-án hiánypótlási felhívást intézett a Medimpex Rt.-hez, illetve a kérelmezõhöz, utóbbi esetében azon ajánlattevõi nyilatkozat aláírása pótlása végett, hogy az ajánlattevõ a cégkivonat, mely pontja alapján jogosult a közbeszerzési eljárás keretén belül kötendõ szerzõdés teljesítésre, valamint kérdést intézett az ajánlatok kirívóan alacsony ellenszolgáltatására vonatkozó magyarázatra az Euromedic Pharma Rt.-hez és a Hungaropharma Rt.-hez.<br>
A kérelmezõ 2003. március 13-án terjesztette elõ jogorvoslati kérelmét, melyben kérte, hogy a Döntõbizottság állapítsa meg a jogsértést, valamint ideiglenes intézkedés keretében rendelje el a közbeszerzési eljárás felfüggesztését, és hívja fel a jogsértés okozóját a Kbt. szabályainak megfelelõ eljárásra.<br>
A kérelme indokaként elõadta, hogy az ajánlati felhívásban megjelölt ajánlattételi határidõ, illetve az ajánlatok felbontásának idõpontja a felhívás megjelenését követõ 41. munkanap szerint került meghatározásra, mely 2003. március 6-án járt volna le, azonban ajánlatkérõ a 41. naptári napon, azaz 2003. február 18-án bontotta fel az ajánlatokat, és ezzel ajánlatkérõ megsértette a <a href="http://net.jogtar.hu/jr/getdoc.cgi?docid=99500040.tv#51">Kbt. 51. § </a>(1) bekezdését.<br>
A kérelmezõ a tárgyaláson kiegészítette a jogorvoslati kérelmét, melyben az ajánlattételi határidõvel kapcsolatos érdeksérelmük, illetve jogsérelmük okát abban jelölte meg, hogy a teljesítési határidõvel kapcsolatosan korrekciót kívántak tenni, erre azonban az ajánlatok idõközbeni felbontása miatt nem volt lehetõség. Elõadta, hogy az ajánlatkérõ által állított február 17-i idõpontban valóban kapott telefonértesítést, azonban abban nem az ajánlattételi határidõ megjelölésére vonatkozóan került közlés, hanem csak arra nézve, hogy szándékukban áll-e az ajánlatuk beadása, amire õk igenlõen válaszoltak.<br>
Az ajánlatkérõ észrevételében elõadta, hogy a kérelmezõ a bontás tényérõl nem a bontási jegyzõkönyv átvételekor, hanem 2003. február 17. napján értesült, amikor ajánlatkérõ telefonon pontosította a dokumentációt megvásárló ajánlattevõkkel, hogy a bontásra 2003. február 18. napján 10 órakor kerül sor.<br>
A kérelmezõ tehát a bontás tényérõl ekkor szerzett tudomást, és a 2003. március 11. napján már a jogsértõ esemény tudomásra jutásától számított 22. napon kezdeményezte a jogorvoslati eljárást, ezért az elkésett. Továbbá az ajánlatkérõ a kérelmezõ jogos érdekét nem sértette, mivel kérelmezõnek ajánlata elkészítéséhez a <a href="http://net.jogtar.hu/jr/getdoc.cgi?docid=99500040.tv#47">Kbt. 47. § </a>(1) bekezdésében meghatározott idõ rendelkezésére állt. Az érdeksérelem csak akkor valósult volna meg, ha a kérelmezõ 2003. február 18. napja után érkezett ajánlatát a Kbt. 52. § (2) bekezdés a) pontja alapján az ajánlatkérõ érvénytelennek tekintette volna.<br>
Az ajánlatkérõ biztosította a <a href="http://net.jogtar.hu/jr/getdoc.cgi?docid=99500040.tv#47">Kbt. 47. § </a>(1) bekezdésében meghatározott 40 napos idõtartamot, illetve az esélyegyenlõség követelményét szem elõtt tartva a bontás pontos idõpontjáról tájékoztatta az összes dokumentációt megvásárló ajánlattevõt, így joghátrány egyik ajánlattevõt sem érte. Az ajánlatkérõ bejelentette, hogy a jogorvoslati eljárásra tekintettel a szerzõdéskötést felfüggesztette.<br>
A Döntõbizottság ideiglenes intézkedést nem hozott, mert annak törvényi feltételei nem álltak fenn.<br>
A Döntõbizottság az eljárás iratai, dokumentumai, valamint a felek írásbeli és szóbeli nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/getdoc.cgi?docid=99500040.tv#37">Kbt. 37. § </a>(1) bekezdése szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlati felhívásban az ajánlatkérõ köteles megadni a dokumentáció rendelkezésre bocsátásának módját, határidejét, annak beszerzési helyét és pénzügyi feltételeit is.<br>
A <a href="http://net.jogtar.hu/jr/getdoc.cgi?docid=99500040.tv#38">Kbt. 38. § </a>(1) bekezdése szerint az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.<br>
A Döntõbizottság megállapította, hogy az ajánlati felhíváshoz képest a dokumentáció 20. oldalán az ajánlatkérõ úgy határozta meg az ajánlattételi határidõt, hogy amennyiben a határidõ valamely okból nem munkanap, úgy az azt követõ elsõ munkanap 10.00 óra a beadási határidõ. A dokumentációnak az ajánlattételi határidõre vonatkozó meghatározása csak a <a href="http://net.jogtar.hu/jr/getdoc.cgi?docid=99500040.tv#47">Kbt. 47. § </a>(1) bekezdés szerint értelmezhetõ.<br>
A bontási jegyzõkönyv alapján a Döntõbizottság megállapította, hogy a dokumentációt megvásárló ajánlattevõk mindegyike, közöttük a kérelmezõ is a <a href="http://net.jogtar.hu/jr/getdoc.cgi?docid=99500040.tv#47">Kbt. 47. § </a>(1) bekezdése szerint értelmezte az ajánlattételi határidõt, tekintettel arra, hogy az összes ajánlat, közöttük a kérelmezõé is 2003. február 18-án 10.00 óráig beadásra került.<br>
A Döntõbizottság álláspontja szerint amennyiben az ajánlattételi határidõnek a <a href="http://net.jogtar.hu/jr/getdoc.cgi?docid=99500040.tv#47">Kbt. 47. § </a>(1) bekezdéséhez képest eltérõ módon való értelmezése vált volna szükségessé, akkor az ajánlattevõknek, illetve a kérelmezõnek a Kbt. 38. § (1) bekezdése alapján lehetõsége lett volna további tájékoztatást kérni, ilyet azonban nem tettek.<br>
A <a href="http://net.jogtar.hu/jr/getdoc.cgi?docid=99500040.tv#47">Kbt. 47. § </a>(1) bekezdése szerint az ajánlatkérõ az ajánlat benyújtására vonatkozó határidõt (ajánlattételi határidõ) nem határozhatja meg az ajánlati felhívás közzétételétõl számított negyven napnál rövidebb idõtartamban.<br>
A Döntõbizottság megállapította, hogy az ajánlattevõk által egységesen értelmezett ajánlattételi határidõ a <a href="http://net.jogtar.hu/jr/getdoc.cgi?docid=99500040.tv#47">Kbt. 47. § </a>(1) bekezdésének megfelelt, azaz az ajánlati felhívás közzétételétõl számított 40 napnál nem rövidebb idõtartamban került meghatározásra.<br>
A <a href="http://net.jogtar.hu/jr/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A kérelmezõ az érdeksérelmét, illetve a jogsérelmét arra alapította, hogy az ajánlatát a teljesítési határidõt illetõen módosítani kívánta.<br>
A Döntõbizottság megállapította, hogy az ajánlatkérõ az ajánlati felhívásban a <a href="http://net.jogtar.hu/jr/getdoc.cgi?docid=99500040.tv#34">Kbt. 34. § </a>(1) bekezdés a) pontja szerint a legalacsonyabb összegû ellenszolgáltatás bírálati szempontot adta meg, ehhez képest a kérelmezõt semmiféle érdeksérelem e körben nem érhette, mivel az ajánlatkérõ nem az összességében legelõnyösebb ajánlat bírálati szempontot határozta meg az ajánlati felhívásban, melyben esetlegesen, mint bírálati részszempont szerepelhetett volna a teljesítési határidõ.<br>
A Döntõbizottság megjegyzi, hogy a kérelmezõ ajánlatában az ajánlati felhívás és a dokumentációban rögzített feltételek elfogadására vonatkozó nyilatkozata 2003. február 17-én kelt, valamint az ajánlatában szereplõ egyéb nyilatkozatok többsége is e napon kelt.<br>
A fenti indokok alapján a Döntõbizottság a <a href="http://net.jogtar.hu/jr/getdoc.cgi?docid=99500040.tv#76">Kbt. 76. § </a>(1) bekezdés c) pontjában foglalt jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2002. április 10.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>