<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7506)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.399/9/2003.<br>
<br>
Tárgy: a KRAVTEX Kft. kérelmezõ jogorvoslati kérelme a Pannon Volán Autóbusz-közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KRAVTEX Kft. (9022 Gyõr, Liszt Ferenc u. 7., képviseli: dr. Krankovics Jelena ügyvéd, 1026 Budapest, Gábor Áron u. 16., a továbbiakban: kérelmezõ) kérelmének, melyet a Pannon Volán Autóbusz-közlekedési Rt. (7633 Pécs, Siklósi út 1., képviseli: dr. Kapitány István ügyvéd, 7622 Pécs, Siklósi út 1., továbbiakban: ajánlatkérõ) "helyközi tömegközlekedésre alkalmas 5 db elõvárosi szóló, új, magyar típusbizonyítvánnyal (beleértve a típusbizonyítvány kiterjesztését) is rendelkezõ autóbusz beszerzése" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel, a Kbt. 53. § (2) bekezdését és a Kbt. 59. § (1) bekezdését, ezért az ajánlatkérõvel szemben 3 000 000 Ft, azaz hárommillió forint bírságot szab ki, egyebekben a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2003. július 4-én tájékoztatta a Döntõbizottság elnökét a fenti tárgyú hirdetmény közzététele nélküli tárgyalásos eljárás megindításáról. Az eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozva jelölte meg. Egyidejûleg az ajánlati felhívást az IKARUSBUS Rt., a MAN Kamion és Buszkereskedelmi Kft., az MB-Autó Magyarország Kft., a NABI Rt. és a kérelmezõ részére megküldte.<br>
Ajánlatkérõ az ajánlati felhívás 2. pontjában a választott eljárást, a 3. a) pontjában a beszerzés tárgyát és mennyiségét határozta meg. A részajánlattétel és a többváltozatú ajánlattétel nem volt megengedett.<br>
A teljesítés határideje, vagy a szerzõdés idõtartama 2003. december 31.<br>
Ajánlatkérõ a 9. pontban elõírta a pénzügyi ellenszolgáltatás feltételei között a szerzõdésszerû teljesítésnek az autóbuszok üzem- és forgalomképes állapotban történõ átadását, valamint azok okmányainak átadását.<br>
Az ajánlatkérõ a 11. b) pontban elõírta az ajánlattevõnek a szerzõdés teljesítésére alkalmatlanná minõsítésének szempontjai között a mûszaki alkalmasság körében, hogy alkalmatlan a szerzõdés teljesítésére az az ajánlattevõ, akinek az elõzõ 3 év alatt egyáltalán nem volt olyan jelentõs szállítása, amikor egy megrendelés alapján legalább 5 db - az ajánlattal megegyezõ fõegységekkel szerelt - autóbuszt szállított volna le.<br>
Az ajánlatkérõ a felhívás 13. pontjában az ajánlatok elbírálásának szempontjaként az összességében legelõnyösebb ajánlat bírálati szempontot jelölte meg a bírálati részszempontokkal és súlyszámokkal. Az értékelés során adható pontszám 1-10-ig terjed és a bírálati módszer a felülrõl történõ arányosítás volt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlási lehetõséget az ajánlatkérõ biztosította a tárgyalás befejezéséig.<br>
Ajánlatkérõ dokumentációt is rendelkezésre bocsátott, mely tartalmazta a mûszaki követelményeket (kötelezõen teljesítendõ) és mûszaki paramétereket (gyártó által megadandó), alkatrészlistát, szállítási szerzõdés tervezetét, valamint a csatolandó iratokat és nyilatkozatokat.<br>
A meghívott ajánlattevõk ajánlataikat a 2003. július 18-i ajánlattételi határidõig benyújtották. Az ajánlatok bontását követõen az ajánlatkérõ tárgyalást kezdett. Az ajánlatkérõ a tárgyalások kezdetén közölte, hogy az ajánlati felhívásban megjelölt mûszaki, pénzügyi, gazdasági feltételrendszert alapvetõen nem kívánja megváltoztatni. Ajánlatkérõ a tárgyalás késõbbi szakaszában úgy nyilatkozott, hogy az utastér belmagasságára vonatkozó minimális belmagasságot, azaz a 2000 mm-es követelményt a továbbiakban a hátsó ajtóig megadott belmagasság tekintetében kívánja figyelembe venni.<br>
Az ajánlatkérõ az ajánlatok bontását követõen tárgyalást kezdett az ajánlattevõkkel, amely alkalmával kihirdette, hogy kérelmezõt, az IKARUSBUS Rt.-t és az MB-Autó Kft.-t kizárja az eljárásból alkalmatlanság és érvénytelenség okából, azonban döntését felülvizsgálva a kérelmezõnek aznap 16 óráig biztosított hiánypótlást a motor teljesítménye, a fékrendszer és a kipörgésgátló vonatkozásában, valamint felhívta a szállítási referenciák becsatolására.<br>
A kérelmezõ és az ajánlatkérõ között a mûszaki paraméterek vonatkozásában vita alakult ki, majd ezt követõen a kérelmezõ nyilatkozott, hogy a módosított ajánlatban szereplõ futómûvel 5 db-ot nem szállított egy megrendelõnek az elmúlt 3 évben. Ezt követõen ajánlatkérõ közölte, hogy a futómû okán kizárja a kérelmezõt a további eljárásból, majd a MAN Kft.-vel és a NABI Rt.-vel folytatta az eljárást.<br>
Az eredményhirdetés során ajánlatkérõ a NABI Rt.-t hirdette ki nyertesnek, a második legjobb ajánlattevõnek a MAN Kft.-t.<br>
Az ajánlatkérõ a 2003. július 24-én kelt értesítésében és az összegzés szerint a KRAVTEX Kereskedelmi Kft.-t az eljárásból kizárta, mivel az nem felelt meg az ajánlati felhívás 11. b) pontjában meghatározott referenciával kapcsolatos alkalmassági elõírásnak a módosított ajánlatában szereplõ buszra, továbbá a szükséges legminimálisabb dokumentációt, illetve igazolásokat nem csatolta a módosított ajánlatára vonatkozóan.<br>
A KRAVTEX Kereskedelmi Kft. jogorvoslati kérelmet terjesztett elõ, melyben kérte a kérelmezõt alkalmatlanná minõsítõ és eljárásból való kizáró döntés megsemmisítését, ideiglenes intézkedésként a szerzõdéskötés megtiltását, valamint az ajánlatkérõ költségekben történõ marasztalását.<br>
Kérelme indokaként elõadta, hogy álláspontja szerint az ajánlatkérõ jogsértõen járt el a tárgyalások során, ugyanis a tárgyalások megkezdésekor megtett nyilatkozata ellenére az ajánlati felhíváshoz képest megváltoztatott mûszaki feltételrendszert határozott meg.<br>
A kérelmezõ ajánlata az eredeti mûszaki feltételek szerint megfelelt az utastér belmagasságára vonatkozó feltételnek. Az ajánlatkérõ azonban a tárgyalások során közölte, hogy az utastér belmagasságra vonatkozó minimális 2000 mm-es értéket csak a hátsó ajtóig megadott belmagasság tekintetében kívánja figyelembe venni. A többi ajánlattevõ ajánlata a belmagasságra vonatkozó minimális értékre vonatkozóan csak a megváltoztatott mûszaki feltételeknek felelt meg, az eredeti mûszaki feltételeknek a minimális belmagasság tekintetében nem.<br>
Kérelmezõ álláspontja szerint jogsértõ továbbá az ajánlatkérõ eljárása az ajánlati felhívás 11. b) pontjában leírt szerzõdés teljesítésére alkalmatlanná nyilvánítási feltétel tekintetében a referenciára vonatkozóan (elõzõ három év folyamán olyan jelentõs szállítás, amikor egy megrendelés alapján legalább 5 db - az ajánlattal megegyezõ fõegységekkel felszerelt - autóbuszt szállított), mivel a NABI Rt. tekintetében e feltételt nem alkalmazta ajánlatkérõ és így nevezett céget nyertesnek hirdették ki annak ellenére, hogy az ajánlott autóbuszból megrendelésre még egyáltalán nem szállított. Továbbá a NABI Rt. által ajánlott busz nem felel meg a 3. a) pontban írt feltételnek, mivel tudomása szerint nem rendelkezik magyar típusbizonyítvánnyal.<br>
Az ajánlatkérõ fenti eljárásával a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését is megsértette, mivel az ajánlati kötöttségre hivatkozva egyeseket kizárt, míg a többi ajánlattevõ szükségszerû kizárását az ajánlati felhívás feltételei módosításával kiküszöbölte. Az ajánlatkérõnek az eljárást lezáró döntése a Kbt. 59. § (1) bekezdésébe is ütközik, mivel az eljárást lezáró döntésében érvénytelen ajánlatot tevõt hirdetett ki nyertesnek.<br>
A kérelmezõ a tárgyaláson a jogorvoslati kérelmét módosította akként, hogy sérelmezte az ajánlatkérõ reá vonatkozó érvénytelenné nyilvánító döntését és az eljárásból való kizárását. Álláspontja szerint az írásos ajánlata - bár az nem felelt meg a dokumentáció mûszaki követelményeinek - a motorteljesítmény vonatkozásában és arra tekintettel, hogy az elsõ dobfékre vonatkozott, de e busztípusra nézve a referenciával rendelkezett. A tárgyalások során módosított ajánlata már megfelelt az ajánlatkérõ elõírásainak, mind a motor teljesítménye, mind pedig az elsõ tárcsafékre vonatkozóan, erre azonban õ nem, de a 10%-ot el nem érõ alvállalkozója, a csehországi SOR Kft. - mely a licencjogosult - az ajánlati felhívásnak megfelelõ referenciával rendelkezik. Kérte, hogy az ajánlatkérõvel folytatott tárgyalások során késõbb tett és a referencia hiányára vonatkozó jegyzõkönyv szerinti nyilatkozatát akként értelmezze a Döntõbizottság, hogy a nyilatkozat csak saját magára vonatkozott, az alvállalkozójára nem. Elõadta továbbá, hogy a nyertes ajánlattevõ ajánlata érvénytelen volt, mert a mûszaki elõírásoknak a belmagasságot illetõen nem felelt meg, valamint a NABI Rt. nem rendelkezett az ajánlati felhívás szerinti referenciával és a típusbizonyítvánnyal.<br>
A Döntõbizottság az eljárásban ideiglenes intézkedést nem alkalmazott, mert annak törvényi elõfeltételei nem álltak fenn.<br>
Az ajánlatkérõ észrevételében kérte a megalapozatlan kérelem elutasítását és a kérelmezõ költségekben történõ marasztalását. Elõadta, hogy a kérelmezõ nem jelölte meg konkrétan, hogy mivel sértette az eljárása során a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerinti verseny tisztaságára és a nyilvánosságra vonatkozó alapelveket. Állította továbbá, hogy a tárgyalások jegyzõkönyvezése korrekten történt, külön is felhívta a figyelmét az érdekelteknek a hiánypótlás lehetõségére a tárgyalás folyamán 16.00 óráig. Ezen idõpontig a kérelmezõ megnövelt 204 KW teljesítményû motorra, valamint az eredeti ajánlatukhoz képest eltérõ független felfüggesztésû elsõ futómû beépítésére tett módosított nyilatkozatot úgy, hogy az elbíráláshoz szükséges dokumentumokat nem csatolta. A tárgyalási jegyzõkönyvben csak az szerepelt, hogy az ajánlatkérõ alapvetõ változtatást nem eszközöl a feltételrendszert illetõen. A tárgyalások folyamán 2 feltétel tekintetében volt változtatás, az egyik a szállítandó jármûvek belmagasságára vonatkozott, mert külön nem került meghatározásra a peronok, dobogók magassága, az eredeti követelménynek a kérelmezõ sem felelt volna meg, illetve egyik ajánlattevõ sem. A másik változtatása motorteljesítménnyel összefüggõ referenciakövetelmény volt, amikor az ajánlatkérõ állásfoglalása szerint elfogad kisebb teljesítményû, de minden más tekintetben azonos motor fõtípusra vonatkozó referenciát, ha a referenciakövetelménynek egyébként megfelel. Ezt a módosítást a kérelmezõ is elfogadta, mivel több helyen nyilatkoztak, hogy a 20-30 KW teljesítménynöveléstõl függetlenül ugyanarról a motorról van szó.<br>
Az ajánlatkérõ hivatkozott arra, hogy a KRAVTEX Kft. részérõl alvállalkozó nem volt jelen a tárgyaláson és írásbeli nyilatkozat sem állt rendelkezésre alvállalkozó részérõl, sõt kérelmezõ képviselõje nemlegesen nyilatkozott a referenciával kapcsolatban.<br>
A kérelmezõ kizárása a módosított szempontok alapján történt, mely indokokról szóló <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. §-</a>a szerinti tájékoztatás 2003. július 24-én megtörtént a kérelmezõ részére.<br>
Az ajánlatkérõ az eljárás nyertesével, a NABI Autóbuszipari Rt.-vel a szállítási szerzõdést 2003. július 28-án megkötötte. A szerzõdés V/14. pontja szerint a szállító a szerzõdés tárgyát képezõ buszok átadásával egyidejûleg többek között köteles átadni a típusbizonyítványt.<br>
A NABI Rt. mint egyéb érdekelt, valamint az alvállalkozója úgy nyilatkozott, hogy a motor névleges teljesítmény kivételével, de a motor fõtípusával és minden egyéb fõegységgel megegyezõ autóbuszt a meghatározott mennyiségben már szállítottak, illetve alvállalkozói referenciával rendelkeznek. Hivatkozott arra, hogy a Scania Hungária Kft., mint 10% feletti alvállalkozója rendelkezik az elõírt referenciával, illetve a Kapos Volán Rt.-vel kötött szerzõdésre a referencia körében. A típusbizonyítványt a szerzõdés 14. pontja szerint csak a buszok átadásakor kell rendelkezésre bocsátani a megrendelõnek. A jogorvoslati eljárás során tett nyilatkozata szerint az ajánlata 6. számú mellékletében szereplõ és a Kaposvári Tömegközlekedési Rt. referencianyilatkozatában megadott 5 busznak csak a felépítménye azonos az általuk megajánlott típussal, a többi referencia pedig csak az alvázra vonatkozik. Az ajánlatuk 11. számú melléklete szerinti referencianyilatkozatuk nem az ajánlati felhívásnak megfelelõ ténylegesen leszállított buszokra vonatkozott, hanem csak a 2002. évre vonatkozóan megkötött szállítási szerzõdések alapján történõ megrendeléseket tartalmazza.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a kérelmezõ jogorvoslati kérelme a nyertes ajánlattevõ referenciával kapcsolatos alkalmatlansága vonatkozásában megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság megállapította, hogy a nyertes írásbeli ajánlatában a NABI 700SE típusú autóbuszt szerepeltette. Az ajánlatkérõvel folytatott tárgyaláson a megjelölt autóbuszra vonatkozó ajánlatát fenntartotta, csak az árat módosította.<br>
A Döntõbizottság azt is megállapította, hogy a nyertes ajánlatának 6. sz. melléklete összesen 5 db referencialevelet tartalmazott. Ezek közül az egyik a Scania Hungaria Kft. által kiadott, kifejezetten a különbözõ típusú alvázakra vonatkozott. A Kaposvári Tömegközlekedési Rt. igazolt 1 + 4, összesen 5 darabra referenciát, azonban ezek a kérelmezõ által is elismerten olyan Excel típusú autóbuszok, amelyektõl eltér - azaz csak a felépítmény azonos - az ajánlatban megjelölt típus. A Balaton Volán Rt. 1 db Scania Irizar Century, az IBUSZ Travel Rt. 4 db Scania Irizar, a Bakony Volán Rt. pedig darabszám nélkül az üzemeltetésében lévõ "Scania-flotta" minõsítésérõl ad referenciát, illetve igazolást.<br>
A Döntõbizottság vizsgálat tárgyává tette az elõzõ 3 év legjelentõsebb szállításainak ismertetését tartalmazó 11 sz. mellékletben közölt Kapos Volán Rt. 374 M Ft-os értékû szállításának tartalmát és nyilatkoztatta a nyertest. Nyertes a 2003. augusztus 27-i jogorvoslati tárgyaláson elõadta, hogy ezen az értéken 10 db autóbusz szerzõdése került rögzítésre, a tényleges szállítás még nem történt meg.<br>
A Döntõbizottság álláspontja szerint egyértelmû, hogy az ajánlati felhívás 11. b) pontja szerinti referenciakövetelmény 5 db autóbusz tényleges leszállítására vonatkozott.<br>
A fentiek alapján a Döntõbizottság megállapította, hogy nyertes ajánlata nem teljesítette a referenciára vonatkozó alkalmassági kritériumot.<br>
Az ajánlatkérõ jogsértõ döntést hozott, amikor nem állapította meg a nyertes ajánlattevõ szerzõdés teljesítésére való alkalmatlanságát a mûszaki alkalmasság körében elõírt referencia vonatkozásában. Az ajánlati felhívással ellentétes nem megfelelõ referencianyilatkozat miatt az ajánlatkérõnek a nyertes ajánlattevõ NABI Rt.-t az eljárás további szakaszából ki kellett volna zárnia, amit ajánlatkérõ elmulasztott. Az ajánlatkérõ ugyanakkor szintén jogsértõ módon a NABI Rt.-t az alkalmatlanság megállapításának jogkövetkezményét figyelmen kívül hagyva az eljárás nyertesének hirdette ki.<br>
A Döntõbizottság a kérelmezõnek a saját referenciájával kapcsolatos kérelmi elemét, valamint a nyertes ajánlattevõ ajánlatának a mûszaki elõírásokkal és a típusbizonyítvánnyal kapcsolatos érvénytelensége megállapítására irányuló kérelmi elemét megalapozatlannak tartotta az alábbiak szerint.<br>
A kérelmezõ tárgyaláson tett nyilatkozatában nem vitatta, hogy írásbeli ajánlata a motor teljesítménye és az elsõ futómû fékrendszere tekintetében nem felelt meg az ajánlati felhívás, illetve a dokumentáció mûszaki követelményeire vonatkozó elõírásainak. Mivel ajánlata e körben érvénytelen volt, az ajánlatkérõ az ajánlott autóbusztípusra vonatkozó referenciáját sem vehette figyelembe.<br>
A Döntõbizottság megállapította, hogy a kérelmezõ a tárgyalások során úgy módosította ajánlatát, hogy az már megfelelt a mûszaki követelmények szerinti motorteljesítmény, valamint a tárcsafékre vonatkozó követelményeknek, azonban a tárgyalások során a módosított ajánlata szerinti referencia meglétére vonatkozóan nemleges választ adott ajánlatkérõ kérdésére, illetve a hiánypótlási határidõben a referenciára vonatkozóan nem nyújtott be nyilatkozatot. Ezt a tényt az ajánlatkérõvel folytatott 2003. július 18-i tárgyalásokról szóló tárgyalási jegyzõkönyv is bizonyítja (jegyzõkönyv 6. oldal 4. bekezdés).<br>
A Döntõbizottság nem tudta figyelembe venni a kérelmezõ hivatkozását a tárgyalási jegyzõkönyv 5. oldalán tett és az alvállalkozójaként megjelölt SOR Kft. tekintetében, mivel az csak a motorteljesítmény tekintetében módosított ajánlatukra, nem pedig az összes többi módosított ajánlati feltételt tartalmazó ajánlatukra vonatkozott.<br>
A Döntõbizottság megjegyzi, hogy a kérelmezõ jogorvoslati kérelmében elismerte, hogy a referenciafeltétellel kapcsolatban a tárgyalások során nemleges nyilatkozatot adott azzal, hogy egyébként ajánlata megfelelt az ajánlatkérõ által meghatározott feltételeknek.<br>
A Döntõbizottság vizsgálta a kérelmezõ jogorvoslati kérelmének azon kérelmi elemeit is, melyek a nyertes ajánlat belmagasságra vonatkozó mûszaki követelményének való megfelelõségével, illetve a referenciával foglalkozott.<br>
A Döntõbizottság megállapította, hogy a nyertes ajánlata - hasonlóan a kérelmezõ módosított ajánlatához - megfelelt az elõírt, illetve a tárgyalások során módosított ajánlatkérõi elõírásoknak.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását.<br>
A Döntõbizottság álláspontja szerint a kérelmezõnek azon hivatkozása nem helytálló, hogy a tárgyalások kezdetén tett ajánlatkérõi nyilatkozat - az ajánlati felhívás mûszaki, pénzügyi és gazdasági feltételrendszerének alapvetõ változtatásának kizárására - nem tette lehetõvé a tárgyalások során a mûszaki feltételek módosítását. A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint, mely az ajánlati kötöttség általános szabályától eltérést enged, megengedett az, hogy a tárgyalások során az ajánlati felhívás, illetve a dokumentáció feltételei változzanak. A kérelmezõ is több vonatkozásban módosíthatta ajánlatát a mûszaki követelmények közül a motor teljesítménye, valamint az elsõ fékrendszer és a kipörgésgátló tekintetében, amellyel élt is.<br>
Az ajánlatkérõ a verseny tisztaságát, illetve az esélyegyenlõség a Kb. 24. § (1) és (2) bekezdés szerinti alapelveit figyelembe véve módosíthatta az utastér belmagasságára vonatkozó minimális belmagasságra vonatkozó elõírását a dokumentációtól eltérõen.<br>
Mivel egyik ajánlattevõ ajánlata sem felelt volna meg a belmagasságra vonatkozó követelménynek, az ajánlatkérõ figyelembe véve a dobogómagasságot is jogszerûen módosíthatta e vonatkozásban a mûszaki követelményét, nem sértette ezzel az eljárásával a Kbt. alapelveit.<br>
A nyertes ajánlata a módosított ajánlatkérõi elõírásnak - nevezetesen, hogy a minimálisan 2000 mm-es utastér belmagasságot a hátsó ajtóig kívánja meg - pedig megfelelt.<br>
A Döntõbizottság szintén nem fogadta el a kérelmezõ hivatkozását arra, hogy az ajánlati felhívás 3. a) pontjában foglalt a beszerzés tárgyára és mennyiségére vonatkozó elõírást figyelembe véve a magyar típusbizonyítványt már az ajánlattételi határidõben a nyertes ajánlattevõnek át kellett volna adni. Az ajánlati felhívás 3. a) pontja csak a típusbizonyítvány megjelölését tartalmazza, annak szolgáltatásának esedékességét az ajánlatkérõ által megadott dokumentáció részét képezõ szállítási szerzõdés 14. pontja szabályozza. A szállítási szerzõdés 14. pontja szerint a szállító a szerzõdés tárgyát képezõ autóbuszok átadásával egyidejûleg köteles a típusbizonyítványt a megrendelõ rendelkezésére bocsátani az autóbuszok forgalomba helyezéséhez szükséges egyéb okmányokkal együtt.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdésének elsõ fordulata szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. Az ajánlatkérõ jogszerûen járt el a tekintetben, hogy a részletes szerzõdési feltételeket tartalmazó dokumentáció alapján a típusbizonyítvány átadását nem követelte meg az ajánlattételi határidõre.<br>
A hatályos költségvetési törvény (2002. évi LXII. törvény) 55. § (2) bekezdés alapján a bírság minimális összege 1 000 000 Ft, természetes személlyel szemben pedig 100 000 Ft.<br>
A bírság összegének megállapításakor a Döntõbizottság figyelembe vette, hogy az ajánlatkérõ a szerzõdés megkötésére tekintettel nem reparálható jogsértést követett el, annak súlyát, hogy a szerzõdés teljesítésére a referencia nem megfelelõ volta miatt alkalmatlan ajánlattevõt hirdetett ki nyertesnek, valamint a beszerzés 187 M Ft-os értékét is. Az ügy összes körülményét figyelembe véve a rendelkezõ részben meghatározott mértékû bírságot tartotta a Döntõbizottság indokoltnak, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdését.<br>
A Döntõbizottság arra tekintettel, hogy az ajánlatkérõ részérõl testületi döntés történt az eljárást lezáró döntést illetõen, ezért a személyes felelõsség megállapítását nem tartotta indokoltnak.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerint biztosított jogkörében eljárva a kérelem megalapozott része vonatkozásában a Kbt. 88. § (1) bekezdés d) pontja szerinti jogkövetkezményt alkalmazta, bírságot szabott ki a Kbt. 88. § (1) bekezdés f) pontja alapján, míg a kérelem megalapozatlan részét a Kbt. 88. § (1) bekezdés a) pontja alapján elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. szeptember 4.<br>
<br>
Dr. Csanádi Péter s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>