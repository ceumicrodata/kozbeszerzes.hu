<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7284)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.368/20/2003.<br>
<br>
Tárgy: az Ex-Solar Kft. kérelmezõ kérelme a Balaton-felvidéki Nemzeti Park Igazgatósága ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Ex-Solar Kft. (1051 Budapest, József Attila u. 12., továbbiakban: kérelmezõ) jogorvoslati kérelmét, melyet a Balaton-felvidéki Nemzeti Park Igazgatósága (8200 Veszprém, Vár u. 31., nevében eljár: Veszprémi Beruházási, Vállalkozási és Befektetési Rt., 8200 Veszprém, Radnóti tér 2/A., a továbbiakban: ajánlatkérõ) "Kápolnapuszta, bivalyrezervátum ökológiai bemutatóhely fejlesztése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg:<br>
Ajánlatkérõ 2003. május 21. napján a Közbeszerzési Értesítõ (K. É.) 21. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.<br>
A felhívás 3. a) pontjában ajánlatkérõ a beszerzés tárgya és mennyisége körében 4 részfeladatot határozott meg. Elsõ részfeladatként került meghatározásra a kutató és bemutató célt szolgáló, áthelyezésre alkalmas 3 km-es hatósugarú, élõvilág-megfigyelõ kamerarendszer tervezése, kiépítése 3 db kamerával (1 rendszer) és idõjárásálló pénzbedobós távcsövek beszerzése (2 db).<br>
Ajánlatkérõ a felhívás 3. c) pontjában lehetõvé tette a 3. a) pontban részletezett részfeladatokra történõ részajánlat tételét.<br>
Az ajánlati felhívás 11. a) pontjában ajánlatkérõ meghatározta az ajánlattevõk és a közbeszerzés értékének 10%-át meghaladó mértében igénybe venni kívánt alvállalkozók alkalmasságának igazolására kért adatokat és tényeket, míg a felhívás 11. b) pontjában közölte az ajánlattevõk alkalmatlanná minõsítésének a szempontjait.<br>
A felhívás 11. b) pont 1. francia bekezdésében ajánlatkérõ alkalmatlanná minõsítési okként jelölte meg, ha az ajánlattevõ pénzügyi-gazdasági helyzete nem megfelelõ (fizetési kötelezettségeinek nem tesz eleget, az utóbbi 3 évben gazdálkodása két egymást követõ évben veszteséges volt, az elõzõ 2 év forgalma nem éri el az ajánlati ár nettó összegét). Ugyancsak alkalmatlanná minõsítési okként került megfogalmazásra az 1. részfeladat esetében, ha nem rendelkezik az elmúlt 3 évben legalább 3 db, bruttó 5 millió Ft bekerülési költséget meghaladó kamararendszer - kiépítési referenciával.<br>
Ajánlatkérõ a felhívás 13. pontjában rögzítette, hogy az összességében legelõnyösebb ajánlat szempontja szerint fog bírálni, az értékeléshez szükséges szempontokat, súlyszámokat, az értékelési pontszámokat, és annak módszerét meghatározta.<br>
A felhívás 16. "Egyéb információk" 2. pontjának 5 francia bekezdésében közölte, hogy a hiánypótlás lehetõségét kizárja, míg a 6. francia bekezdésében meghatározta, hogy egy alkalommal konzultációt szervez ajánlattevõk részére, melynek idõpontja a felhívás közzétételét követõ elsõ naptól számított 20. nap utáni elsõ munkanap 10.00 óra, helye pedig Zalakomár-Kápolna puszta bivalyrezervátum.<br>
Ajánlatkérõ dokumentációt is bocsátott az ajánlattevõk rendelkezésére.<br>
A dokumentáció 4. "Részletes kiírás" fejezet 4.7.2. pontjában ajánlatkérõ elõírta, hogy a tartalomjegyzéket a 4.6. pont szerint kell elkészíteni, minden pontnál oldalszám megjelölésével.<br>
A dokumentáció 4. "Részletes kiírás" fejezet 4.7. pontjában a tartalomjegyzékben megadott pontok formai és tartalmi követelményeit határozta meg ajánlatkérõ, ezen pontban rendelkezett a szerzõdéstervezet formai és tartalmi kellékeirõl (4.7.21. pont).<br>
Ajánlatkérõ elõírta, hogy a szerzõdéstervezetben a kötbér tekintetében az Ajánlatkérõ által elõírt mérték vállalása érvényességi feltétel. Ajánlatkérõ meghatározta a késedelmi kötbér minimális és maximális mértékét Ft/napban, valamint a meghiúsulási kötbér mértékét. Ajánlatkérõ a jótállás idõ vállalás maximális értékét is meghatározta.<br>
Ajánlatkérõ e körben meghatározta továbbá, hogy a vállalkozói díj 5%-a - tételes elszámolású - tartalékkeretet képez.<br>
Ajánlatkérõ rögzítette továbbá, hogy a pótmunkát, a kiírási dokumentációban nem szereplõ és az ajánlatadás során elõzetesen elõre nem látható, mûszaki szükségességbõl elõálló munkaként, Vállalkozó a tartalékkeret terhére csak a megrendelõ elõzetes hozzájárulásával végezhet.<br>
A szerzõdéstervezet tartalmának meghatározása körében ajánlatkérõ rögzítette, hogy a bruttó vállalási ár 3%-a az éves utó-felülvizsgálat idõpontjáig visszatartásra kerül.<br>
Meghatározta ajánlatkérõ továbbá azt is, hogy a területen végzett munkák 2003. július 20. után kezdhetõk.<br>
A dokumentáció 4. "Részletes kiírás" fejezet 4.7.24. pontjában rögzítette ajánlatkérõ az egyes eljárási cselekmények határidejét is az alábbiak szerint:<br>
- helyszíni konzultáció: 2003. június 11-én 10.00 óra, a helyszíni konzultáción írásban feltett kérdéseket fogad el ajánlatkérõ,<br>
- ajánlatok beadása : 2003. július 1-jén 10.00 óra,<br>
- eredményhirdetés: 2003. június 14-én 10.00 óra,<br>
- szerzõdéskötés: 2003. június 23-án 10.00 óra.<br>
Az ajánlati dokumentáció tartalmazta az egyes részfeladatok mûszaki leírását is. Az 1. részfeladat körében a dokumentáció meghatározta a megfigyelõrendszernek a célját, továbbá azt, hogy a rendszer milyen elemekbõl épüljön fel, valamint hogy ennek kialakításához milyen eszközök felhasználását kéri. Az 1. részfeladat körében a feladata az volt ajánlattevõknek, hogy az élõvilág-megfigyelõ kamerarendszer mûszaki tervét készítsék el, szerezzék be a szükséges eszközöket, valamint a rendszer kivitelezését is végezzék el.<br>
Ajánlatkérõ 2003. június 11. napján helyszíni konzultációt is tartott. Az ajánlattevõk - köztük kérelmezõ is - írásban átadta az elsõ részfeladatra vonatkozó kérdéseit. A konzultáción a kérelmezõ személyesen is jelen volt. Ajánlatkérõ a konzultációról felvett jegyzõkönyvet megküldte az ajánlattevõk részére.<br>
Ajánlatkérõ a konzultáción tájékoztatta az ajánlatevõket arról, hogy további kérdéseiket írásban tehetik fel 2003. június 20. napjáig.<br>
Az ajánlattételi határidõre, 2003. július 1. napjára az 1. részfeladat a kérelmezõ és a KIVSZER Kft. nyújtott be ajánlatot.<br>
Ajánlatkérõ az ajánlatokat elbírálta, majd 2003. július 14. napján kihirdette nyilvánosan az eljárás eredményét.<br>
Ajánlatkérõ döntése értelmében az 1. részfeladat tekintetében az eljárás nyertese a KIVSZER Kft. lett, a kérelmezõ ajánlatát egyrészt érvénytelennek, másrészt a szerzõdés teljesítésére alkalmatlannak is minõsítette ajánlatkérõ. A kérelmezõ ajánlata érvénytelenségének és alkalmatlanságának indokai az alábbiak volt. A kérelmezõ a szerzõdés teljesítésére alkalmatlan, mivel nem teljesítette a felhívás 11. b) pont azon elõírását, hogy az elõzõ két év forgalma nem éri el az ajánlati ár nettó összegét. A kérelmezõ ajánlata ezen túl érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mivel a szerzõdéstervezetben nem szerepeltette a vállalt késedelmi kötbér mértékét, a pénzügyi visszatartást, a befejezési határidõt 2003. augusztus 20. (az elõírt kezdési határidõ) elõtti határidõvel adta meg, a szerzõdéstervezet nincs cégszerûen aláírva, továbbá az ajánlati árban az 5% tartalékkeret nem került beépítésre, valamint az ajánlatban nem csatolt nyilatkozatot az alvállalkozókra vonatkozóan.<br>
Kérelmezõ 2003. július 17. napján (személyesen beadva) terjesztette elõ jogorvoslati kérelmét a Döntõbizottságnál.<br>
Kérelmében elõadta, hogy ajánlatkérõ pályázati felhívása nem valós adatot tartalmazott, a feladat nem volt kellõen definiált, a felhívás ellentmondó, teljesíthetetlen feladatot tûz ki. Elõadta, hogy az ajánlatkérõ által biztosított konzultáción írásban feltette a kérdéseit, amelyre késõbb írásban kapott választ. Az adott válaszok azonban félrevezetõek voltak és az 1. részfeladat helyszínét nem is mutatta meg ajánlatkérõ, valamint egyes kérdéseire (pl. EOV-koordináták) nem is kapott megfelelõ választ. A terület természetvédelmi õrei szerint a területen több csértelep is van, ezek közül a legközelebbi is 6 km-re van a videobemutató helyszínétõl. Kérelmezõ álláspontja szerint az eredeti kiírás és a konzultációs anyagban szereplõ feltételek ellentmondásosak, nem lehet tudni, hogy melyik csépteleprõl van szó.<br>
Kérelmezõ kifogásolta továbbá, hogy a jegyzõkönyvben a munkák megkezdésének legkorábbi idõpontjaként 2003. augusztus 20. napja lett megadva, ez az eredeti felhívásban még nem szerepelt.<br>
Kérelmezõ az ajánlatának kizáró indokait sem tartja elfogadhatónak. Egyrészt elõadja, hogy a felhívás 11. b) pont elsõ bekezdésében meghatározott alkalmatlansági feltételt úgy lehet értelmezni, hogy az elõzõ két év forgalmának együttesen kell elérnie a nettó ajánlati ár összegét. Ezen követelményt pedig teljesítette, így ezen kizáró ok rá nem lett volna jogszerûen alkalmazható. A felhívás hivatkozott pontjának értelmezésére vonatkozóan csatolta a Magyar Tudományos Akadémia Nyelvtudományi Intézetének véleményét.<br>
Az ajánlatot érvénytelenné nyilvánító indokokkal kapcsolatban a kérelmezõ elõadta, hogy a szerzõdéstervezet azért nincs aláírva, azért nincs vállalás kötbérre és pénzügyi visszatartásra, mert a kiírás alapján kizárólag semmis szerzõdést lehetne kötni. Az ajánlathoz azért nem csatolt nyilatkozatot az alvállalkozókról, mert a teljesítésbe nem kívánt bevonni alvállalkozót. Elõadta, hogy a dokumentáció 4.7.2. pontja szerint pedig, ha a tartalomjegyzékben szereplõ pontra nincs szükség, úgy azt nem kell szerepeltetni, ezért nem tett nyilatkozatot. A kért 5%-os tartalékkeretre pedig nem tart igényt, ezért nem szerepeltette.<br>
Kifejtette továbbá, hogy a befejezési határidõt azért 2003. augusztus 20. elõtti idõpontban jelölte meg, mivel 2003. augusztus 20-át követõen a pályázati feltételek nem teljesíthetõek objektíven.<br>
Indítványozta, hogy a csértelep helyszíneire és számára vonatkozó állításainak igazolására a Döntõbizottság tanúként hallgassa meg a Nemzeti Park Kis-Balaton körzetének természetvédelmi õrét, Futó Elemért, valamint a korábbi õrt Lelkes Andrást, továbbá állításainak igazolását magnófelvételekkel is bizonyítani kívánta.<br>
Kérelmezõ 2003. július 25-én elõterjesztett beadványában elõadta, hogy álláspontja szerint az 1. részfeladat tekintetében nyertesnek kihirdetett ajánlattevõt a szerzõdés teljesítésére alkalmatlanná kellett volna nyilvánítania ajánlatkérõnek, mivel nem teljesítette a felhívás 11. b) pont második bekezdését. A 2003. augusztus 5-i beadványában kifejtette, hogy a felhívás szerint alkalmassági követelmény volt az utolsó 3 évben évenként 5 millió forint bekerülési értékû kamerarendszer referenciával való rendelkezés, a nyertes pályázó azonban semmilyen kameraépítési referenciával nem rendelkezik. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése kizárja, hogy az ajánlattevõre elõírt követelményt kizárólag az alvállalkozó teljesítse. Kérelmezõ véleménye szerint nem tartotta be ajánlatkérõ az esélyegyenlõség elvét, mikor egyik pályázót vélelmezett okok miatt kizárta, míg másik pályázót nyilvánvaló kizáró ok ellenére nem zárta ki. Ismételten elõadta, hogy a feladat nem került kellõ pontossággal meghatározásra, nem biztosították a helyszín bejárását. Kérelmezõ elõadta továbbá, hogy tudatos félretájékoztatásra került sor, teljesíthetetlen feltételek ellentmondásos, elhallgatott, valamint hamis tények kerültek a felhívásban és a tájékoztatásban közlésre. Beadványa mellékleteként csatolta az általa hivatkozott magnófelvételekrõl készített leírásokat, az ajánlatkérõ 2003. július 21-én kelt levelét is.<br>
Kérte a Döntõbizottságot, hogy állapítsa meg a jogsértés tényét és semmisítse meg a pályázat eredményét, ideiglenes intézkedésként a szerzõdéskötést tiltsa meg.<br>
Ajánlatkérõ nevében a VeszprémBer Rt. lebonyolító terjesztett elõ észrevételeket. Ajánlatkérõ beadványába megerõsítette, hogy a lebonyolító észrevételeivel teljes terjedelmében egyetért.<br>
A lebonyolító észrevételében kérte jogorvoslati kérelme elutasítását egyrészt elkésettség, másrészt megalapozatlanság okán.<br>
Álláspontja szerint a kérelemnek az ajánlati felhívást és dokumentációt kifogásoló kérelmi elemei elkésettek, mivel azok a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott jogvesztõ határidõn túl kerültek elõterjesztésre. A kérelmezõ a dokumentációt 2003. június 4. napján megvásárolta, de a kérelmét csak 2003. július 17-én terjesztette elõ.<br>
A kérelmezõ alkalmatlanságát megállapító döntésüket megalapozottnak tartja, elõadta, hogy a kérelmezõ 2 évi forgalma együttesen sem éri el a vállalási ár nettó összegét. A forgalmi adatoknál a társaság egyik tagjának forgalmát nem tudták figyelembe venni, mint a kérelmezõ árbevételét. A lebonyolító tárgyaláson tett nyilatkozata szerint a forgalmi adatok vizsgálata körében kérelmezõ nettó vállalási árát úgy határozták meg, hogy a megajánlott árat az 5% tartalékkerettel megemelték és ezt vették figyelembe az alkalmassági kritérium vizsgálatánál.<br>
Elõadta továbbá, hogy a kérelmezõ ajánlata több okból is érvénytelennek minõsült, amelyet az összegzés tartalmazott is. A tárgyaláson a lebonyolító képviselõje elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti érvénytelenséget már egyetlenegy felhívástól vagy dokumentációtól való eltérés is megalapozza.<br>
Ajánlatkérõ elõadta, hogy 2003. július 11. napján helyszíni konzultációt tartott, a feltett kérdésekre megadta a választ.<br>
A nyertes alkalmatlanságára irányuló kérelmezõi kifogás lebonyolító megítélése szerint megalapozatlan. A felhívásban nem írtak elõ külön igazolási módot az alvállalkozóra, így a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján az ajánlattevõnek és az alvállalkozónak együttesen kell megfelelnie az alkalmassági kritériumoknak. Ajánlatkérõ kérte a kérelem elutasítását.<br>
A Döntõbizottság megállapította, hogy a kérelmezõ jogorvoslati kérelme egyrészt elkésett, másrészt alaptalan az alábbiak szerint.<br>
A közbeszerzésekrõl szóló 1995. évi XI. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#76">Kbt.) 76. §</a> (1) bekezdése kimondja, hogy a közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdése szerint a bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
A Döntõbizottság a fent hivatkozott hatáskörében eljárva elsõdlegesen a beszerzés tárgyának nem kellõen történõ meghatározását, a felhívás dokumentáció ellentmondásosságára, továbbá a helyszíni bejárás hiányára, nem megfelelõ válaszok megadására, valamint valótlan adatok közlésére vonatkozó kérelmezõi kifogásokat vizsgálta meg.<br>
A beszerzés tárgyának meghatározása és a ajánlat megtételéhez a szükséges információk, adatok megadása ajánlatkérõ joga és kötelezettsége. A beszerzés feltételeinek meghatározása körében fennálló szabadságát a Kbt. egyes rendelkezései szabályozzák. Ajánlatkérõnek tehát a beszerzés tárgyának meghatározásakor, a dokumentáció összeállításakor, a tájékoztatás megadása körében ezen rendelkezéseket kell figyelembe venni és betartani.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése alapján az ajánlati felhívás tartalmát úgy kell meghatároznia, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése alapján, ha ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza. A dokumentáció ajánlattevõk rendelkezésére állását ajánlatevõnek biztosítania kell. A Kbt. 38. § (1) bekezdése alapján ajánlattevõk - a dokumentáción kívül - további tájékoztatást kérhetnek írásban az ajánlattételi határidõ lejárta elõtt legkésõbb 10 nappal az ajánlatkérõtõl az ajánlat elkészítéséhez. A dokumentációval kapcsolatos kiegészítõ tájékoztatást a Kbt. 38. § (2) bekezdése alapján az ajánlattételi határidõ lejárta elõtt legkésõbb hat nappal ajánlatkérõnek meg kell adnia.<br>
Ajánlatkérõ köteles továbbá a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése alapján a közbeszerzés tárgyára vonatkozó részletes mûszak leírást megadni.<br>
A fent hivatkozott jogszabályhelyek mind azt hivatottak elõsegíteni, hogy az ajánlattevõk ajánlatukat el tudják készíteni az ajánlattételi határidõre.<br>
Ezen jogszabályi elõírások azonban nem kizárólag csak ajánlatkérõre rónak kötelezettséget, a közbeszerzési eljárás során az ajánlattevõknek a rájuk vonatkozó rendelkezéseket be kell tartani. Ajánlattevõk tehát a Kbt. szabályainak betartása mellett juthatnak az ajánlattételhez szükséges kiegészítõ információkhoz.<br>
Jelen ügyben ajánlatkérõ az elvégzendõ feladat tekintetében már az ajánlati felhívásban adott rövid ismertetést. A felhívás 3. a) "a beszerzés tárgya és mennyisége" pontjában az egyes részfeladatok szerint röviden ismertette az elvégzendõ munkát.<br>
Az 1. részfeladatnál meghatározta, hogy egy kutató és bemutató célt szolgáló, áthelyezésre alkalmas 3 km-es hatósugarú, élõvilág-megfigyelõ kamerarendszert kell tervezni és kiépíteni 3 kamerával, valamint idõjárásálló pénzbedobós 2 db távcsövet kell beszerezni.<br>
Az ajánlati felhívás mellett ajánlatkérõ dokumentációt is kiadott. A rendelkezésre álló iratok között szerepeltek az átvételi elismervények, amely szerint a dokumentációt a kérelmezõ 2003. június 4. napján átvette.<br>
Már a felhívásban rendelkezett arról ajánlatkérõ, hogy helyszíni konzultációt fog tartani egy alkalommal. Erre 2003. június 11. napján került sor, amelyen a kérelmezõ is jelen volt. A kérelmezõ erre az idõpontra feltette kérdéseit. Ajánlatkérõ a konzultációról felvett jegyzõkönyvet az ajánlattevõk részére 2003. június 17. napján postán megküldte.<br>
A konzultációról készült jegyzõkönyvben a feltett kérdésekre adott ajánlatkérõi válaszok mellett rögzítésre került, hogy kialakításra kerülõ bemutatópontok helyszínei bejárásra kerültek.<br>
A jegyzõkönyv tartalmazta továbbá azt is, hogy ajánlattevõk 2003. június 20. napjáig tehetnek fel még kérdéseket az ajánlataik elkészítéséhez.<br>
A felek nyilatkozatai alapján a kérelmezõ által kifogásolt helyszín, azaz az a hely, ahova a kamerát ki kell helyezni, nem került bejárásra.<br>
Az ajánlattételi határidõ 2003. július 1. napja volt, melyre kérelmezõ is ajánlatot nyújtott be a felhívás, dokumentáció és a kérdésekre adott válaszok alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Amennyiben tehát ajánlattevõ az általa megismert felhívás, részére kiadott dokumentáció és a Kbt. szabályai szerint kapott kiegészítõ tájékoztatás ismeretében úgy ítéli meg, hogy nem áll rendelkezésére megfelelõ adat, leírás az ajánlat megfelelõ elkészítésére, illetve a részére kiadott információk ellentmondásokat tartalmaznak, vagy nem tartalmaznak szükséges adatokat, a Kbt. 79. § (7) bekezdésében foglalt határidõk mellett kezdeményezhet jogorvoslati eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján az eljárást a törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.<br>
Jelen ügyben a kérelmezõ az ajánlatkérõ által indított közbeszerzési eljárásban ajánlattevõként részt vett. A rendelkezésre álló iratok alapján megállapítható, hogy az egyes eljárási cselekményekrõl, így a dokumentáció tartalmáról, a kiegészítõ tájékoztatásról, mely idõpontban szerzett tudomást.<br>
A kérelmezõ a dokumentációt 2003. június 4. napján megvásárolta, részt vett a 2003. június 11-én megtartott konzultáción, az arról készült jegyzõkönyvet - nyilatkozata alapján is - 2003. június 18. napján megkapta. Ezen jegyzõkönyvben a feltett kérdéseire adott válaszokat, illetve annak esetleges hiányát megismerte. Tájékoztatást kapott továbbá arról is, hogy további kérdéseket milyen módon és milyen idõpontig tehet fel.<br>
Kérelmezõ a megadott határidõig írásban kérdést nem intézett ajánlatkérõhöz. Kérelmezõ azt is tudta, hogy a konzultáción az általa megtekinteni kívánt - csértelep - helyszín bejárására nem került sor, valamint a konzultációt követõn további kérdéseket 2003. június 20. napjáig lehet feltenni, ennek ellenére a megadott idõpontig nem érkezett részérõl további kérdés, illetve kérés a helyszín bejárására.<br>
Kérelmezõ 2003. július 1. napján ajánlatát benyújtotta.<br>
A Döntõbizottság álláspontja szerint a fent ismertetett idõpontok azok, amelyek relevanciával bírnak azon körülmény megállapításában, hogy a kérelmezõ mikor szerzett tudomást a jogellenes tartalmú felhívás, dokumentáció és a bejárási lehetõség biztosításának hiányáról.<br>
Kérelmezõnek a fentiek alapján tehát már 2003. június 18. napján tudomása volt arról, hogy milyen tartalmú dokumentáció szerint kell ajánlatot készíteni az 1. részfeladatra, tudott arról is, hogy ajánlatkérõ a kérdéseire milyen választ adott, valamint tudta azt is, hogy további kérdéseket csak 2003. június 20. napjáig tehet fel ajánlatkérõnek. Figyelemmel arra, hogy 2003. június 20. napjáig még merülhetett volna fel kérdés ajánlattevõk részérõl az ajánlati dokumentációra vonatkozóan, amelyre ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(2) bekezdése szerint az ajánlattételi határidõt megelõzõen legkésõbb 6 nappal válaszolnia kell, a tudomásszerzés legkésõbbi idõpontjaként az ajánlattételi határidõt kell és lehet meghatározni. Legkésõbb az ajánlattételi határidõ idõpontjában a kérelmezõ minden kétséget kizáróan tisztában volt vele, hogy a dokumentációban és a kiegészítõ tájékoztatóban közölteken túl további információkat nem kap az 1. részfeladatra, a csértelep bejárását az ajánlatkérõ nem biztosítja.<br>
Az ajánlattételi határidõ 2003. július 1. napján volt, ezen idõponttól számított 15 nap 2003. július 16. napja, kérelmezõ tehát ezen idõpontig terjeszthetett volna elõ jogorvoslati kérelmet. Kérelmezõ a jogorvoslati kérelmét 2003. július 17. napján nyújtotta be személyesen, így a számára nyitva álló az ajánlattételi határidõtõl számított 15 napos szubjektív határidõn túl terjesztette elõ, ezért a kérelme elkésett.<br>
A kérelmezõ által hivatkozott 2003. július 3. idõpontot, mint a tudomásszerzés idõpontját a felhívás és dokumentáció ellentmondásossága körében a Döntõbizottság nem fogadta el. Maga a kérelmezõ hivatkozott rá és csatolta is a lefolytatott beszélgetés szövegét, hogy 2003. június 27. napján már tudott azokról a körülményekrõl, amely tekintetében a tudomásszerzés idõpontját 2003. július 3. napját jelölte meg.<br>
Az elkésettségre tekintettel pedig a Döntõbizottság már nem vizsgálhatta érdemben az ajánlati felhívás, dokumentáció jogszerûségét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni.<br>
Az Áe. 26. §-a alapján a Döntõbizottság a határozathozatalhoz szükséges tényállás tisztázására köteles. Ha ehhez a rendelkezésre álló adatok nem elegendõek, hivatalból vagy kérelemre bizonyítási eljárást folytat le.<br>
A Döntõbizottság a tényállás megállapításához a kérelmezõ által indítványozott tanú meghallgatását nem találta szükségesnek.<br>
A közbeszerzési eljárás során ajánlatkérõ a felhívásban meghatározta, hogy 3 km-es hatósugarú kamerarendszert kér tervezni. Ezzel ellentétes adatközlés a dokumentációban sem történt és a kiegészítõ tájékoztatások során sem hangzott el. Annak a kérdésnek a vizsgálatánál, hogy ajánlatkérõ megfelelõ, ellentmondásmentes, az ajánlat elkészítéséhez minden szükséges információval ellátta az ajánlattevõket, tehát, hogy a felhívás és dokumentáció, valamint kiegészítõ tájékoztatás Kbt. rendelkezéseinek megfelelt-e, nem az bír relevanciával a kérelmezõ által hivatkozott csértelep elhelyezkedése. A Döntõbizottság az elkésettség okán érdemben nem is vizsgálhatta volna a kérelmezõ ezen kérelmi elemét, és már ezen okból sem vált szükségessé az indítványozott tanúmeghallgatás.<br>
A fenti indokok alapján a Döntõbizottság a kérelmezõ azon kérelmi elemeit, amely a felhívás és dokumentáció, a kiegészítõ tájékoztatás és a helyszín megtekintésének elmulasztása vonatkozott, elkésettség miatt elutasította.<br>
Ezt követõen a Döntõbizottság megvizsgálta ajánlatkérõnek a kérelmezõ ajánlata érvénytelensége és alkalmatlansága körében meghozott döntésének jogszerûségét.<br>
Ajánlatkérõ a kérelmezõ ajánlatát több okból is érvénytelennek találta, ezért megállapította, hogy a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A Döntõbizottság az egyes érvénytelenségi okokat megvizsgálta és az alábbiakat állapította meg.<br>
Ajánlatkérõ a dokumentáció 4. "Részletes kiírás" 4.7.21. pontjában a szerzõdéstervezetre vonatkozó elvárásait fogalmazta meg. Ezen pont körében elõírta, hogy ajánlattevõ késedelmi kötbért, meghiúsulási kötbért, jótállási idõt vállaljon. Elõírta továbbá, hogy a vállalkozói díj tartalmazzon 5% tartalékkeretet és tartalmazzon a bruttó vállalási ár 3%-a mértékû visszatartást az utó-felülvizsgálat idõpontjáig. Ajánlatkérõ rendelkezett arról is, hogy a területen a munkák 2003. augusztus 20. után kezdhetõek meg.<br>
A kérelmezõ ajánlata - kérelmezõ által sem vitatottan - nem tartalmazott vállalást a késedelmi kötbérre és a pénzügyi visszatartásra vonatkozóan, valamint a teljesítés idõpontjaként 2003. július 23. került megjelölésre, annak ellenére, hogy a munkák megkezdésének legkorábbi idõpontjaként az ajánlati dokumentációban 2003. augusztus 20. napja került meghatározásra.<br>
A fent meghatározottak szerint a kérelmezõ ajánlata nem felelt meg a dokumentáció 4. "Részletes kiírás" 4.7.21. pontjában a szerzõdéstervezet tartalmára vonatkozó elõírásait, ezen okból pedig ajánlatkérõ jogszerûen alkalmazta a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára alapítottan érvénytelenséget.<br>
Ajánlatkérõ érvénytelenségi okként jelölte meg továbbá, hogy a kérelmezõ ajánlati árát az 5%-os tartalékkeret beépítése nélkül adta meg.<br>
A kérelmezõ ajánlatában szereplõ ajánlati ár nem tartalmazta az 5%-os tartalékkeretet, kizárólag csak a fõösszesítõben kerül szerepeltetésre, de itt sem építi be a kérelmezõ az ajánlati árában.<br>
Kérelmezõ ajánlata így nem felelt meg a dokumentációban elõírt azon feltételnek sem, mely szerint az ajánlati árnak 5% tartalékkeretet kell tartalmaznia.<br>
Nem fogadható el a kérelmezõnek azon hivatkozása, hogy a tartalékkeretre nem tart igényt. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján egyértelmû, hogy az ajánlattevõk alapvetõ kötelezettsége ajánlatukat a felhívás és dokumentáció feltételei alapján elkészíteni, ajánlattevõk nem változtathatnak - a felhívás és dokumentáció külön felhatalmazása nélkül - az ajánlatkérõ által megfogalmazott követelményeken. Az ajánlatnak a felhívástól és dokumentációtól való meg nem engedett eltéréseinek következménye a közbeszerzési eljárásban az ajánlatnak a Kbt. 52. § (2) bekezdés d) pontja alapján történõ érvénytelenné nyilvánítása.<br>
Ajánlatkérõ tehát jogszerûen jelölte meg a tartalékkeretet nem tartalmazó ajánlati árat érvénytelenségi okként és ezen ok szintén megalapozta a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerinti érvénytelenség kimondását.<br>
Ajánlatkérõ további két indokot is megjelölt az érvénytelenségi okok között, egyik a szerzõdéstervezet aláírásának hiánya, másik az alvállalkozókra vonatkozó nyilatkozat hiánya.<br>
A fenti két ok közül a szerzõdéstervezet aláírásának hiánya a Döntõbizottság megítélése szerint a Kbt 52. § (2) bekezdés d) pontja alapján fennálló érvénytelenségi ok az alábbiak szerint.<br>
Ajánlatkérõ a felhívás 16. pont 6. francia bekezdésében többek között elõírta, hogy az ajánlatokat cégszerûen alá kell írni. Ezt az elõírást még annak tudatában is teljesíteni kellett, hogy a szerzõdésnek még nem a véglegesített formájáról, hanem tervezetérõl van szó az ajánlattétel során.<br>
A szerzõdéstervezet tartalmazta a feladat ellátására vonatkozó szerzõdési feltételek vállalására vonatkozó ajánlattevõi ajánlatot, így azt kérelmezõnek aláírásával kellett volna ellátnia a felhívás 16. pont 6. francia bekezdése szerint. A szerzõdéstervezet aláírásának elmulasztásával a kérelmezõ ajánlata nem elégítette ki a felhívásban elõírtakat, így ezen hiányosság is megalapozta a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára történõ hivatkozását ajánlatkérõnek.<br>
Az alvállalkozókra vonatkozó nyilatkozat hiánya azonban a Döntõbizottság álláspontja szerint a felhívás és dokumentáció rendelkezései alapján nem jelent érvénytelenségi okot.<br>
A dokumentáció 4.6. pontja tartalmazta az ajánlat tartalomjegyzékét, amely szerint kellett összeállítani ajánlattevõknek az ajánlatukat. A tartalomjegyzék 16. pontja volt a nyilatkozat az alvállalkozókról.<br>
A dokumentáció 4.7. "A tartalomjegyzékben megadott pontok formai és tartalmi követelményei" között a 4.7.2. pontban meghatározta, hogy amennyiben valamelyik tartalomjegyzékben szereplõ pontra nincs szükség, úgy azt nem kell szerepeltetni (pl. Központi Nukleáris Alappal szembeni fizetési kötelezettség igazolása).<br>
A dokumentáció 4.7.16. pontja rögzítette, hogy a nyilatkozatot a dokumentációban kiadott 9. sz. melléklet kitöltésével kell benyújtani.<br>
A dokumentáció 9. számú melléklete szerint meg kellett jelölni a 10%-ot meghaladóan igénybe venni kívánt alvállalkozókat.<br>
A fenti rendelkezések alapján tehát amennyiben valamely ajánlattevõ nem von be alvállalkozót, úgy a 9. sz. melléklet csatolására nincs szükség, azt nem kell szerepeltetni az ajánlatban. Ajánlatkérõ nem írta elõ, hogy nemleges nyilatkozat is kell az alvállalkozókra vonatkozóan.<br>
A kérelmezõ nem kívánt alvállalkozót 10%-ot meghaladóan igénybe venni, ezért a 9. sz. mellékletet a dokumentáció elõírása szerint jogszerûen nem szerepeltette, így ezen hiány érvénytelenségi okot nem eredményez.<br>
Tekintettel azonban arra, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az érvénytelenség megállapítását már egyetlenegy, a felhívástól, illetve a dokumentációtól történõ eltérés is megalapozza, a kérelmezõ ajánlata pedig több ajánlatkérõ által megjelölt okból eltért a dokumentáció, felhívás feltételeitõl, így ajánlatkérõ döntése a kérelmezõ ajánlatának érvénytelenné nyilvánításáról jogszerû és megalapozott volt.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett.<br>
Ajánlatkérõ ezt követõen az érvénytelenek nyilvánított ajánlatot szükségtelenül tovább vizsgálta már az alkalmasság körében, ugyanis az érvénytelen ajánlat már nem vehet részt az eljárás további szakaszában. Az alkalmasság vizsgálata pedig az érvényes ajánlatok megállapítását követõ eljárási cselekmény volt a jelen eljárásban.<br>
Ajánlatkérõ megállapította azonban, hogy a kérelmezõ elõzõ kétévi forgalma meg éri el az ajánlati ár nettó értékét.<br>
A kérelmezõ ajánlatában csatolt mérlegek és nyilatkozat alapján a társaság elõzõ kétévi (2001 évi és 2002 évi) forgalma összesen 11 360 000 Ft volt, míg a nettó ajánlati ára 13 612 500 Ft. Ajánlatkérõ megállapítása tehát helytálló volt a forgalomra vonatkozóan is. Helyesen hivatkozott arra, hogy az ajánlatban megjelölt, a kérelmezõi társaság tagjának a forgalma nem volt figyelembe vehetõ.<br>
Kérelmezõ kifogásolta továbbá, hogy ajánlatkérõ a nyertes ajánlattevõ szerzõdés teljesítésére való alkalmatlanságát nem állapította meg. Kérelmezõ megítélése szerint a nyertes a felhívás 11. b) pont 2. francia bekezdésében elõírt feltételt nem teljesítette, nincs megfelelõ referenciája, és az alvállalkozó referenciája ezt nem pótolja.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése kimondja, hogy az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
Ajánlatkérõ a felhívás 11. a) pontjában a pénzügyi, gazdasági és mûszaki alkalmasság igazolását a ajánlattevõkre és az alvállalkozókra azonos módon írta elõ. Ugyanis mind az ajánlattevõk, mind a 10%-ot meghaladó alvállalkozók a 11. a) pontban rögzített adatokkal és tényekkel igazolhatták alkalmasságukat. Mivel pedig ajánlatkérõ nem rendelkezett arról külön, hogy az alkalmassági kritériumoknak a törvény rendelkezésétõl eltérõen milyen módon kell eleget tenniük az ajánlattevõknek és alvállalkozójuknak, így a törvény vonatkozó rendelkezése alkalmazandó, jelen esetben a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésében elõírtak. A fent idézett Kbt. 44. § (4) bekezdésében foglaltak alapján tehát az ajánlattevõnek a 11. b) pontban megfogalmazott alkalmassági kritériumoknak amennyiben 10%-ot meghaladó mértékben vesznek igénybe alvállalkozót, úgy az alvállalkozójukkal együtt kell teljesíteni.<br>
Jelen ügyben a nyertesnek kihirdetett ajánlattevõ ajánlatában 10%-ot meghaladó mértékben kívánt alvállalkozót igénybe venni az 1. részfeladat tekintetében is.<br>
Az ajánlat 163-168. oldalai tartalmazzák az alvállalkozó referenciáit kamerarendszer kiépítésére. Az ismertetett referenciák alapján megállapítható, hogy azok megfelelnek a felhívás 11. b) pont 2. francia bekezdésében meghatározott követelménynek. Az alvállalkozó rendelkezik az elmúlt 3 évben (2000., 2001., 2002.) kameraépítési referenciákkal és ezek bruttó értéke meghaladja a kiírásban szereplõ 5 M Ft értéket.<br>
A fentiek alapján a Döntõbizottság megállapította, hogy az 1. részfeladat tekintetében a nyertes ajánlattevõ és a feladat ellátására 10%-ot meghaladóan igénybe venni kívánt alvállalkozója együttesen teljesítették a felhívás 11. b) pont 2. francia bekezdésében megfogalmazott követelményt a referencia tekintetében, így ajánlatkérõ jogszerûen járt el, amikor a nyertesnek kihirdetett ajánlattevõt nem minõsítette a szerzõdés teljesítésére alkalmatlannak a referenciák miatt.<br>
A fenti okfejtés alapján tévesen hivatkozott arra kérelmezõ, hogy az alvállalkozó és ajánlattevõ közösen nem teljesíthette az alkalmassági követelményeket. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése kifejezetten arról rendelkezik, hogy alapesetben az alkalmassági követelmények együttesen teljesíthetõek az ajánlattevõ és 10%-ot meghaladó alvállalkozó által.<br>
Miután ajánlatkérõ azonos igazolási módot írt elõ ajánlattevõkre és alvállalkozókra, valamint a követelmények teljesítés körében eltérõen nem rendelkezett, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésének a követelmények együttes teljesítésére vonatkozó rendelkezése alkalmazandó.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva egyrészrõl megállapította, hogy ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján a kérelmet elutasította, másrészrõl a határidõn túl elõterjesztett kérelmi elemeket elkésettség okán, a Kbt. 80. § (4) bekezdés alapján utasította el.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 25.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>