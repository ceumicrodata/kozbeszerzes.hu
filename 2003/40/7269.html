<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7269)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.391/12/2003.<br>
<br>
Tárgy: a Szintézis Rt. jogorvoslati kérelme a Semmelweis Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szintézis Informatikai Rt. (9023 Gyõr, Tihanyi Árpád u. 2., képviseli: dr. Kékesi Andrea ügyvéd, 1122 Budapest, Városmajor u. III/2., a továbbiakban: kérelmezõ) által a Semmelweis Kórház-Rendelõintézet (3529 Miskolc, Csabai kapu 9-11., képviseli: dr. Kovács Zoltán ügyvéd, 3530 Miskolc, Széchenyi u. 58., I/3., a továbbiakban: ajánlatkérõ) "kórházi integrált informatikai rendszer beszerzése, telepítése, karbantartása az ajánlati dokumentációban részletezettek szerint" tárgyú közbeszerzési eljárásával kapcsolatban benyújtott jogorvoslati kérelemnek részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és erre tekintettel a Kbt. 59. § (1) bekezdését, valamint a Kbt. 61. § (1) bekezdését, ezért ajánlatkérõ közbeszerzési eljárást lezáró döntését megsemmisíti és ajánlatkérõvel szemben 2 000 000 Ft, azaz kettõmillió forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbiakat állapította meg.<br>
Ajánlatkérõ 2003. április 16-án a Közbeszerzési Értesítõ 16. számában ajánlati felhívás közzétételével, a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ a részajánlat tételének lehetõségét kizárta.<br>
Ajánlatkérõ a többváltozatú ajánlat tételét az alábbiak szerint tette lehetõvé:<br>
"14. Annak meghatározása, hogy lehet-e többváltozatú ajánlatot tenni: az ajánlattevõ az ellenszolgáltatásra vonatkozóan több változatban készítheti el ajánlatát, de mûszaki tartalom csak egy változatban ajánlható meg."<br>
Ajánlatkérõ az ajánlati felhívás 13. a) és b) pontjában az alábbiakat határozta meg:<br>
"13. a) Az ajánlatok elbírálásának szempontjai: az összességében legelõnyösebb ajánlat. Elbírálásánál figyelembe vesszük a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdéseiben foglaltakat.<br>
b) A 34. § (3) bekezdésében foglaltak:<br>
részszempontok	súlyszámok<br>
- pénzügyi szempontok	55<br>
- egyösszegû ár	5<br>
- havi törlesztõrészlet mértéke	25<br>
- futamidõ hossza	20<br>
- karbantartási díj mértéke (Ft/hó)	5<br>
- rendszerkarbantartás - rendszer és alkalmazói szoftver	12<br>
- hibaelhárítás megkezdése a bejelentéstõl számított órában	3<br>
- hibaelhárításra vállalt határidõ órákban	3<br>
- karbantartás miatt éves állásidõ mértéke órában	3<br>
- ügyfélszolgálat mûködési óraszáma	3<br>
- kivitelezés és üzembe helyezés	12<br>
- teljes kivitelezési idõtartam napokban	2<br>
- rendszeroktatás, az informatikai személyzet gyakorlati óraszáma	4<br>
- felhasználói oktatás keretében a dokumentációban meghatározott dolgozói létszám csoportos oktatásának csoportszáma	3<br>
- felhasználói oktatás idõtartama órában	3<br>
- hardvereszközök	19<br>
- hibaelhárítás megkezdése a bejelentéstõl számítottan órában	3<br>
- vállalt garancia idõtartama hónapokban	3<br>
- egy nyomtatóra vetített átlagos nyomtatási költség A/4 átlagos fedettség mellett (Ft/lap)	3<br>
- egy számítógép-konfigurációra vetített átlagos nyomtatási költség A/4 átlagos fedettség mellett (Ft/lap)	3<br>
- egy számítógép-konfigurációra vetített átlagos számítási teljesítmény, elemi mûvelet/sec. (MFLOP/GFLOP)	3<br>
- meghatározott szervermemória mennyisége	3<br>
- megajánlott szerver számítási teljesítménye, elemi mûvelet/sec.	4<br>
Az értékelés során adható pontszám részszempontonként 1-10. A legjobb ajánlat kapja a maximum pontszámot, a többi arányosan kevesebbet.<br>
Ajánlatkérõ az ajánlati felhívás 11. pontjában meghatározta a pénzügyi, gazdasági és mûszaki alkalmasság igazolására kért adatokat, valamint a szerzõdés teljesítésére alkalmatlanná minõsítés szempontjait.<br>
Ajánlatkérõ az ajánlati felhívás 16. d) pontjában úgy rendelkezett, hogy a hiánypótlásra nincs lehetõség.<br>
Ajánlatkérõ dokumentációt is készített, ahol megadta a szükséges információkat, táblázatokat, követelményeket, elvárásokat a rendszerrel, illetve az ajánlattal kapcsolatban.<br>
Ajánlatkérõ az ajánlati dokumentáció 5. oldal negyedik bekezdésében az alábbiakat határozta meg:<br>
"Ajánlatkérõ olyan finanszírozási forma megajánlását kéri, amely az intézmény folyamatos mûködését a legkevésbé terheli meg, tehát az informatikai rendszer alkalmazásából származó többletbevételek alakulásával szinkronban jelennek meg a finanszírozási költségek. Az ajánlatban be kell mutatni, hogy a bevezetés egyes szakaszaiban a mûködés mely területein szolgáltat olyan elemzési lehetõségeket, amelyek a költségek csökkentését, a bevételek optimalizálását, illetve a két elem együttes elemzését szolgálják."<br>
Ajánlatkérõ 2003. május 6-án helyszíni bejárást tartott és az errõl készült jegyzõkönyvet mindegyik - dokumentációt megvásárló - cég részére megküldte.<br>
Ajánlatkérõ az írásban feltett kérdésekre megadta a válaszokat és ezeket az ajánlattevõk részére megküldte.<br>
Az ajánlattételi határidõig, 2003. június 16-ig ajánlatot nyújtott be a kérelmezõ 3 változatban, a Hewlett Packard Magyarország Kft., a Synergon Informatikai Rt., a Polygon Kft., az SMS Magyarország Kft. és az ISH Kft. 23 változatban.<br>
Ajánlatkérõ az ajánlattevõk által referenciaként megjelölt rendszerek mûködését a helyszínen megvizsgálta.<br>
Ajánlatkérõ 2003. július 18-án tartotta az eredményhirdetést, melyen kihirdette, hogy az eljárás nyertese az ISH Kft. 11. számú pénzügyi konstrukcióját tartalmazó ajánlata, míg a kérelmezõ által benyújtott többváltozatú ajánlatokat érvényesnek és kérelmezõt a szerzõdés teljesítésére alkalmasnak minõsítette.<br>
Ajánlatkérõ az "Összegzés az eljárásról" címû irat 3. c) pontjában az alábbiakat tüntette fel:<br>
"c) A táblázatban szereplõ értékelési pontszámok indokolása:<br>
Az értékelés során adható pontszám, részszempontonként 1-10-ig terjed. A legjobb ajánlati elem kapta a maximális pontszámot, a többi arányosan kevesebbet. Ennek megfelelõen a legjobb ajánlattal szembeni ellenkezõ végponton elhelyezkedõ ajánlati elem kapta az 1 pontot, a köztes ajánlatok pontszáma arányosítással került meghatározásra és ezen pontok kerültek szorzásra az ajánlati felhívásban megadott súlyszámokkal."<br>
Kérelmezõ 2003. július 29-én nyújtott be jogorvoslati kérelmet a Döntõbizottsághoz, melyet 2003. augusztus 15-én kiegészített.<br>
Kérelmében a nyertes ajánlattevõ ajánlatainak érvényességét az ajánlatkérõ eljárást lezáró döntésének és az összegzés tartalmának jogszerûségét vitatta. Kérelmének indokolásául elõadta, hogy ajánlatkérõ jogsértõ módon nem az ajánlati felhívásban általa meghatározott módszer szerint értékelte az ajánlatokat. Kérelmezõ sérelmezte továbbá azt, hogy ajánlatkérõ az ajánlatok értékelése során a kezdõ részletet nem vette figyelembe a törlesztõ részletek nagysága, illetve más bírálati részszempontok értékelése során, vagyis a kezdõ részlet egyáltalán nem került értékelésre. Sérelmezte, hogy a nyertes ajánlata érvénytelen, mert tudomása szerint az ajánlattevõk referenciáinak ajánlatkérõ által végzett ellenõrzése, megvizsgálása során kitöltött ellenõrzõ kérdéssor több pontjának nem felel meg a nyertes ajánlattevõ ajánlata, mert több pontban is csak havi zárás alkalmával képes bizonyos adatok generálására, illetve két párhuzamos kezelés rögzítésére. Továbbá nem felel meg a nyertes ajánlat magas kezdõrészlete annak a dokumentációban meghatározott feltételnek, hogy a lehetõ legkevésbé terhelje meg a rendszer finanszírozása az ajánlatkérõ folyamatos mûködését. Sérelmezte továbbá, hogy ajánlatkérõ az összegzés szövegében nem tüntette fel az ajánlatok tartalmi elemeit és nem indokolta megfelelõen az egyes tartalmi elemekre adott pontszámokat sem. Ennek alapján kérte ideiglenes intézkedéssel a szerzõdéskötés megtiltását, kérte jogsértés megállapítását, ajánlatkérõ közbeszerzési eljárást lezáró döntésének a megsemmisítését, ajánlatkérõ kötelezését az eljárási díj és az eljárással kapcsolatban felmerült költségek viselésére.<br>
Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy a Kbt. rendelkezésének megfelelõen végezte az ajánlatok értékelését. A kezdõ részlet nagysága nem volt bírálati részszempont, ezért nem vehették figyelembe az ajánlatok értékelése során. Álláspontja szerint a nyertes ajánlata mûszaki szempontból és finanszírozási szempontból is érvényes volt, illetõleg az teljesíti az ajánlattevõk referenciáinak az ajánlatkérõ által végzett ellenõrzésekor vizsgált elemeket minden tekintetben, továbbá a kérelmezõ által vitatott tétel tekintetében nem áll fenn a kérelmezõ által vélelmezett hiányosság a nyertes ajánlattevõ ajánlatában. Elõadta továbbá, hogy az általa végzett értékelés megfelel az általa meghatározott módszernek, továbbá az összegzésben azért nem tüntették fel az egyes ajánlatok tartalmi elemeit, mert azok a bontási jegyzõkönyvben rögzítésre kerültek. Álláspontja szerint a jogorvoslati kérelem 2003. augusztus 15-i kiegészítésében szereplõ érvénytelenségi, értékelési és összegzéssel kapcsolatos kérelmi elemek elkéstek, így azokat érdemben a Döntõbizottság nem vizsgálhatja. Ennek alapján kérte a megalapozatlan jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság D.391/9/2003. számú határozatával ideiglenes intézkedésként a szerzõdéskötést megtiltotta.<br>
A Döntõbizottság megállapította, hogy a jogorvoslati kérelem az alábbiak szerint részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság eljárása során az egyes beadványokat azok tartalma alapján kell elbírálni. A Döntõbizottság megállapította, hogy az eredeti jogorvoslati kérelem nevesítetten csak a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdésének megsértését vitatja, azonban emellett az ajánlatok értékelését, illetve a nyertes ajánlat érvénytelenségét is sérelmezte és a 2003. augusztus 15-i kiegészítés csupán pontosította ezeket a kérelmi elemeket, így azokat az eredeti jogorvoslati kérelem benyújtásának idõpontjában elõterjesztettnek kell tekinteni. Ennek megfelelõen az érvénytelenséggel és az értékeléssel kapcsolatos kérelmi elemek nem elkésettek, azokat a Döntõbizottság érdemben vizsgálhatja.<br>
Az összegzéssel, annak tartalmával kapcsolatos tudomásszerzés idõpontja 2003. augusztus 4. volt. A jogorvoslati kérelem kiegészítése pedig 2003. augusztus 15-én érkezett a Döntõbizottsághoz.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy a vélelmezett jogsértésrõl való tudomásszerzéstõl számított 15 napon belül lehet jogszerûen jogorvoslati kérelmet benyújtani. Ennek alapján a 2003. augusztus 4-i tudomásszerzéstõl számított 15 napos jogvesztõ határidõnek megfelelõen legkésõbb 2003. augusztus 19-én lehetett volna a jogorvoslati kérelmet joghatályosan elõterjeszteni. Kérelmezõ a jogorvoslati kérelem kiegészítését - amely az összegzéssel kapcsolatos kérelemrészt is tartalmazta - 2003. augusztus 15-én, vagyis a jogvesztõ határidõ letelte elõtt nyújtotta be. Ennek alapján a jogorvoslati kérelem e része sem elkésett, így annak megalapozottságát a Döntõbizottság érdemben vizsgálhatja.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A jogorvoslati kérelemnek az ajánlatok értékelésével kapcsolatos rész vizsgálata során a Döntõbizottság észlelte, hogy az ajánlati felhívásban és a dokumentációban a 4. hardver eszközök bírálati részszemponthoz tartozó alszempontok eltérõen kerültek meghatározásra. Ajánlatkérõ az értékelés során a dokumentációban meghatározott bírálati alszempontokat értékelte a 4. bírálati részszempont körében. A jogorvoslati kérelem a Döntõbizottság által észlelt eltérést nem érintette, így a Döntõbizottság az ajánlatok értékelését az ajánlati dokumentációban meghatározott alszempontok szerint eljárva vizsgálta felül.<br>
A kezdõrészlet mértéke értékelésének elmaradásával kapcsolatban a Döntõbizottság megállapította, hogy ilyen bírálati részszempont, illetve alszempont nem volt a felhívásban meghatározva, így az ajánlatok ezen tartalmi elemét az értékelés során nem vette figyelembe ajánlatkérõ. Mivel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezései szerint az elõzetesen meghatározott bírálati részszempontokhoz (alszempontokhoz) tartozó ajánlati tartalmi elemeket kell értékelni és kezdõrészlet mértéke bírálati részszempont (alszempont) nem volt, így e tartalmi elemet nem is vehette figyelembe ajánlatkérõ. Ennek alapján a jogorvoslati kérelemnek a kezdõrészlet értékelésének elmaradásával kapcsolatos része megalapozatlan.<br>
Ajánlatkérõ az ajánlati felhívás, illetve a dokumentáció 13. b) pontjában meghatározta a bírálati részszempontokat, az ahhoz tartozó súlyszámokat, valamint az általa adható pontszámok tartományát, amely 1-10-ig terjedt, valamint meghatározta az értékelés módszerét is, mely alapján a legkedvezõbb ajánlat kapja a 10 pontot és a több ajánlat ehhez képest arányosan kap pontot.<br>
Az ajánlati felhívásban ajánlatkérõ a pontozásos értékeléssel kapcsolatban tehát két feltételt határozott meg, egyik feltétel az volt, hogy 1-10-ig terjedõ ponttartományban kell kiadnia pontokat, míg a másik feltétel azt határozta meg, hogy a legkedvezõbb tartalmi elem kapja a maximális pontszámot és ehhez a tartalmi elemhez viszonyítva (arányosan) kapnak a többi ajánlatban szereplõ tartalmi elemek pontszámot a 10 ponthoz, mint maximális pontszámhoz képest. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezése szerint ajánlatkérõ értékelésének a két feltételt egyidejûleg kell teljesítenie.<br>
A Döntõbizottság megállapította, hogy ajánlatkérõ az "Összegzés az eljárásról" címû iratban feltüntetett pontozásos értékelése alapján a kiadott pontokat az 1-10-ig terjedõ ponttartományban állapította meg, így az egyik feltételt ajánlatkérõ teljesítette.<br>
A Döntõbizottság ezen túlmenõen megállapította a 2., 3. és 4. bírálati részszempontokhoz tartozó alszempontok értékelésével kapcsolatban, hogy az ajánlatkérõ - általa is elismerten - az e bírálati részszempontokhoz tartozó alszempontok értékelése során úgy végezte az ajánlatok pontozásos értékelését, hogy a legkedvezõbb ajánlat, illetve tartalmi elem kapta a 10 pontot, míg a másik ajánlatban szereplõ tartalmi elemek 1 pontot kaptak. Ajánlatkérõ ezt az értékelési módszert, illetve pontozást az összegzésben azzal indokolta, hogy a legkedvezõbb ajánlat kapta a 10 pontot, míg a legjobb ajánlattal szembeni ellenkezõ végponton elhelyezkedõ ajánlati elem 1 pontot kapott.<br>
A Döntõbizottság álláspontja szerint az ajánlatkérõ által az összegzésben feltüntetett és indokolt értékelés és értékelési módszer nem azonos azzal az értékelési módszerrel, melyet ajánlatkérõ az ajánlati felhívásban meghatározott, vagyis hogy a legkedvezõbb ajánlati tartalmi elem kapja a maximális pontszámot és a többi ajánlati elem ehhez képest kerül arányosan értékelésre. A Döntõbizottság e megállapítása a 2., a 3. és 4. bírálati részszempont valamennyi alszempontjának értékelésére vonatkozik, ahol a két értékelt ajánlat tartalmi elemei nem voltak azonosak.<br>
A fentiek alapján a Döntõbizottság megállapította, hogy ajánlatkérõ nem az ajánlati felhívásában meghatározott pontozási módszert alkalmazta, mert nem a maximális pontszámhoz képest arányosított pontszámot adott a nem legjobbnak minõsített ajánlatra. Ennek alapján a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének e feltételét ajánlatkérõ az ajánlatok értékelése során megsértette, így a jogorvoslati kérelem e része megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy az eljárás nyertese csak a Kbt. 34. § (1) bekezdésében meghatározott és az ajánlatkérõ által az ajánlati felhívásban elõírt elbírálási szempontok egyike szerint a Kbt. 55. § (6) bekezdésében meghatározott értékelés eredménye alapján a legkedvezõbb ajánlatot tevõ ajánlattevõ lehet. Jelen eljárásban ajánlatkérõ az összességében legelõnyösebb ajánlat bírálati módszert határozta meg, azonban a 2., a 3. és a 4. bírálati részszempont esetében a Kbt. 55. § (6) bekezdése szerinti értékeléseket nem megfelelõen végezte el, ezért az általa végzett értékelés végeredménye nem a Kbt. 55. § (6) bekezdése szerint lefolytatott értékelési eljárás alapján került megállapításra, így az nem felel meg a Kbt. 59. § (1) bekezdés rendelkezéseinek sem, ezért a jogorvoslati kérelem e része is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az ajánlati dokumentációban meghatározta, hogy olyan pénzügyi finanszírozási feltételeket tartalmazó ajánlatokat vár, amelyek a lehetõ legkevésbé terhelik meg mûködésének folyamatosságát, illetve legkevésbé zavarják tevékenységének folytatását. Ezzel kapcsolatban azonban ajánlatkérõ nem határozta meg azt, hogy mi az a minimális megterhelés, amely alapján az már a számára elfogadhatatlan mértékû lesz. Ennek alapján nincs olyan objektív kritérium, amely alapján e körben az egyes ajánlatokat ennek a feltételnek megfelelõnek, illetve nem megfelelõnek, vagyis érvényesnek, illetve érvénytelennek lehetne nyilvánítani.<br>
A Döntõbizottság a jogorvoslati kérelemnek megfelelõen vizsgálta a nyertes ajánlattevõ kezdõ részletének nagyságával, illetve annak az ajánlatkérõ folyamatos mûködését megterhelõ voltára irányuló kérelemrészt, mely szerint e feltételnek nem tesz eleget a nyertes ajánlatban található kezdõ részlet. A Döntõbizottság álláspontja szerint, mivel nincs olyan konkrét elõírás e feltétellel kapcsolatban az ajánlati felhívásban, amely alapján konkrétan meg lehetne állapítani, hogy ennek a feltételnek mi felel meg. Ennek megfelelõen pedig konkrét feltétel hiányában nem lehet azt vizsgálni, hogy egy nem meghatározott feltételnek megfelel-e valamelyik ajánlat, illetve nyertes ajánlatban található kezdõrészlet, így a jogorvoslati kérelem e része megalapozatlan.<br>
Ajánlatkérõ az ajánlati felhívásban, illetve dokumentációban nem határozott meg olyan érvényességi, illetve alkalmassági feltételt, amely az ajánlattevõk referenciaként feltüntetett korábbi, mûködõ rendszereivel kapcsolatban mûszaki szempontból érvényességi, vagy alkalmassági feltételt tartalmazott volna.<br>
A Döntõbizottság álláspontja szerint tekintettel arra, hogy a referencia mûködésével, illetve a meglévõ referencia jelen beszerzés szempontjából lényeges mûszaki, informatikai jellemzõivel kapcsolatban érvényességi feltételt az ajánlatkérõ nem határozott meg, így nincs olyan minimális feltétel, amelyhez képest a vizsgálni lehetne a kérelmezõ által feltüntetett referenciákat. Mivel minimális feltételt - érvényességi feltételt - a referenciákkal kapcsolatban, illetve a referencia bejárás eredményével kapcsolatban ajánlatkérõ sem az ajánlati felhívásban, sem a dokumentációban nem határozott meg, így nincs olyan konkrét elõírás, amelynek az ajánlattevõk korábbi rendszereinek meg kellene felelni azon túlmenõen, hogy ilyen referenciákkal rendelkezniük kell az ajánlattevõknek.<br>
Ajánlatkérõ az ajánlati felhívásban meghatározott referenciák ellenõrzésére a referenciaként megjelölt rendszerek mûködését helyszíni bejárással vizsgálta. Ajánlatkérõ e vizsgálatok alapján a referenciákkal kapcsolatos tapasztalatait adatlapon rögzítette. Ajánlatkérõ sem az ajánlati felhívásban, sem a dokumentációban nem határozott meg a referenciákkal kapcsolatban általa tett megállapításokra érvénytelenségi, vagy alkalmatlansági feltételt. Kérelmezõ jogorvoslati kérelmében a nyertes ajánlattevõ ajánlatainak érvénytelenségét a referenciákkal kapcsolatos ajánlatkérõi megállapítások alapján vélelmezte és kérte a Döntõbizottságtól a nyertes ajánlattevõ ajánlatának ez okból való érvénytelenségének megállapítását is.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlati felhívásban és a dokumentációban elõre meghatározott feltételeknek eleget nem tevõ, azoknak nem megfelelõ ajánlatokat kell érvénytelenné nyilvánítani. A jelen eljárás során a referenciákkal kapcsolatos megállapításokra vonatkozó feltételeket ajánlatkérõ elõzetesen nem határozott meg, így nincs olyan konkrét elõírás, amelynek meg kell felelnie a referenciáknak. Erre tekintettel a Döntõbizottság megállapította, hogy a referenciákkal kapcsolatos ajánlatkérõi észrevételek a Kbt. 52. § (2) bekezdés d) pontjára tekintettel nem eredményezhetik a nyertes ajánlattevõ ajánlatának érvénytelenségét, ezért annak egyes tételeit érdemben nem vizsgálta. Ennek alapján a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklet 2. a) pontja az alábbiakat tartalmazza:<br>
"Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei."<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklet 2. c) pontja elõírja, hogy e pontban kell a táblázatban szereplõ értékelési pontszámokat indokolni.<br>
A Kbt. fenti rendelkezései alapján az ajánlatoknak az elbírálás szempontjából lényeges tartalmi elemeit is fel kell tüntetni az "Összegzés az eljárásról" címû irat 2. a) pontjában, majd az e tartalmi elemekre adott pontszámok alapján, illetve ezek mellett fel kell tüntetni az "Összegzés az eljárásról" címû iratban a 2. c) pontnak megfelelõen az egyes pontszámok indokolását is.<br>
A Döntõbizottság megállapította - ajánlatkérõ által is elismerten -, hogy az "Összegzés az eljárásról" címû iratban az egyes ajánlatok értékelésre kerülõ tartalmi elemeit nem tüntette fel ajánlatkérõ. Ajánlatkérõ azon álláspontját, hogy a tartalmi elemek feltüntetésére az összegzésben nem is volt szükség, hiszen a tartalmi elemeket a bontási jegyzõkönyv tartalmazta és azt már az ajánlattevõknek átadták, a Döntõbizottság nem fogadta el, tekintettel arra, hogy a Kbt. nevesíti e kötelezettségét ajánlatkérõnek, vagyis az ajánlatok tartalmi elemeit az összegzésben is fel kell tüntetni. Tekintettel arra, hogy ajánlatkérõ az összegzésben az ajánlatok tartalmi elemeit nem tüntette fel, így megsértette a Kbt. 61. § (1) bekezdésének rendelkezését, mert nem a Kbt. 5. számú mellékletében meghatározott elõírások szerint készítette el az összegzést. Így a jogorvoslati kérelem e része is megalapozott.<br>
A Döntõbizottság megállapította egyidejûleg azt is, hogy ajánlatkérõ az összegzés 2. c) pontjában az értékelési pontszámokat egy közös szövegrészben indokolta, mely szöveg valamennyi részszempontra vonatkozott és lényegében az értékelés módszerének ismertetése volt. A Döntõbizottság álláspontja szerint jelen esetben - tekintettel a konkrét számszerûen összehasonlítható tartalmi elemekre - az indokolás elegendõ az egyes bírálati részszempontok pontszámaira is. Erre tekintettel a jogorvoslati kérelemnek a pontozás indokolásának hiányával kapcsolatos kérelemrésze megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jétõl hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzés eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság határozatában bírságot köteles kiszabnia Kbt. szabályait megszegõ, illetõleg a nyilvánvaló jogsértés ismeretében a szerzõdést kötõ szervezettel és a jogsértésért, illetve a szerzõdéskötésért felelõs személlyel, illetve a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése kimondja, hogy a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos, éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése úgy rendelkezik, hogy a bírság összegét az eset összes körülményére, így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására kell megállapítani.<br>
A Döntõbizottság ajánlatkérõ felelõsségi rendjére tekintettel megállapította, hogy személyi bírság alkalmazásának nincs helye.<br>
Az ügy összes körülménye között mérlegelte a Döntõbizottság a beszerzés értékének 150 millió Ft-ot meghaladó értékét és a beszerzés tárgyát.<br>
Figyelembe vette a Döntõbizottság azt is, hogy a jogorvoslati eljárás során a bírság összegének meghatározását befolyásoló eljárást segítõ együttmûködõ magatartást - a jogszabályi kötelezettségeinek teljesítésén túl - ajánlatkérõ nem tanúsított, valamint azt, hogy ajánlatkérõnek a Kbt.-be ütközõ magatartását 2002. január 1-jét követõ eljárással kapcsolatban elõször állapította meg. Mérlegelte továbbá a Döntõbizottság a jogsértés súlyát és azt, hogy az eljárást lezáró döntés megsemmisítése által a jogsértések reparálhatóak, valamint azt is, hogy a kiszabható bírság 1 000 000 Ft-tól a jelen beszerzés értékének 30%-áig terjedhet. Ennek alapján a Döntõbizottság megítélése szerint a jelen jogorvoslati eljárás során az irányadó költségvetési törvényben meghatározott minimális összegû bírságnál magasabb összegût indokolt alkalmazni, ezért ajánlatkérõvel, mint jogi személlyel szemben 2 000 000 Ft, azaz kétmillió forint bírság kiszabása áll arányban a jogsértések súlyával, mely összeg a beszerzés értékének még a 1,5%-át sem éri el.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta ajánlatkérõvel szemben és ennek megfelelõen rendelkezett a költségek viselésérõl is, míg a megalapozatlan kérelmi elemet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 28.<br>
<br>
Dr. Nagy László Gábor s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>