<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7486)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.384/9/2003.<br>
<br>
Tárgy: a MILL-TECH Kft. kérelmez kérelme a Bihari Önkormányzatok Szövetsége ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MILL-TECH Export/Import Kft. (1092 Budapest, Ráday u. 21., képv.: dr. Fábry György ügyvéd, 1036 Budapest, Kolosy tér 5-6., továbbiakban: kérelmezõ) jogorvoslati kérelmének, melyet a Bihari Önkormányzatok Szövetsége (4100 Berettyóújfalu, Kossuth L. u. 6., a továbbiakban: ajánlatkérõ) "24 cikkbõl álló gyümölcs- és zöldségfeldolgozó berendezések beszerzése" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését és a Kbt. 59. § (1) bekezdését, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki.<br>
Egyebekben a kérelmezõ jogorvoslati kérelmét elutasítja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2003. június 14. napján a Közbeszerzési Értesítõ (K. É.) 23. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Az ajánlati felhívás 3. a) pontjában a beszerzés tárgya és mennyisége körében részletesen rögzítette a 24 berendezési tárggyal szembeni részletes elvárásait, így dokumentációt nem készített.<br>
Ajánlatkérõ a felhívás 3. c) pontjában, illetõleg a 14. pontjában a részajánlattételre és többváltozatú ajánlattételre nem biztosított lehetõséget.<br>
Ajánlatkérõ a felhívás 13. a) pontjában meghatározta, hogy az ajánlatokat a legalacsonyabb ellenszolgáltatás (vételár) szempontja szerint fogja elbírálni.<br>
Az ajánlati felhívás 16. "Egyéb információi" b) pontjában ajánlatkérõ elõírta, hogy az ajánlatnak tartalmaznia kell az ajánlattétel tárgyát alkotó eszközök részletes leírását a technikai követelményekkel összhangban, a szükséges dokumentációval együtt, valamint a szállítandó eszközök ellenértékét összesen. Az árakat cikkenként tájékoztató jelleggel külön-külön is fel kell tüntetni.<br>
Az ajánlattételi határidõig, 2003. július 15. napjáig a Kasz-Coop Derecske Rt. és kérelmezõ nyújtott be ajánlatot. A Kasz-Coop Derecske Rt. ajánlati ára 32 500 000 Ft + áfa, kérelmezõé 106 216 046 Ft + áfa volt.<br>
Ajánlatkérõ az ajánlatokat elbírálta, majd 2003. július 18-án eredményt hirdetett, mely szerint mindkét ajánlat érvényes és az eljárás nyertese a Kasz-Coop Derecske Rt.<br>
Kérelmezõ 203. július 25-én nyújtott be jogorvoslati kérelmet. Álláspontja szerint a nyertes által megajánlott áron a teljesítés reálisan nem valósítható meg, tehát a nyertes vagy nem a teljes mennyiséget, vagy nem a felhívásban részletesen meghatározott tulajdonságokkal bíró termékeket ajánlotta meg.<br>
Álláspontja szerint az irreálisan alacsony ár miatt ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján magyarázatot kellett volna kérnie a nyertestõl. A magyarázatkérés elmaradása miatt ajánlatkérõ megsértette a Kbt. 24. § (1) bekezdését is, mivel ha ajánlatkérõ elmulasztja tisztázni az irreálisan alacsony ár okát, figyelmen kívül hagyja, hogy az ajánlattevõ nem az ajánlati felhívás szerint tesz ajánlatot és elmulasztotta a nyertes ajánlatát érvénytelennek minõsíteni a Kbt. 52. § (2) bekezdés d) pontja alapján.<br>
Kérelmezõ tárgyaláson tett nyilatkozatában kifejtette, hogy a nyertes ajánlattevõ a 12. cikk esetében a felhívástól eltérõen földgáz üzemeltetésû terméket ajánlott meg, a 13. cikk esetében pedig nincs részletes mûszaki leírás, ezért az sem felel meg a felhívásnak, nem állapítható meg ugyanis, hogy a detektor teljesíti-e az elõírt fémérzékenységet. A 18. cikk esetében álláspontja szerint nincs részletes leírás arról, hogy a megajánlott készülék az aerob mezofil csíraszám és patogenikus indikátor mikrobák számának meghatározására alkalmas-e. Kérelmezõ elõadta, hogy szükséges valamennyi tétel esetében annak vizsgálata, hogy a nyertes megfelelt-e a kiírás feltételeinek. Az ajánlati árból kiindulva kérelmezõ véleménye szerint a nyertes ajánlata nem felelhetett meg a felhívásnak és ezt csak vélelmezi, mivel a nyertes ajánlatát nem állt módjában megismerni, az iratbetekintés során is csak részleges információkhoz juthatott. Kérelmezõ kérte az eljárást lezáró döntés megsemmisítését, ajánlatkérõ költségekben történõ marasztalását, ideiglenes intézkedéssel a szerzõdéskötés megtiltását.<br>
A Döntõbizottság ideiglenes intézkedést nem alkalmazott.<br>
Ajánlatkérõ észrevételében elõadta, hogy a bírálóbizottság a jelentõs áreltérés miatt igen részletesen áttekintette az ajánlatokat. Mindkét ajánlatban rajzok, termékleírások tették lehetõvé a termékek megismerését, valamint a szállítók, gyártók is megnevezésre kerültek. A tételes vizsgálatot követõen megállapíthatóvá vált, hogy a nyertes által ajánlott termékek mûszaki és egyéb paraméterei tökéletesen kielégítik a kiírásban megfogalmazott követelményeket. Kérelmezõ által ajánlott termékek vonatkozásában megállapították, hogy azok között több külföldi termék is van, melyek mûszakilag sok esetben lényegesen nagyobb használati értékkel rendelkeznek a felhívásban meghatározott mûszaki követelményekhez képest, viszont áruk ennek következtében irreálisan magas. Ajánlatkérõ hivatkozott továbbá arra is, hogy az eljárás során a bírálóbizottság a piacon jelenleg kapható - és a felhívás paramétereivel megegyezõ mûszaki tartalmú - termékekre más külsõ szervezetektõl is kért árajánlatot, a belföldi és külföldi termékeket összehasonlították, így olyan piaci információkkal rendelkeztek, amely alapján állást tudtak foglalni abban a kérdésben, hogy tekinthetõ-e irreálisnak bármely ajánlattevõ ajánlati ára.<br>
Mivel két ajánlat érkezett, a bírálóbizottság úgy döntött, hogy a nyertes ajánlati ára nem kirívóan alacsony, így nem kell írásban magyarázatot kérnie tõle. Ellenben a kérelmezõ árajánlatát irreálisan magasnak tartotta, hiszen csak a felhívásban meghatározott mûszaki tartalmat vehette figyelembe. Kérte a kérelem elutasítását.<br>
A Döntõbizottság a rendelkezésére bocsátott iratanyag alapján a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján a jogorvoslati eljárás keretében a vizsgálat tárgyává tette, hogy mind a nyertes, mind a kérelmezõ megfelelt-e a felhívás 3. a) pontjában közölt elvárásoknak, így ajánlatkérõ megfelelõen alkalmazta-e a Kbt. 52. § (2) bekezdésében foglaltakat, s errõl a feleket írásban tájékoztatta és nyilatkozattételre hívta fel.<br>
A Döntõbizottság megállapította, hogy a kérelmezõ jogorvoslati kérelme részben megalapozott az alábbi indokok alapján:<br>
A Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározottak alapján a kérelem keretei között, illetõleg a hivatalbóli vizsgálatra tekintettel két kérdés tekintetében kellett ajánlatkérõ közbeszerzési eljárását felülvizsgálni. Egyrészt azt kellett megítélnie, hogy ajánlatkérõ által nyertesnek kihirdetett ajánlattevõ és a kérelmezõ ajánlata megfelelt-e a kiírás szerinti mûszaki követelményeknek, így ajánlatkérõ jogszerûen állapította-e meg az ajánlatok érvényességét. Másrészt azt kellett a Döntõbizottságnak megítélnie, hogy ajánlatkérõ elkövetett-e jogsértést, amikor a nyertes ajánlattevõt az alacsony vállalási ár magyarázatára nem hívta fel, tehát megsértésre került-e a Kbt. 57. § (2) bekezdése.<br>
A kérelmezõ álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját azzal, hogy az ajánlati felhívásban megfogalmazott mûszaki feltételek nemteljesítése, illetve a részletes termékismertetés hiánya ellenére nem állapította meg a nyertesnek kihirdetett ajánlattevõ KASZ-COOP Derecske Rt. ajánlatának érvénytelenségét.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Ajánlatkérõ a felhívása 16. b) pontjában csupán azt fogalmazta meg, hogy az ajánlatnak tartalmaznia kell a beszerzendõ eszközök részletes leírását. Ajánlatkérõ azonban nem határozta meg, hogy az eszközök részletes leírásának milyen módon kötelesek ajánlattevõk eleget tenni.<br>
A berendezést alkotó egyes eszközök részletes leírását a nyertes ajánlattevõ az ajánlatában a 2/1-2/4. oldalakig tartalmazza az egyes cikkek szerinti részletezésben az egyes cikkek áraival együtt. A nyertesnek kihirdetett ajánlattevõ ajánlatában szerepeltek továbbá a cikkekre vonatkozó különbözõ, külsõ cégek (beszállítók) által adott ajánlati levelek is.<br>
A felhívásban megadott egyes eszközök leírása a kérelmezõ ajánlatának 2-13. oldalakig terjedõen kerültek ismertetésre.<br>
A Döntõbizottság tételesen megvizsgálta az ajánlatok fent hivatkozott részein az egyes eszközökre tett részletes leírásokat, és azt összevetve a felhívás 3. a) pontjában közölt követelményekkel az alábbi megállapításokat tette:<br>
A felhívás 3. a) pontjában tett ajánlatkérõi elvárás az 1. cikkre: 1 db elõválogató szalag, mely alkalmas gyümölcs és zöldség szállítására és válogatására, rendelkezik beöntõtölcsérrel. A szalag szélessége 700-800 mm, hossza 3,8-4 m, magassága 850-950 mm. A hajtómotor teljesítménye minimum 0,55 kW.<br>
A kérelmezõ ajánlata az elsõ cikk esetében a felhívásban megadott paraméterek közül a beöntõtölcsérrel való rendelkezésre vonatkozóan leírást nem tartalmaz.<br>
A nyertes ajánlata valamennyi, a felhívásban elõírt paraméter tekintetében ad leírást. Az ajánlatban csatolt külön termékismertetõben foglaltak egyeznek a leírással.<br>
A felhívás 3. a) pontjában tett ajánlatkérõi elvárás a 2. cikkre: 1 db zöldség-, gyümölcsmosó gép kefékkel, melynek kapacitása minimum 1,5 tonna/óra, víztárolása max. 2 m3 elektromos teljesítmény a keféknél minimum 0,75 kW, a szalagnál minimum 1,10 kW.<br>
Mindkettõ ajánlattevõ ajánlatában a termékleírások közül hiányzik annak ismertetése, hogy az elektromos teljesítmény mekkora a keféknél és a szalagnál. Ajánlattevõk egységesen adták meg az elektromos teljesítést, amelyek mindkét esetben megfeleltek a felhívás elvárásának.<br>
A felhívás 3. a) pontjában tett ajánlatkérõi elvárás a 3. cikkre: 1 db digitális kijelzésû mérleg, melynek kapacitása minimum 500 kg, platformmérete 97-100 × 80-95 cm.<br>
Mindkét ajánlattevõ ezen tétel esetében a platform méretére vonatkozóan a felhívástól eltérõ mûszaki paramétert jelölt meg.<br>
A nyertes a platform méretét 103 × 85 cm-ben adta meg, míg a kérelmezõ 900 × 900 mm-ben (90 × 90 cm).<br>
A fentiek alapján a platform mérete egyik ajánlattevõnél sem megfelelõ, a nyertesnél az elõírtnál nagyobb, míg a kérelmezõnél az elõírtnál kisebb, így ezen cikk esetében egyik ajánlat sem tett eleget a kiírás feltételeinek.<br>
A felhívás 3. a) pontjában tett ajánlatkérõi elvárás a 4. cikkre: 1 db digitális kijelzésû mérleg, melynek kapacitása minimum 100 kg, platformmérete 55-65 × 55-65 cm.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás az 5. cikkre: 1 db görgõs szállítószalag, mely alkalmas gyümölcs és zöldség válogatására. A görgõ anyaga korrózióálló, szélessége 600-800 mm. A szalag hossza 3,8-5,2 m. A hajtómotor teljesítménye minimum 0,5 kW.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 6. cikkre: 3 db munkaasztal, mely korrózióálló acélból készült, s mérete: 1,2 × 0,8 × 0,9 &plusmn;0,1 m.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 7. cikkre: 2 db almahámozó, magház-eltávolító, szeletelõgép csöves késsel, mely kézi mûködtetésû, korrózióálló acélból készült, kapacitása minimum 100 kg/óra, 220 V-os motor hajtja, melynek teljesítménye minimum 0,16 kW.<br>
Ezen tétel esetében a kérelmezõ ajánlatában hiányzik annak a leírása, hogy milyen teljesítményû és üzemû motor hajtja a megajánlott eszközt.<br>
A nyertes ajánlatában csatolt leírás valamennyi felhívásban megadott paraméterre vonatkozóan bemutatja a terméket.<br>
A felhívás 3. a) pontjában tett ajánlatkérõi elvárás a 8. cikkre: 2 db almaaprító, almarázó berendezés, mely minimum 50 kg/óra kapacitású, 10 × 10 mm-es méretre darabol, korrózióálló acélból készül, kézi mûködtetésû.<br>
Ezen tétel esetében a kérelmezõ ajánlatában hiányzik annak a leírása, hogy mekkora a minimális kapacitása a megajánlott terméknek, holott a felhívás szerint a minimális kapacitás elõírás volt.<br>
A nyertes ajánlatában csatolt leírások valamennyi felhívásban megadott paraméterre vonatkozóan bemutatja a terméket.<br>
A felhívás 3. a) pontjában tett ajánlatkérõi elvárás a 9. cikkre: 2 db cseresznyemagvaló berendezés, min. 150 kg/óra kapacitással, kézi mûködtetéssel, min. 0,16 kW teljesítményû villanymotorral.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 10. cikkre: 4 db mûanyag hulladékgyûjtõ tartály, térfogata 120 l.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 11. cikkre: 1 db szulfitfeldolgozó kád, mely korrózióálló acélból készül, mérete 2 × 0,6 × 0,8 m (&plusmn;max. 0,1 m) és rendelkezik csepegtetõtálcával és leürítõvel.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 12. cikkre: 1 db gyümölcs- és zöldségszárító, melynek szárítófelülete 280-300 m2, 1,5-2,5 tonna töltõsúlyú, vízpároló kapacitása 1-1,8 t/nap, 40-80 °C a szárítási hõmérséklete, PB-gáz fogyasztása max. 21 m3/óra, teljesítménye 12 kW, hosszúsága 8 m, szélessége 5 m, magassága 2,81 m. Automatikus hõmérséklet-beállítóval rendelkezik, fûtési módja közvetett, hõcserélõvel. Benne a levegõáramoltatás kézi erõvel történik. A határoló felületek hõszigeteltek. A szárítási módja periodikus, a szárítási hõmérséklet, a szárítólevegõ mennyisége, valamint a légáramlás iránya beállítható.<br>
Ezen tételnél a nyertes ajánlattevõ ajánlatában csatolt leírások megfelelnek a felhívásban közölteknek. A kérelmezõ tévesen hivatkozott arra, hogy a nyertes földgáz fogyasztású eszközt ajánlott meg. A nyertes ajánlatában, annak 2/2 oldalán kifejezetten nyilatkozik a PB-gáz fogyasztásról, ezen nyilatkozatának nem mond ellent az ajánlat 11/12. oldalán található "szállítói ajánlat", mint termékleírás sem. Ezen ajánlatban ugyanis több típusú berendezés szerepel, valamint annak lehetõsége, hogy a különbözõ energiahordozókkal való üzemeltetése lehetséges.<br>
A kérelmezõ ajánlatában ezen tétel tekintetében a leírás nem ismerteti, hogy a megajánlott készülék hõcserélõvel rendelkezik-e.<br>
A felhívás 3. a) pontjában tett ajánlatkérõi elvárás a 13. cikkre: 1 db fémdetektorral felszerelt szárítottáru-utóválogató szalag. A fémdetektor digitális, automatikus mûködésû, pneumatikus, hang- és fényjelzést ad, valamint leállítja a szalagot már 0,001 mg fémtartalom esetén (a 480-520 mm spektrumban). A fogadótartály válassza el a törmelék port a terméktõl. A termékkel érintkezõ részek korróziómentesek, a válogatószalag csúszdában végzõdik. A szalag felett a fényerõ legalább 500 lux legyen. A szalag 4-5 m hosszú.<br>
Ezen tétel esetében a felhívásban közölt paraméterek közül a nyertes termékleírása nem tartalmazza a fényerõségre vonatkozó adatot, holott a felhívás szerint annak legalább 500 luxnak kell lennie. A nyertes ajánlattevõ csak azt közli, hogy a szalag felett a szükséges fényerõt fénycsõ biztosítja.<br>
A kérelmezõ ajánlatában ezen tétel esetében nincs leírás arra nézve, hogy fogadótartály választja-e el a törmelékport a terméktõl.<br>
A felhívás 3. a) pontjában tett ajánlatkérõi elvárás a 14. cikkre: 2 db asztali gyorsmérleg, félautomatikus mûködtetésû, 1000-1200 g kapacitású.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 15. cikkre: 3 db töltõasztal korróziómentes acélból, mérete 1,2 × 0,6 × 0,8 m (&plusmn;max. 0,1 m).<br>
A nyertes ajánlatában csatolt leírások valamennyi felhívásban megadott paraméterre vonatkozóan bemutatja a terméket.<br>
A kérelmezõ ezen tételnél az elõírt mérettõl eltérõ méretezésû eszközt írt le, ugyanis a megajánlott mértek 1120 mm × 780 mm × 900 mm (&plusmn;50 mm) meghaladják a felhívásban közölt méretadatokat még az eltérési sáv mellett is.<br>
A felhívás 3. a) pontjában tett ajánlatkérõi elvárás a 16. cikkre: 1 db mérleges adagológép digitális kijelzésû elektronikus mérleggel, automatikus tárazással, szabályozható vibrátorral, finom- és durvaadagoló szerkezettel, pneumatikus mûködtetéssel, 0,25, 0,5 és 1 literes zacskóméretekhez, szûkítõkkel, rozsdamentes termékkel érintkezõ felülettel, fóliatasak-tartóval, mely nagy pontossággal mérlegeli a csomagolni kívánt terméket, majd azt a kiöntõtölcséren keresztül az alátartott tasakba juttatja. Kapacitása 350-600 tasak/óra, töltési pontossága &plusmn;1%, mérési intervallum 50-500 g.<br>
A nyertes ajánlatában csatolt leírások valamennyi felhívásban megadott paraméterre vonatkozóan bemutatja a terméket.<br>
A kérelmezõ ajánlatából ezen tétel esetében a leírásból hiányzik a mérési intervallumra vonatkozó ismertetés.<br>
A felhívás 3. a) pontjában tett ajánlatkérõi elvárás a 17. cikkre: 1 db félautomata tasaklezáró gép a termékkel megtöltött, függõlegesen tartott tasakok lezárására (hegesztésére), a hegesztés feletti felesleges fólia levágására, valamint ezekkel egyidejûleg 8 karakteres dátum beégetésére szolgál.<br>
A nyertes ajánlatában csatolt leírások valamennyi felhívásban megadott paraméterre vonatkozóan bemutatja a terméket.<br>
A kérelmezõ ezen eszközre tett leírásában nem található leírás arról, hogy függõlegesen tartott tasakok lezárására alkalmas-e.<br>
A felhívás 3. a) pontjában tett ajánlatkérõi elvárás a 18. cikkre: 1 készlet laboratóriumi berendezés a magyar szabványnak megfelelõen, a szárított áru minõsítésére és az alapanyag vizsgálatára. A berendezés áll: nedvességtartalom-mérõbõl, melynek térfogata 250-260 liter, elektromos energiaigénye 220 V, teljesítménye min. 500 W. Bunsen-égõbõl a hevítésre és homoktartalom mérésére 2 m gumicsõvel, nyomáscsökkentõvel. Kénsavszint-meghatározásra alkalmas aerometrikus sûrûségmérõbõl. Az aerob mezofil csíraszám és a patogenikus indikátor mikrobák számának meghatározására alkalmas készülékbõl, valamint rovarmaradványok és rágcsálószõrök vizsgálatára alkalmas 2 literes Wildmann-ballonból és sztereomikroszkópból, mely 1000-szeres nagyítású, fényerõssége min. 500 lux.<br>
A nyertes ajánlatában csatolt leírások valamennyi felhívásban megadott paraméterre vonatkozóan bemutatja a terméket.<br>
A kérelmezõ ezen eszközre tett ajánlatának leírásából hiányzik annak a térfogatra, az energiaigényre, teljesítményre, a nagyításra és a fényerõre vonatkozó ismertetések, amelyek a felhívásban elõírásra kerültek.<br>
A felhívás 3. a) pontjában tett ajánlatkérõi elvárás a 19. cikkre: 1 db háromrészes korrózióálló acélból készült mosókád lefolyóval, melynek mérete 2700-2800 mm × 600-650 mm × 900-950 mm.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 20. cikkre: 4 db tárolóállvány, 4 polcos konstrukció, U alakú hegesztett profilból, berendezések és dobozok tárolására. Hosszmérete 1400-1600 mm, szélessége 480-500 mm, magassága 1800-1850 mm.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 21. cikkre: 1 db száraz-nedves porszívó, mely min. 1,2 kW kapacitású, min. 180 mbar szívóerõvel, 15-25 1-es tartállyal, vízszívó fejjel, papír szûrõzsákkal, redõs szûrõvel, 2 m fémcsõvel rendelkezik.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 22. cikkre: 1 db zsáktöltõ állvány minimum 65 literes zsákok töltésére. Kerekeken gurul, korrózióálló acélból készül.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 23. cikkre: 1 db ömlesztett zsugorfóliás gép (egységrakomány sztreccsfóliázó), amely kézi mûködtetésû.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A felhívás 3. a) pontjában tett ajánlatkérõi elvárás a 24. cikkre: 2 db nagynyomású mosóaggregát. Kapacitása min. 800 liter/perc, a tisztítótartály min. 100 barra alkalmas. Tartozékai: nagynyomású fej, szórópisztoly, tripla fúvóka.<br>
Ezen tételnél mindkét ajánlat a felhívás szerinti elõírásoknak megfelelt, a felhívásban megadott paraméterekre vonatkozóan sor került az ismertetésre.<br>
A fent az egyes cikkek körében tett részletes megállapításokból egyértelmûen megállapítható, hogy a nyertes ajánlattevõ a 2., 3. és 13. cikknél, míg a kérelmezõ 1., 2., 3., 7., 8., 12., 13., 15., 16., 17. és a 18. cikknél nem teljesítette maradéktalanul az ajánlati felhívásban meghatározott ajánlatkérõ elvárását.<br>
A felhívás 16. b) pontjával összhangban egyik ajánlat sem teljesítette, hogy az eszközökrõl a részletes leírást a technikai követelményekkel összhangban kell megtenni, így mindkét ajánlattevõ ajánlata a felhívásnak való meg nem felelés okán a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
Ajánlatkérõ azzal tehát, hogy mindkét ajánlatot érvényesnek tekintette és nem kerültek az ajánlattevõk az eljárásból kizárásra, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját és a Kbt. 53. § (2) bekezdését.<br>
Tekintettel továbbá arra, hogy az ajánlatkérõ érvénytelen ajánlattevõt hirdetett ki nyertesnek, megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, miután érvénytelen ajánlat az eljárás további szakaszában nem vehetne részt, így az eljárás nyertesének sem lehet jogszerûen kihirdetni.<br>
A Döntõbizottság ezt követõen megvizsgálta, hogy ajánlatkérõ az eljárása során megsértette-e a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdését, amikor nem kért magyarázatot a kirívóan alacsony ár tekintetében.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése kimondja, hogy, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A Döntõbizottság álláspontja szerint azt, hogy mit kell kirívóan alacsony ellenszolgáltatás alatt érteni, a tényállás összes körülményeire tekintettel lehet csak megítélni. Abban az esetben, ha az árak a valós piaci értéket kifejezik, ha az ár a mûszaki tartalommal és a minõséggel értékarányos és az ár az ajánlatkérõ részére külön magyarázat nélkül is nyilvánvaló, akkor a vállalási árra vonatkozóan nem kell magyarázatot kérni.<br>
Kétségtelen, hogy a jelen eljárásban vizsgált közbeszerzési eljárásban résztvevõ két ajánlattevõ közül a kérelmezõ ajánlati ára lényegesen magasabb volt a nyertes ajánlattevõ által megajánlott ártól, azonban önmagában ez még nem jelenti azt, hogy a nyertesnek kihirdetett ajánlattevõ ajánlati ára kirívóan alacsony lenne. Jelen esetben a kérelmezõ ajánlatában megjelölte a termékismertetõ keretében, hogy a termékeket milyen gyártótól, honnan szerzi be. A nyertesnek kiválasztott ajánlattevõ ajánlatában pedig a termékismertetõn túl termékleírásokként csatolta az egyes termékek szállítóinak ajánlatait is.<br>
Ajánlatkérõ számára tehát már az ajánlatokban megjelölésre kerültek olyan adatok, megjelentek olyan információk, amelyekbõl az ajánlati árak eltérésre vonatkozó körülményeket megismerhette.<br>
A jogorvoslati eljárás során a felek által becsatolt árajánlatok a beszerzendõ berendezésre vonatkozóan arról gyõzték meg a Döntõbizottságot, hogy a beszerzés tárgyaként meghatározott berendezés valós piaci, forgalmi viszonyai alapján egyáltalán nem tekinthetõ kirívónak alacsonynak a nyertesnek kihirdetett ajánlattevõ ajánlati ára. Ugyancsak nem mondható kérelmezõ ajánlati árára, hogy a piaci viszonyokhoz képest indokolatlanul magas lenne.<br>
Egy adott berendezés, árucikk beszerzési lehetõségei olyan körülmények, amelyek befolyásolhatják a termékek árát, így annak vizsgálatánál, hogy irreálisan alacsony-e az adott ajánlati ár, ezen szempont sem hagyható figyelmen kívül. Az ajánlatokban erre vonatkozó információk szerepeltek, így ajánlatkérõ ezek birtokában volt az ajánlati ár vizsgálatánál.<br>
A fentiek alapján a Döntõbizottság álláspontja szerint ajánlatkérõ nem járt el jogsértõen, amikor nem kérdezett rá a nyertes vállalási árára.<br>
Megjegyzi a Döntõbizottság, hogy a határozat érvénytelenség körében kifejtett álláspontja és megállapításai tükrében elvi jellegûnek tekinthetõ annak megítélése, hogy az árra vonatkozó kérdés hiánya jogsértõ-e, hiszen mindkettõ ajánlattevõ ajánlata érvénytelen volt, így ajánlatkérõ jogszerû eljárása mellett már nem kerülhetett volna sor az ajánlatok tartalmi vizsgálatára.<br>
Tekintettel a fent leírtakra a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében rögzített hatáskörében eljárva a rendelkezõ részben foglaltak szerint határozott és a Kbt. 88. § (1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ nem nyilvánította mindkét ajánlatot érvénytelennek és az ajánlatkérõ által elkövetett jogsértés nem reparálható, hiszen a szerzõdés megkötésre került.<br>
A Döntõbizottság megítélése szerint ajánlatkérõ az ajánlatok érvényessége vizsgálatának körében jogsértõ módon járt el, és ennek eredményeként érvénytelen ajánlatot tevõvel kötött szerzõdést, azonban a beszerzés értékére (szerzõdéses nettó érték: 32 500 000 Ft) is figyelemmel a minimális bírságot a fentiekre tekintettel szükségesek, de egyben elegendõnek ítélte.<br>
A kiszabott bírság a szerzõdéses (nettó) érték 3%-a.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. szeptember 3.<br>
<br>
Dr. Sárkány Izolda s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>