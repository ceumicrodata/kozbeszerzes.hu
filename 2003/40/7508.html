<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7508)
</b></h2><FONT size=3><i><u></i></u><br>
<br>
13.K.32.577/2002/6.<br>
<br>
A Fõvárosi Bíróság a dr. Sebõk Cecília ügyvéd (1211 Budapest, Táncsics M. u. 62.) által képviselt Magyar Köztársaság Külügyminisztériuma (1027 Budapest, Bem rkp. 47.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest Margit krt. 85., hiv. sz.: D.406/12/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 10 000 (tízezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a 2002. január 23-án közzétett részvételi felhívásával tárgyalásos közbeszerzési eljárást indított az EU Közvélemény-felkészítési Programjához kapcsolódó országos EU Telefonos Tájékoztató Szolgálat (EUTTSZ) teljes körû mûködtetése, a szolgáltatás alapjául szolgáló adatbázis feltöltése, valamint az adatbázishoz kapcsolódó EU-információs honlap véglegesítése tárgyában.<br>
Az ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni, közölte annak részszempontjait és súlyszámait, az adható pontszámok tartományát pedig 1-tõl 10-ig határozta meg.<br>
Az ajánlatkérõ a 6. részszempontként az ajánlott garanciákat, a 7. részszempontként az ajánlati árat - ezen belül elsõ alszempontként a havidíjat, második alszempontként a terhelésarányos változó részt - kívánta értékelni.<br>
A tárgyalások eredményeként a BKF Kommunikációs Rt. a kereskedelmi ajánlatát az alábbiak szerint adta meg:<br>
- 2002. évre 33 000 000 Ft + áfa,<br>
- 2003-2004. évekre havi fix költség: 3 100 000 Ft + áfa,<br>
- képzési napok: 250 000 Ft + áfa,<br>
- ügyfélszolgálatos munkatárs képzési idõszakban: 160 000 Ft + áfa,<br>
- ügyfélszolgálatos normál szolgáltatási idõszakban: 320 000 Ft + áfa,<br>
- operátorok képzése: 100 000 Ft + áfa.<br>
A GJW Politikai és Kommunikációs Tanácsadó Kft. a következõ kereskedelmi ajánlatot adta:<br>
- 2002. évre: 39 510 000 Ft + áfa,<br>
- 2003. évi havi fix költség:<br>
- január: 5 100 000 Ft + áfa<br>
- február: 5 350 000 Ft + áfa<br>
- március-április: 5 600 000 Ft + áfa<br>
- május-december: 6 100 000 Ft + áfa<br>
- 2004. évben: 6 100 000 Ft + áfa,<br>
- egy operátor havi munkadíja: 250 000 Ft.<br>
A BKF Kommunikációs Rt. a szerzõdés nem teljesítése, ill. nem szerzõdésszerû teljesítése esetén 10 000 000 Ft kötbér megfizetését vállalta. A GJW Politikai és Kommunikációs Tanácsadó Kft. a telefonos szolgálatot végzõk munkája minõségének ellenõrzését és a minõségtõl függõ bérezést ajánlotta fel.<br>
A 2002. július 10-én tartott eredményhirdetés szerint a GJW Politikai és Kommunikációs Tanácsadó Kft. lett az eljárás nyertese 1408,8 összpontszámmal, a második legkedvezõbb ajánlatot a BKF Kommunikációs Rt. adta 1351,6 összpontszámmal.<br>
Az eljárásról készült összegzés rögzítette, hogy a részszempontok közül a 6. részszempontra az ajánlatkérõ a nyertesnek 9 (súlyszámmal megszorozva 90), a BKF Kommunikációs Rt.-nek 10 (súlyszámmal megszorozva 100) pontot adott. A 7. részszempontnál a havidíj alszempontra a nyertes 7,6 (súlyszámmal megszorozva 76), a terhelésarányos változó alszempontra 9,28 (súlyszámmal megszorozva 92,8) pontot, a BKF Kommunikációs Rt. a havidíj alszempontra 10 (súlyszámmal megszorozva 100), a terhelésarányos változó alszempontra pedig 7,16 (súlyszámmal megszorozva 71,6  pontot kapott.<br>
Az összegzés tartalmazta a pontszámok indokolását is. A 6. részszempontra adott indokoknál az ajánlatkérõ közölte, hogy a GJW Kft. ajánlata a legjobban kezelhetõ, jól mérhetõ jellemzõkön alapul, azonban a mértéke jóval alatta marad a másik két ajánlattevõ által kínáltnak. A BKF Rt. részére adott pontszámot külön nem indokolta. A 7. részszempont elsõ alszempontjánál (havidíj) az ajánlatkérõ rögzítette, hogy az ajánlati adatok alapján táblázatokban számolták ki és összesítették a teljes futamidõre vonatkozó operátor (változó rész) nélküli fix havidíjakat. Ezek közül a legalacsonyabb kapta a maximális pontszámot, majd a magasabbak arányosan egyre kevesebb pontot. A második alszempontnál (terhelésarányos rész) az ajánlati adatok alapján, illetve egy, az értékelõbizottság által elfogadott terhelésprofil alapján meghatározásra kerültek az ajánlati árak teljes futamidõre számított változó komponensei, ezek közül a legalacsonyabb kapta a maximális pontszámot, majd a magasabbak arányosan egyre kevesebb pontot (pont = 10 × minimális ár/aktuális ár).<br>
A nyertes kiválasztását az ajánlatkérõ azzal indokolta, hogy a nyertes ajánlattevõ ajánlata megfelelt az ajánlati felhívás és a dokumentáció feltételeinek, az ajánlattevõ alkalmatlansága nem áll fenn, az ajánlat pénzügyi, gazdasági és mûszaki szempontból egyaránt elõnyösnek, megfelelõnek minõsült.<br>
A BKF Kommunikációs Rt. (kérelmezõ) 2002. július 15-én jogorvoslati kérelmet nyújtott be az alpereshez, sérelmezve az ajánlatkérõi értékelést az elsõ részszempont harmadik és negyedik alszempontja, a második részszempont harmadik alszempontja, a harmadik részszempont harmadik alszempontja, valamint a negyedik, hatodik és hetedik részszempont vonatkozásában. Kérte a jogsértés megállapítását, az ajánlatkérõ eljárást lezáró döntésének megsemmisítését és annak megállapítását, hogy ajánlata kedvezõbb volt, mint a nyertesé.<br>
Az alperes a 2002. augusztus 10-én kelt D.406/12/2002. számú határozatával a jogorvoslati kérelemnek helyt adva megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését. A jogsértés miatt az alperes megsemmisítette az ajánlatkérõnek a hatodik és hetedik részszempontból való értékelését, és az ajánlatkérõt 1 000 000 Ft bírság megfizetésére kötelezte.<br>
A határozat indokolása szerint az alperes az elsõ részszempont harmadik és negyedik alszempontjára, a második részszempont harmadik alszempontjára, a harmadik részszempont harmadik alszempontjára és a negyedik részszempontra adott ajánlatkérõi értékelést elfogadta, míg a hatodik és hetedik részszempont szerinti értékelést nem találta megfelelõnek.<br>
Az alperes a hatodik részszempont esetében megállapította, hogy arra a kérelmezõ 10 pontot, a nyertes 9 pontot kapott. A kérelmezõ 10 millió Ft-os kötbért, a nyertes a telefonos szolgálatot végzõk munkája minõségének ellenõrzését és a minõségtõl függõ bérezést ajánlotta fel, a két ajánlat közötti 1 pont eltérés nem tükrözi reálisan a két ajánlati elem közötti különbséget. Az ajánlatkérõ nem határozta meg a kiírásban azt, hogy garancia alatt milyen ajánlati elemeket fog értékelni, de sokkal hatékonyabban szolgálja a szerzõdésszerû teljesítést egy jelentõs összegû kötbérrel való számolás lehetõsége, mint az egyébként erre vonatkozó vállalás nélkül is kötelezõ ellenõrzés ellátása. Erre figyelemmel az ajánlatkérõ a hatodik részszempontból nem az ajánlatok tartalmi elemei egymáshoz viszonyított aránya szerint határozta meg a pontszámokat.<br>
A hetedik részszemponttal kapcsolatban az alperes megállapította, hogy a "havidíj" alszempontra az ajánlatkérõ a kérelmezõnek 10 pontot, a nyertesnek 7,6 pontot, a "terhelésarányos változó rész" alszempontra pedig a kérelmezõnek 7,16, a nyertesnek 9,28 pontot adott. A havidíj alatt az ajánlatkérõ az ajánlatokban e címen megadott összeget értékelte. A terhelésarányos díj számítására az ajánlatkérõ a következõ módszert alkalmazta: az ajánlati adatok alapján, illetve egy, az értékelõbizottság által felvett és elfogadott terhelésprofil alapján meghatározásra kerültek az ajánlati árak teljes futamidõre számított változó komponensei. Az összegzés szerint a terhelésarányos díj pontszámai az operátor nélküli havi díj és a változó rész megfelelõ adatainak felhasználásával, a közbeszerzési eljárások során általánosan alkalmazott "Pont = súly × minimális ár/aktuális ár" képlettel kerültek meghatározásra, mely legalacsonyabb árak a fordított arányosság szerint egyre alacsonyabb pontot kapnak.<br>
Az alperes megállapította, hogy az ajánlatkérõ a kereskedelmi ajánlatok pontosabb összehasonlítása érdekében egy egységes ártáblázat kitöltését kérte az ajánlattevõktõl, ehhez kitöltési útmutatót is adott. Az ártáblázatok adatai alapján történõ értékeléskor az ajánlatkérõ az ajánlatok összehasonlíthatósága érdekében az ajánlatokban szereplõ különbözõ operátori létszámok alapul vétele helyett meghatározott egy egységesített (azaz kalkulált) operátorlétszámot. Az ajánlattevõk árait csökkentette az ajánlataikban megadott operátorlétszám × operátori díj összeggel, az így kapott árat megnövelte az általa kalkulált operátori létszám × operátori díjjal. Az ajánlatok összehasonlítása tehát nem az ajánlatokban megadott egy operátor havi díja és a fix havidíjak alapján történt, hanem az ajánlatkérõ által számított árak alapján, ezért ez az értékelés sem felelt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének.<br>
Az alperes a kérelmezõ és a nyertes összpontszáma közötti 47,2 pontkülönbségre hivatkozással megjegyezte, hogy a két részszempontból való helytálló értékelés esetén az eljárást lezáró döntés jogszerûsége erõsen kétségessé vált, mivel a hatodik részszempontból és a hetedik részszempont elsõ alszempontjából a kérelmezõ ajánlata a kedvezõbb.<br>
Az alperes a jogsértés miatt 1 000 000 Ft bírságot szabott ki ajánlatkérõ terhére és utalt arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetére a bírság kiszabása kötelezõ. A bírság mértéke megállapításánál tekintettel volt a két részszempont újraértékelésének lehetõségére, ezáltal a jogsértés orvosolhatóságára.<br>
A felperes keresetet terjesztett elõ az alperes határozatának bírósági felülvizsgálata iránt, vitatva a hatodik és a hetedik részszempont értékelését kifogásoló alperesi megállapításokat.<br>
A hatodik részszemponttal kapcsolatban sérelmezte annak figyelmen kívül hagyását, hogy a nyertes ajánlattevõ a kötbért vállaló nyilatkozatában a Külügyminisztériummal fennálló szerzõdéskötési gyakorlatának megfelelõ kötbérre tett ajánlatot, amely a két fél számára ugyanazt a mértéket takarja, konkrétan 20%-os meghiúsulási és napi 1%-os késedelmi kötbért. Hivatkozott arra, hogy ezen túlmenõen a nyertes a hibás teljesítésnél még díjcsökkentést is vállalt, így ajánlata nyilvánvalóan e tekintetben is kedvezõbb a kérelmezõ ajánlatánál.<br>
A hetedik részszempontra vonatkozó értékelést azzal indokolta, hogy itt egy objektív összehasonlítást lehetõvé tevõ számítási módszert dolgozott ki. Az összehasonlíthatóság érdekében elfogadtak egy várható teljesítményprofilt, és ennek alapján határozták meg az árat, és minden pályázó esetében azonos számú operátor alkalmazásával számoltak 2004. év végéig tartó futamidõvel. A magas operátordíjat az értékelés alapelvei szerint így nem kompenzálhatja az ütemtervben megállapított kisebb operátorszám. Az ajánlati áraknál azt az eljárást követték, hogy 2002-re minden ajánlattevõhöz meghatározásra került az ajánlott éves díj, operátor nélküli és változó rész bontásban, 2003-2004. évre minden ajánlattevõ ajánlatából pedig a havi fix díj, valamint a változó rész alapját képezõ, egy operátorra vonatkozó havi díj. Az értékelõ bizottság által elfogadott teljesítményprofil alapján meghatározták a 2003-2004-es idõszakra az egyes ajánlattevõk havi változó díját. A BKF Kommunikációs Rt. esetében figyelembe vették a létszám növekedésekor esedékes oktatási díjakat, illetve a betanítási idõszakra vonatkozó operátori havi díjat. Az operátor nélküli díjakat és a változó díjakat külön-külön táblázatban összesítették, ennek megfelelõ adatait felhasználva a közbeszerzési eljárásokban általánosan alkalmazott "Pont = súly × minimális ár/aktuális ár" képlettel kerültek meghatározásra. A legalacsonyabb árnak a maximális pontot, a magasabb árak a fordított arányosság szerint egyre alacsonyabb pontot kaptak.<br>
A felperes utalt arra, hogy a határozatban megjelölt jogszabálysértés esetén is mellõzhetõ lett volna a bírság kiszabása, mivel ez következik a jogszabályi rendelkezés szerinti "illetõleg" kifejezésnek tulajdonítható értelmezésbõl. Álláspontja szerint nem lehetett a jogalkotó szándéka a bírság kiszabása olyan esetekben, amikor történt jogszabálysértés, de a szerzõdés még nem köttetett meg és a sérelem reparálható, ill. a szerzõdést megkötötték, de a sérelem nagysága elenyészõ. Hivatkozott az alperes 2002. január 1. napját megelõzõ bírságolási gyakorlatára, amely szerint bírság kiszabására csak akkor került sor, ha a szerzõdést már megkötötték, és hivatkozott arra is, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>d) pontja önmagában is alkalmazható.<br>
Az alperes - fenntartva a határozatában foglalt álláspontját - a kereset elutasítását kérte. Elõadta, hogy a hatodik részszempontnál való értékelésre nézve a kérelmezõ által ajánlott 10 millió Ft kötbér és a nyertesnek a telefonos szolgálatot végzõk munkája minõségellenõrzésének vállalása (ami vállalás nélkül is a vállalkozó kötelessége) között nem 1, hanem több pont különbség lett volna indokolt. A nyertesnek a kötbérfizetésre tett vállalása annak konkrét mértéke megadása hiányában nem értékelhetõ, arra más szerzõdéses jogviszonyban vállalt kötbér mértéke nem vonatkoztatható. A hetedik részszempontnál (terhelésarányos változó rész) hivatkozott arra, hogy a kiírás szerint az ajánlattevõ feladata volt a megjelölt feladathoz általa szükségesnek tartott operátorlétszám meghatározása, egy adott feladatra más-más operátorlétszámot tartalmaztak az ajánlatok, de ez nem mentette fel az ajánlatkérõt azon kötelezettsége alól, hogy az ajánlatok tényleges tartalmi elemibõl kiindulva kell értékelnie.<br>
A bírsággal kapcsolatban az alperes annak kötelezõ voltát hangsúlyozta, és utalt arra, hogy a szerzõdéskötés megtörténtének csak a bírság mértéke tekintetében van jelentõsége. Jelen esetben a felperes a szerzõdést nem kötötte meg, ezért a minimumbírság kiszabására került sor.<br>
A felperes keresete alaptalan.<br>
A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak a felperes keresete kapcsán abban a kérdésben kellett állást foglalnia, hogy a felperes megsértette-e a 6. és 7. részszempontból való értékelése során a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, és bírságfizetésre kötelezése megfelelt-e a vonatkozó jogszabályi rendelkezéseknek.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletének 2. a) pontja alapján az eljárásról készült összegzésnek tartalmaznia kell az érvényes ajánlatot tevõ, ki nem zárt és alkalmasnak talált ajánlattevõk nevét, ajánlatuk elbírálásának szempontját és - az összességében legelõnyösebb ajánlat választása esetén - annak részszempontjai szerinti tartalmi elemeit, a b) pont alapján pedig az a) pont szerinti ajánlatok értékelését az itt közölt táblázat szerinti kimutatásban.<br>
A 2. c) pont értelmében az összegzésnek tartalmaznia kell a táblázatban szereplõ értékelési pontszámok indokolását is.<br>
A bíróság rámutat arra, hogy a részszempontokra adott pontszámok indokairól a Kbt. fentebb idézett rendelkezései alapján az ajánlatkérõ az eljárásról készült összegzésben köteles számot adni. Az összegzésben foglalt indokok alapján vizsgálható az a kérdés, hogy az ajánlatkérõ az egyes részszempontoknál milyen ajánlati elemeket értékelt, azok értékelése helytálló volt-e, és az kellõen megalapozta-e az ajánlatkérõ eljárást lezáró döntését.<br>
A bíróság megállapította, hogy az összegzés a 6. és a 7. részszempontra adott ajánlattevõi vállalásokat nem tüntette fel, így a nyertes és a kérelmezõ ajánlatában értékelt tartalmi elemek nem voltak megismerhetõk, ezért az ajánlatkérõi értékelés megalapozottsága sem volt ellenõrizhetõ.<br>
A bíróság egyetértett az alperes azon álláspontjával, hogy az egyes részszempontokra tett vállalásokat a közbeszerzési eljárásban kell egyértelmûen az ajánlattevõknek megtenniük, azokat nem pótolhatja egy másik szerzõdéses jogviszonyban vállalt kötelezettség. Az alperes nem az összegzésben foglaltak, hanem a közbeszerzési eljárásban keletkezett egyéb iratok alapján állapította meg azt, hogy a 6. és 7. részszempontnál az ajánlatkérõ nem az ajánlatok valós tartalmát értékelte, ill. az értékelése nem tükrözte az egyes ajánlatok közötti tartalmi különbségeket. A 6. részszempont esetében a kérelmezõ által vállalt 10 millió Ft-os kötbér - mint megajánlott garancia - értékelhetõ volt, szemben a nyertesnek a telefonos szolgálatot végzõk munkája minõségének ellenõrzésére, a minõségtõl függõ bérezésre vonatkozó ajánlatával. A 7. részszempont esetében a bírálóbizottság egy képlet alkalmazásával nem az ajánlatokban szereplõ, hanem a maga által meghatározott operátori létszám alapulvételével határozta meg az általa összehasonlításra alkalmasnak tartott ajánlati árakat, amely valóban ellentmond annak a jogszabályi elõírásnak, hogy az ajánlatok tényleges tartalmát kell az ajánlatkérõnek összehasonlítania. Minderre figyelemmel a bíróság is azt állapította meg, hogy a felperes a 6. és 7. részszempont értékelése során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A bírsággal kapcsolatban a bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a)-h) pontjai tartalmazzák azokat az intézkedéseket, amelyeket az alperesi döntõbizottságnak a jogorvoslati kérelem elbírálása során meg kell, illetõleg meg lehet tennie. A Kbt. 88. § (1) bekezdés f) pontja alapján az alperes bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés akként rendelkezik, hogy a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A bíróság a fenti jogi szabályozásra figyelemmel megállapította, hogy a bírság kiszabása a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján nem egy lehetséges, hanem kötelezõ jogkövetkezménye valamely jogsértésnek. Az alperes kizárólag a bírság mértékének meghatározásakor élhet mérlegelési jogkörével, illetõleg abban a kérdésben dönthet, hogy a kötelezõen alkalmazandó jogkövetkezmény mellett alkalmaz-e egyéb, a Kbt. 88. § (1) bekezdésében megengedett egyéb intézkedést is. Mivel az adott idõszakban a bírság minimumösszege 1 millió Ft volt, a felperes esetében sem a bírság mellõzésére, sem mérséklésére nincs jogszerû lehetõség.<br>
A kifejtettek alapján megállapítható, hogy a felperes által megjelölt okokból az alperes határozata nem jogszabálysértõ, ezért a bíróság a felperes keresetét elutasította.<br>
A felperes a Pp. 78. § (1) bekezdése értelmében köteles az alperes költségeinek megfizetésére.<br>
A kereseti illeték viselése a 6/1986. (VI. 26.) IM rendelet 14. §-án alapul.<br>
<br>
Budapest, 2003. február 5.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>