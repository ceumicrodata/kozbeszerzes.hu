<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7448)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.392/7/2003.<br>
<br>
Tárgy: az Allegro Kft. jogorvoslati kérelme Baja Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Allegro Kft. (1135 Budapest, Szent László u. 97/A., képviseli: dr. Kecskés Zsolt Ákos ügyvéd, 2092 Budakeszi, József A. u. 89., a továbbiakban: kérelmezõ) jogorvoslati kérelmét, amelyet Baja Város Önkormányzata (6500 Baja, Szentháromság tér 1., a továbbiakban: ajánlatkérõ) "Baja Városi Kórház új központi mûtõtömb 4 db aszeptikus, 1 db szeptikus mûtõvel, intenzív osztállyal (5 + 1 ágyas), központi sterilizálóval komplett orvosi gép-mûszerek szállítása, szerelése, meglevõ berendezések áttelepítése, üzembe helyezése összesen kilenc termékcsoportban" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján a következõ tényállást állapította meg.<br>
Az ajánlatkérõ 2003. július 16-án a Közbeszerzési Értesítõ 33. számában ajánlati felhívást tett közzé nyílt közbeszerzési eljárás lefolytatására a rendelkezõ részben írt tárgyban (6120/2003).<br>
Ajánlatkérõ részajánlat tételét az egyes termékcsoportokra tette lehetõvé.<br>
Az I. sz. "mûtõasztalok, betegszállító eszközök" termékcsoport a következõket foglalta magában:<br>
- Mobil mûtõasztal-tönk	4 db<br>
- Univerzális felsõrész	7 db<br>
- Szállítókocsi a mûtõasztal-felsõrészekhez	7 db<br>
- Extenziós felsõ rész, szállítókocsival	1 db<br>
- Mobiltönkös, fixlapos extenziós mûtõasztal	1 db<br>
- Fekvõbeteg-szállító kocsi, univerzális	4 db<br>
- Tartozéktartó állvány kosárral (seb. tart.)	3 db<br>
- Tartozéktartó állvány kosárral (trauma tart.)	1 db<br>
Az ajánlatkérõ az ajánlati felhívás 11. a) pontjában a pénzügyi, gazdasági, mûszaki alkalmasság igazolása körében a harmadik francia bekezdésben elõírta a következõk csatolását: "az elmúlt 3 évben a jelentõsebb, átadott és üzembe helyezett, az adott termékcsoport összetételének megfelelõ tartalmú kórház gép-mûszer szállítási, telepítési referenciamunkáinak ismertetése, referenciák mûszaki tartalmának és terjedelmének ismertetése, a termék-referenciahelyek megjelölése."<br>
Az ajánlati felhívás 11. b) pontjában, az ajánlattevõknek a szerzõdés teljesítésére alkalmatlanná minõsítésének szempontjainál ajánlatkérõ elõírta többek között, hogy alkalmatlan az az ajánlattevõ, akinek "az elmúlt három évben (2000-tõl) nem volt legalább 1 db, egy szerzõdõ félnél egy szerzõdés keretében teljesített, a megajánlott termékcsoport összetételével azonos vagy hasonló, az alábbi termékcsomagonkénti megjelölt eszközöket magában foglaló referenciamunkája" az I. termékcsoportban bruttó 50 millió forint mûtõasztalokra és betegszállító eszközökre. Közös ajánlattétel esetén ezen feltételnek az ajánlattevõnek és alvállalkozóiknak együttesen kell megfelelniük.<br>
Az ajánlatkérõ ajánlati dokumentációt is készített, amelynek 3. sz. melléklete, a "referenciamunkák ismertetése" címszó alatt ismételten tartalmazza a felhívás fent idézett követelményeit.<br>
Az ajánlati dokumentáció 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között, az ötödik francia bekezdésben elõírta, hogy " a megajánlott gép, berendezés - az ajánlatba becsatolt ismertetés alapján - nem felel meg a dokumentációban szereplõ minimális mûszaki feltételeknek."<br>
A kérelmezõ 2003. július 30-án nyújtott be kérelmet a Döntõbizottsághoz, amelyben kérte, hogy a Döntõbizottság állapítsa meg a jogsértést, és hívja fel ajánlatkérõt a törvény szabályainak megfelelõ eljárásra.<br>
A tárgyaláson pontosított kérelmében elõadta, hogy jogorvoslati kérelmet az I. termékcsoport vonatkozásában terjesztettek elõ. Azt nyilatkozta, hogy az ajánlati felhívásban a referenciaidõszakban említett 2000., 2001. és 2002. évben kivétel nélkül jelentõsebb kórházi rekonstrukciók, bõvítések keretében egyazon gyártó, azaz a MAQUET cég terméke került alkalmazásra, annak ellenére, hogy a hazai piacon több mint fél tucat európai gyártó van jelen, azonban a bruttó 50 millió forintos egyösszegû referencia hiánya miatt ezek a forgalmazók eleve nem tehetnek érvényes ajánlatot. Álláspontja szerint a bruttó 50 millió forintos referencia elõírása nem is a versenyt korlátozó, hanem a versenyt kizáró feltétel az ajánlati felhívásban. A mûszaki specifikációban megadott paraméterekkel és a bruttó 50 millió forint egyösszegû referenciafeltétel indokolatlanul diszkriminatív, ezért súlyosan sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglaltakat. Álláspontja szerint az ajánlatkérõ közvetve megsértette a Kbt. 40. § (5) bekezdésében foglaltakat is, hiszen a mûszaki specifikációval és a megadott referenciamértékkel úgy határozta meg a közbeszerzés tárgyát, hogy egyes ajánlattevõket az ajánlattétel lehetõségébõl kizár. Sérelmezte azt is, hogy a mûszaki paraméterek olyan elõírásokat tartalmaznak, amelyek egy bizonyos termékre utalnak.<br>
Az ajánlatkérõ írásos észrevételében, melyet a tárgyaláson változatlanul fenntartott, kérte az alaptalan kérelem elutasítását. Elõadta, hogy elõzetes becslés szerint az ajánlati felhívás szerinti I. sz. termékcsoportba tartozó eszközök összértéke mintegy 90-100 millió forint. Megítélése szerint erre is tekintettel nem elfogadhatatlan az az elvárás, hogy egy ilyen nagyságrendû szállításnál legalább ötvenmillió forintos, egy szerzõdéssel lefedett referenciája legyen az ajánlattevõnek.<br>
Azt is nyilatkozta, hogy a mûszaki specifikációban nincs megnevezve a mûtõasztal gyártmánya, ugyanakkor ezen specifikációnak több típus megfelelhet. Alapos elõkészítõ munka, felmérés és kapacitásszámolás után jutott arra a szakmailag megalapozott véleményre, hogy a megfelelõ betegforgalom akadálytalan ellátásához cserélhetõ lapú mûtõasztalrendszert állít be a központi mûtõ aszeptikus részére. A cserélhetõ lapú rendszer minimum 3-4, vagy annál nagyobb számú mûtõ együttes üzemeltetésénél gazdaságos, tehát eleve ilyen rendszerben gondolkodva, csak jelentõs értékû szállítási csomagok jelenhetnek meg, ezért a magas referenciaérték meghatározása nem diszkriminatív.<br>
Elõadta, azt is, hogy a mûszaki paraméterek minimális követelményeket jelentenek, melyeknek több, a magyar piacon is ismert termék, illetve termékcsalád is megfelel (pl. OPT termékcsalád).<br>
Ajánlatkérõ 2003. augusztus 13-án ajánlati felhívását módosította az ajánlattételi határidõ vonatkozásában, mely a módosítással 2003. szeptember 23-ra változott.<br>
A Döntõbizottság megállapította, hogy a kérelem alaptalan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése kimondja, hogy az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése úgy rendelkezik, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza.<br>
A Döntõbizottságnak azt kellett megvizsgálnia, hogy az ajánlati felhívásban, valamint a dokumentációban a mûszaki követelmények meghatározása olyan módon történt-e, hogy annak csupán egy termék - ezen keresztül egy ajánlattevõ - felel meg.<br>
A Döntõbizottság megállapította, hogy a cserélhetõ lapú mûtõasztalrendszer vonatkozásában a sérelmezett mûszaki paramétereket - különös tekintettel a dokumentáció 7. oldalának 11. b) pontjának ötödik francia bekezdésére, mely szerint a dokumentációban meghatározott mûszaki adatok minimális követelményt jelentenek, több gyártó, illetve termékcsalád is tudja teljesíteni. Ezzel ellentétes nyilatkozatot kérelmezõ sem tett. Önmagában azonban az a körülmény nem jelenti az esélyegyenlõség sérelmét, hogy valamennyi piaci szereplõ nem tud ajánlatot tenni. Az esélyegyenlõséget az azonos mûszaki megfelelõségû termékeken belül kell megvalósítani. Az ajánlatkérõ méltányolható érdeke és közérdek is az, hogy a pénzügyi lehetõségein belül, a betegek gyógyításának minõségét a legjobban szolgáló mûszaki tulajdonságokkal rendelkezõ berendezést válasszon ajánlatkérõ.<br>
Ezt követõen a Döntõbizottság azt vizsgálta, hogy az 50 millió forintos referencia kikötése sértette-e az ajánlattevõk esélyegyenlõségét.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a tartalmazza az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolásának szabályait.<br>
A (4) bekezdés kimondja, hogy az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
A (7) bekezdés szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság elfogadta ajánlatkérõ azon indokolását, hogy a referencia tekintetében - figyelemmel arra is, hogy a referenciát az elmúlt három évbõl (2000-tõl) és nemcsak a megajánlott termékcsoport összetételével azonos, hanem hasonló termékre vonatkozóan is lehet teljesíteni - az ötvenmillió forintban meghatározott érték, a beszerzés tárgyát képezõ I. termékcsoport becsült 100 millió forintos értékéhez képest nem túlzott mértékû.<br>
A fentiek alapján a Döntõbizottság megállapította, hogy ajánlatkérõ ajánlati felhívása nem jogsértõ.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 28.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>