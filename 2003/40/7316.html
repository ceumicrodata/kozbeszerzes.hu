<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7316)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.375/10/2003.<br>
<br>
Tárgy: a Brill Audio Visual Kft. jogorvoslati kérelme a Budapesti Közgazdaság-tudományi és Államigazgatási Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Brill Audio Visual Konferencia- és Információtechnikai Kft. (1136 Budapest, Komócsy u. 9., képviseli: dr. Csvila István ügyvéd, 6722 Szeged, Kálvária sgt. 19., a továbbiakban: kérelmezõ) által a Budapesti Közgazdaság-tudományi és Államigazgatási Egyetem (1093 Budapest, Fõvám tér 8., nevében és megbízásából eljár: OKFON Közbeszerzési és Szolgáltatási Rt., 1106 Budapest, Fehér út 10., 57. ép., képviseli: dr. Sebõk Cecília ügyvéd, 1211 Budapest, Táncsics M. u. 62., a továbbiakban: ajánlatkérõ) "az egyetem Informatikai Szolgáltató Központja részére 37 oktatási helyiség berendezése hangosítással, projektorral és vászonnal, különféle CISCO-hálózati eszközök szállítása, valamint 100 új hálózati végpont kiépítése" tárgyú közbeszerzési eljárás "oktatástechnikai eszközök szállítása és kapcsolódó szolgáltatások teljesítése" részével kapcsolatban benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok és a felek nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2003. május 28-án megjelenõ 22. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Az ajánlati felhívás 3. c) és d) pontja alapján részajánlatot lehetett tenni az alábbiak szerint:<br>
"d) A részajánlat tételének szempontja: részajánlat tehetõ (1) oktatástechnikai eszközök szállítására és kapcsolódó szolgáltatások teljesítésére, (2) CISCO hálózati eszközök szállítására, valamint (3) hálózati végpontok kiépítésére."<br>
Tekintettel arra, hogy kérelmezõ csak az 1. rész tekintetében nyújtott be ajánlatot és csak e körben vitatta az ajánlatkérõ által lefolytatott közbeszerzési eljárás, illetve az eljárást lezáró döntés jogszerûségét, a Döntõbizottság csak e körben vizsgálta a közbeszerzési eljárást.<br>
Ajánlatkérõ az ajánlati felhívás 11. pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatok és tények körét, valamint az ajánlattevõnek a szerzõdés teljesítésére alkalmatlanná minõsítésének szempontjait.<br>
Ajánlatkérõ az ajánlati felhívás 13. pontja alapján az összességében legelõnyösebb ajánlat szempontja alapján bírálja el az ajánlatokat, ehhez az ajánlati felhívás 13. b) pontjában meghatározta a bírálati részszempontokat a hozzá tartozó súlyszámokkal és az értékelés módszerét.<br>
Ajánlatkérõ a többváltozatú ajánlat tételének lehetõségét kizárta.<br>
Ajánlatkérõ az ajánlati felhívás 16. pont 4. alpontjában az alábbiakat határozta meg:<br>
"16.4. Ajánlattevõnek csatolni kell ajánlatához a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdései szerinti nyilatkozatokat és hatósági igazolásokat. Amennyiben ajánlattevõ a közbeszerzés értékének 10%-át meghaladó mértékben igénybe kíván venni alvállalkozó(kat), a Kbt. 46. § (4)-(6) bekezdéseiben foglaltakat az alvállalkozó(k)ra is alkalmaznia kell."<br>
Ajánlatkérõ az ajánlati felhívás 16.8. pontjában meghatározottakkal a hiánypótlás lehetõségét biztosította.<br>
Ajánlatkérõ dokumentációt is készített, melynek III. Mûszaki leírás címû részének I. Oktatási eszközök 1. Mûszaki specifikációk hangosítás címû részében (12. oldal) az alábbiakat határozta meg:<br>
- "kis impedanciás rendszer, fali hangsugárzókkal 150 W, 8 ohm, 8 Hz-16 kHz frekvenciaátvitel, 88 dB érzékenység,<br>
- 2 × 100 W-os teljesítményû végfokozat, XLR kimenet, masszív fémház, 2U magasságú, rack szekrénybe szerelhetõ kivitel,"<br>
Ajánlatkérõ 2003. június 14-én tartotta a helyszíni bejárást.<br>
Ajánlatkérõ 2003. július 2-án kelt levelével küldte meg az ajánlattevõknek az ajánlattevõk által feltett kérdésekre adott válaszait. Ebben szerepelt az alábbi 22. számú kérdés is:<br>
"Miért 8 ohm az impedancia, ha a hozzá javasolt hangrendszer pl. 6 ohm-mal is dolgozik? Elfogadják-e a 6 ohm-ot is, ha illeszkedik a javasolt erõsítõhöz?" Válasz: "Mert ez szabvány, bármikor, bárhol, bármihez illeszkedõ, kapható. Nem fogadjuk el a 6 ohm-ot."<br>
2003. július 8-ig az ajánlattételi határidõig ajánlatot nyújtott be az 1. rész tekintetében a kérelmezõ, az OKFON Rt., az ORAKO-EKLER KOMPLEX Rt., a MINOR Rendszerház Rt., a Jupiter Gazdasági Vállalkozó Rt., a Primus-Net Informatikai és Telekommunikációs Kft., a Delta Elektronik Kft., az ALBACOMP Rt., a Mikropo Rendszerház Kft., a Flaxcom Elektronikai és Kereskedelmi Kft., a Trendex Holding Rt., a Hewlett-Packard Magyarország Kft., a Colorspectrum Kft., a Selectrade-Computer Kft. és a Mûszertechnika-Rendszerház Kft.<br>
Ajánlatkérõ 2003. július 10-én hiánypótlásra hívfa fel az ajánlattevõket, köztük a kérelmezõt is. Kérelmezõ ajánlatával kapcsolatban az alábbiakat tüntette fel ajánlatkérõ a hiánypótlási felhívásában:<br>
"Brill Audio Visual Kft.:<br>
- Az ajánlat hiányosan tartalmazza a teljesítésbe bevonni kívánt szakemberek bemutatását, nem szerepel pontosan a szakemberek gyakorlati éveinek száma. Kérjük a szakemberek bemutatásának kiegészítését.<br>
- Az ajánlat nem tartalmazza a 2000. évi mérleget és eredménykimutatást, kérjük a dokumentum pótlását."<br>
Kérelmezõ a hiánypótlási felhívásnak eleget tett.<br>
Ajánlatkérõ 2003. július 18-án tartotta az eredményhirdetést, melyen kihirdette, hogy az egyes részfeladat a nyertese a Primus-Net Kft., míg kérelmezõ ajánlatát érvénytelennek nyilvánította. Ajánlatkérõ a kérelmezõ ajánlatának érvénytelenségét azzal indokolta, hogy egyrészt nem csatolta a Munkaerõ-piaci Alap igazolását, továbbá az általa megajánlott Castone CPA200B erõsítõ 8 ohm-os terhelés mellett nem képes a 2 × 100 W-os névleges teljesítmény leoldására, így nem felel meg a dokumentációban elõírtaknak.<br>
Kérelmezõ 2003. július 24-én nyújtott be jogorvoslati kérelmet a Döntõbizottsághoz, melyben sérelmezte ajánlatának érvénytelenné nyilvánítását, kérte ajánlatkérõ eljárást lezáró döntésének a megsemmisítését, ideiglenes intézkedéssel a szerzõdéskötés megtiltását.<br>
Kérelmének indoklásául elõadta, hogy ajánlata mûszakilag megfelelt, mert az általa ajánlott erõsítõ 2 × 100 W-os teljesítményû, ami az ajánlati dokumentációban feltétel volt, továbbá hivatkozott rá, hogy ajánlatkérõ a hiánypótlás keretében nem hívta fel a Munkaerõ-piaci Alap igazolásának csatolására pedig ha észlelte az eljárás során, hogy ezt csatolnia kellett volna, akkor erre fel kellett volna hívnia. Egyebekben álláspontja szerint neki nem kell Munkaerõ-piaci Alap igazolást csatolni, hiszen tartozása nem áll fenn a Munkaerõ-piaci Alappal kapcsolatban.<br>
Kérelmezõ jogorvoslati kérelméhez mellékelte az általa megajánlott Castone CPA200B típusú erõsítõt is tartalmazza a Castone cég által a cég termékérõl kiállított használati utasítást és árajánlatot a CPA200B típusú készülék speciális változatára vonatkozóan.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy kellõ szakértelemmel rendelkezõ szakemberei végezték a Bírálóbizottságban az ajánlatok értékelését, ennek alapján meg tudták állapítani azt, hogy a kérelmezõ által ajánlott CPA200B típusú erõsítõ 8 ohm mellett, mely az ajánlati felhívás és dokumentáció alapján feltétel volt, csak 2 × 70 W-os teljesítmény leadására képes. Ezzel kapcsolatban beszerezték a gyártó cég azonos tartalmú nyilatkozatát is. Ennek alapján a kérelmezõ ajánlata mûszaki szempontból nem felelt meg az ajánlati felhívásban és a dokumentációban meghatározottaknak. Ezen túlmenõen észlelték az ajánlatok értékelése során, hogy kérelmezõnek vannak alkalmazottai, azonban a Munkaerõ-piaci Alap igazolását nem csatolta, hanem csak nemleges nyilatkozatot arról, hogy a Munkaerõ-piaci Alappal szemben jogszabályon alapuló fizetési kötelezettsége nincs. Álláspontjuk szerint mindenkinek, akinek van alkalmazottja, munkavállalója, annak van a Munkaerõ-piaci Alappal kapcsolatban jogszabályon alapuló fizetési kötelezettsége, azonban e körben nem hívhatták fel hiánypótlásra a kérelmezõt, hiszen õ ezzel kapcsolatban nyilatkozatot tett és megállapításuk szerint nem hiányos volt az ajánlata, hanem tartalmi hibás, mely azonban hiánypótlással nem orvosolható. Ennek alapján kérték a megalapozatlan jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság D.375/3/2003. sz. határozatával ideiglenes intézkedésként a szerzõdéskötést megtiltotta.<br>
A Döntõbizottság megállapította, hogy a jogorvoslati kérelem az alábbiak szerint megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Kérelmezõ ajánlatának Kereskedelmi ajánlat részletezése címû részének 24., 25., 26., 27., 29. és 33. oldalán szerepeltette az általa megajánlott erõsítõt. Ezzel kapcsolatban az alábbi megjelölés található az ajánlatban valamennyi részben. "Castone CPA200B, erõsítõ"<br>
Kérelmezõ ajánlatában az általa ajánlott erõsítõ mûszaki adataira, sajátosságaira, teljesítményére, bemenõ impedanciájára vonatkozóan adat, nyilatkozat nem található. Kérelmezõ ajánlatában - kérelmezõ által sem vitatottan - nem szerepel a jogorvoslati eljárás során a Döntõbizottság részére megküldött Castone CPA200B típusú erõsítõ adatait is tartalmazó használati utasítás, illetve szintén a jogorvoslati eljárás során a Döntõbizottságnak megküldött, a gyártó cég által kiállított árajánlat, mely tartalmazza azt, hogy a CPA200B típusú készülék speciális változata többek között 100 W névleges kimeneti teljesítmény 8 ohm-os terhelést csatornánként képes teljesíteni.<br>
Kérelmezõ azon nyilatkozatát, hogy a Castone CPA200B típusú erõsítõ speciális változatai a használati utasítás alapján 4 ohm-tól 14 ohm-ig terjedõ bemenõ impedancia mellett képesek 2 × 100 W teljesítmény leadására, így a Castone cég CPA200B típusú erõsítõjének speciális változata, melyre a gyártó cég által tett és a kérelmezõ által csatolt árajánlat vonatkozik, képes teljesíteni az ajánlati dokumentációban meghatározott feltételt, a Döntõbizottság elfogadta, azonban ezzel kapcsolatban a Döntõbizottság megállapította, hogy a kérelmezõ ajánlatában nem található olyan megjelölés, utalás, amely alapján a Castone CPA200B típusú erõsítõvel kapcsolatban feltüntették volna, illetve hivatkoztak volna arra, hogy ennek az erõsítõnek egy speciális (8 ohm-os) változatát ajánlják meg. A Döntõbizottság megállapította azt is, hogy a Castone Kft. mint a Castone CPA200B típusú erõsítõ gyártója, az ajánlatkérõ részére ezen erõsítõrõl olyan tanúsítványt bocsátott ki, mely szerint a Castone CPA200B típusú erõsítõ 4 ohm-nál 2 × 100 W, míg 8 ohm-nál 2 × 70 W névleges teljesítménnyel rendelkezik.<br>
Ajánlatkérõ azon nyilatkozatát, hogy kellõ szakértelemmel rendelkezõ mûszaki szakemberei vettek részt az ajánlatok értékelésében és az általa beszerzett, e termékre vonatkozó tanúsítvány alapján egyértelmû volt számukra, hogy a megajánlott termék nem felel meg a dokumentációban meghatározott elõírásoknak, ezért tájékoztatást nem kértek kérelmezõ ajánlatával kapcsolatban, a Döntõbizottság elfogadta.<br>
A Döntõbizottság az elõzõek alapján megállapította, hogy a kérelmezõ ajánlata mûszaki szempontból (az erõsítõ nem megfelelõ teljesítménye alapján) nem felelt meg az ajánlati felhívásban, illetõleg dokumentációban meghatározottaknak, így ajánlatkérõnek a kérelmezõ ajánlatát érvénytelenné minõsítõ döntése jogszerû volt.<br>
A Döntõbizottság rámutat arra, hogy már egyetlen érvénytelenségi ok fennállása érvénytelenné teszi az egész ajánlatot függetlenül attól, hogy egyéb érvénytelenségi ok fennáll-e. Tekintettel arra, hogy a fentiekben kifejtettekben a Döntõbizottság megállapította, hogy kérelmezõ ajánlatának érvénytelenségét megalapozó, ajánlatkérõ által megállapított mûszaki érvénytelenségi ok fennállt, így az ajánlatkérõ kérelmezõ ajánlatát érvénytelenné nyilvánító döntése megalapozott volt. A Döntõbizottság a jogorvoslati kérelem alapján - az elõzõekben kifejtettekre is figyelemmel - vizsgálta a Munkaerõ-piaci Alap igazolásával kapcsolatos kérelemrészt.<br>
Kérelmezõ ajánlatában csatolta az Adó- és Pénzügyi Ellenõrzési Hivatal Kelet-budapesti Igazgatósága (a továbbiakban: APEH) által kiállított 5197997450. számú adóigazolást. Ezen igazolás az alábbi szövegrészt is tartalmazza:<br>
"Az adóalanynak az igazolás kiadásának idõpontjában az adóhatóság által kezelt elkülönített állami pénzalappal szemben nyilvántartott tartozása nincs."<br>
Kérelmezõ ajánlatában az alábbi nyilatkozatot is csatolta:<br>
"A Brill A. V. Kft.-nek a Munkaerõ-piaci Alappal szemben jogszabály alapján fizetési kötelezettsége nem áll fenn."<br>
A Döntõbizottság megállapította, hogy a hatályos jogszabályok alapján az APEH szedi be és tartja nyilván a Munkaerõpiaci Alap részére teljesítendõ járulékokat és hozzájárulásokat; amelyek jogszabály alapján fizetési kötelezettségnek minõsülnek. A Munkaerõ-piaci Alap bevételeit biztosító jogszabályi rendelkezések - amelyek alapján az ezen alapnak teljesítendõ fizetési kötelezettségek jogszabályon alapuló fizetési kötelezettségnek minõsülnek - úgy rendelkeznek, hogy e befizetéseket az APEH részére kell teljesíteni, illetõleg azokat az APEH tartja nyilván. A Munkaerõ-piaci Alap felé fizetendõ bírságok, támogatások visszafizetése esetében nem közvetlenül jogszabályon alapul a Munkaerõ-piaci Alap felé történõ fizetési kötelezettség, így ezek esetében jogszabályon alapuló fizetési kötelezettségrõl nem lehet beszélni, ezért ezekkel kapcsolatban a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ának rendelkezései alapján nem is kell igazolást csatolni. E körben a Döntõbizottság figyelembe vette azt, hogy a Munkaerõ-piaci Alapból folyósított támogatások, illetõleg kiszabott bírságok nem tekinthetõk a Kbt. 46. § (6) bekezdése alá tartozó, jogszabály alapján fennálló fizetési kötelezettségnek, hiszen a fizetési kötelezettséget meg kell elõzze egy, a jogszabályi rendelkezésekbõl levezethetõ eljárás - támogatás igénylése, bírság kiszabása -, ily módon a fizetési kötelezettség nem egyenesen a jogszabályi rendelkezésekbõl következik. Ennek alapján az alappal kapcsolatos, jogszabályon alapuló fizetési kötelezettség teljesítését tartalmazó APEH-igazolás csatolása mellett a Kbt. 46. § (4), illetve (5) bekezdésére is figyelemmel elegendõ a Munkaerõ-piaci Alappal kapcsolatban az ajánlattevõi nyilatkozat, vagyis a Munkaerõ-piaci Alapból ilyen az esetben nem kell igazolást csatolni az ajánlatokhoz.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(6) bekezdése úgy rendelkezik, hogy az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek jogszabály alapján fizetési kötelezettsége áll fenn. Ennek alapján igazolás csatolása csak akkor szükséges, ha jogszabály alapján fizetési kötelezettsége áll fenn. Ezen túlmenõen tartalmaz rendelkezést a Kbt. 46. § (4) bekezdése, mely szerint az adott alappal szemben fennálló jogszabályon alapuló fizetési kötelezettség esetén kell igazolást benyújtani. Ennek alapján az elkülönített állami pénzalapok felé fennálló fizetési kötelezettség körén belül el kell határolnia Kbt. 46. § (4) bekezdés hatálya alá tartozó nyilatkozattételt igénylõ és a Kbt. 46. § (6) bekezdés szabályozásából adódóan igazolás csatolását megkövetelõ fizetési kötelezettséget.<br>
A Döntõbizottság álláspontja szerint általános szabályként a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdésében rögzített nyilatkozattétel tekinthetõ ajánlattevõi kötelezettségnek, míg igazolást csak konkrét fizetési kötelezettségrõl kell csatolni a jogosult alap kezelõjétõl. Ennek alapján tartozás hiányában az ajánlattevõnek nemleges nyilatkozatot kell tennie és nyilatkozatához nem kell mellékelnie az alap kezelõjének igazolását, illetve az alap kezelõjének igazolását csak tartozás fennállása esetén kell csatolnia az ajánlatban.<br>
A Döntõbizottság a jelen ügyben megállapította, hogy kérelmezõ ajánlatában a Munkaerõ-piaci Alap részére teljesítendõ, jogszabályon alapuló fizetési kötelezettségeket is tartalmazó adóigazolást nyújtott be, mely alapján az adóhatóság által kezelt elkülönített állami pénzalappal szemben - ideértve a Munkaerõ-piaci Alapot is - nyilvántartott tartozása nincs. A Döntõbizottság a kérelmezõ által csatolt adóigazolásra is figyelemmel megállapította, hogy jogszabályon alapuló - közigazgatási, vagy más eljárást nem igényelõ közvetlen - fizetési kötelezettsége, tartozása kérelmezõnek a Munkaerõ-piaci Alappal kapcsolatban nem áll fenn. Ennek alapján kérelmezõtõl a Munkaerõ-piaci Alap kezelõje által kiállított igazolás nem követelhetõ meg, míg kötelezõ volt számára a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) bekezdése szerinti nyilatkozattétel és az APEH által kiállított adóigazolás csatolása, melyeknek kérelmezõ eleget tett. Mindezekre figyelemmel a Döntõbizottság megállapította, hogy ajánlatkérõ jogsértõ módon járt el akkor, amikor a kérelmezõ ajánlatának érvényessége vizsgálata során a Kbt. 52. § (2) bekezdés d) pontjára figyelemmel a kérelmezõ ajánlatának hiányosságaként - érvénytelenségi okként - tüntette fel a Munkaerõ-piaci Alap igazolásának hiányát.<br>
Tekintettel arra, hogy kérelmezõ ajánlatával kapcsolatban az ajánlatkérõ által megállapított - és a Döntõbizottság által is jogszerûnek talált - egyik érvénytelenségi ok (nem megfelelõ teljesítményû erõsítõ feltüntetése az ajánlatban) fennáll, így ajánlatkérõnek az eljárás során a kérelmezõ ajánlatát érvénytelenné nyilvánító döntése jogszerû volt, ezért a jogorvoslati kérelem megalapozatlan.<br>
A Döntõbizottság a fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a megalapozatlan jogorvoslati kérelmet elutasította és a 88. § (1) bekezdés h) pontja alapján rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 22.<br>
<br>
Dr. Nagy László Gábor s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>