<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7443)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.376/15/2003.<br>
<br>
Tárgy: a Mill-Tech Kft. jogorvoslati kérelme a Nemzeti Szakképzési Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Fábry György ügyvéd (1036 Budapest, Kolosy tér 5-6.) által képviselt Mill-Tech Kft. (1055 Budapest, Falk M. u. 13., továbbiakban: kérelmezõ) jogorvoslati kérelmének - melyet a Nemzeti Szakképzési Intézet (1087 Budapest Berzsenyi u. 6., továbbiakban: ajánlatkérõ) a pályaorientáció és szakmai elõkészítõ oktatás (10. osztály) tárgyi feltételeinek megteremtéséhez és a feltételek fejlesztéséhez szükséges oktatási eszközök szállítása, üzembe helyezése tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését. A jogsértés miatt a Döntõbizottság 1 500 000 Ft, azaz egymillióötszázezer forint bírságot szab ki ajánlatkérõ megbízottja, a CC Consultatio Kft. (1112 Budapest Neszmélyi u. 13.) terhére, mely bírságot a kötelezett a határozat kézhezvételétõl számított 15 napon belül köteles megfizetni a Közbeszerzések Tanácsa MÁK-nál vezetett 10032000-01720361-00000000 sz. számlájára történõ átutalással.<br>
Kötelezi továbbá a CC Consultatio Kft.-t, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. április 23-án megjelent számában a felhívás 3. a) pontjában megjelölt oktatási eszközök beszerzése céljából. A közbeszerzési eljárás lebonyolítására a CC Consultatio Kft. részére adott megbízást.<br>
A jelen tárgyban ajánlatkérõ már lefolytatott egy közbeszerzési eljárást, azt a magas ajánlati árak miatt eredménytelenné nyilvánította.<br>
A beszerzés részei voltak a 4. tételszámú földmérési eszközök, a 7-es tételszámú mérlegek, a 8-as és 9-es tételszámú szabó- és varróeszközök, a 10-es tételszámú díszítõ kéziszerszámok, szövõ- és kötõgépek, a 11-es tételszámú aprikoló, élhajlító gépek és ollók, valamint a 17-es tételszámú aerométer, digitális sûrûségmérõ, mikroszkópok, nedvesség-, olvadáspont-, forráspontmérõ készülékek, pH-mérõ mûszer és refraktométer.<br>
Az oktatási eszközök mûszaki specifikációját az ajánlati dokumentáció tartalmazta oly módon, hogy a táblázatos összeállítású "Mûszaki és kereskedelmi ajánlat ûrlap" elsõ oszlopa rögzítette a mûszaki követelményeket, a második oszlopban az ajánlattevõnek nyilatkoznia kellett arra, hogy a megajánlott eszközök maradéktalanul megfelelnek a mûszaki követelményeknek. A harmadik oszlopba a származási országot, a negyedik oszlopba az eltérés részletezését kellett beírni.<br>
A dokumentáció 14.2. pontja utolsó mondatában ajánlatkérõ elõírta, hogy az "ajánlattevõ a kitöltött Mûszaki és kereskedelmi ajánlat ûrlap mellett ajánlatához, az ajánlott eszközökre vonatkozó termékismertetõt is mellékeljen." A 43. oldalon lévõ 5. sz. mellékletben foglaltak szerint az egyes eszközökkel kapcsolatban olyan prospektust, vagy termékkatalógus-kivonatot kell mellékelni, amelyik tartalmazza az ajánlott eszköz mûszaki paramétereinek leírását.<br>
Az egyes eszközcsoportokra részajánlatot lehetett tenni.<br>
Az ajánlatok elbírálása a legalacsonyabb összegû ellenszolgáltatás volt.<br>
Az ajánlattételi határidõre, 2003 június 3-ra kérelmezõ a fent jelölt tételcsoportokra ajánlatot tett.<br>
Az ajánlatok értékelése során ajánlatkérõ nem kért magyarázatot az ajánlati árakra nézve, mert azok egyikét sem tartotta kirívóan alacsonynak.<br>
A július 9-én tartott eredményhirdetésen ajánlatkérõ a 4-es eszközcsoportra a Testor Kft., a 7-esre és a 17-esre az AA Labor Kft., a 8-asra, 9-esre és a 10-esre az Interbuy Kft., a 11-esre a Fairtool Kft. ajánlatát hirdette ki nyertesnek, velük a szerzõdést július 18-án megkötötte.<br>
Kérelmezõnek a 4-es és 7-es eszközcsoportra tett ajánlatát érvénytelenné nyilvánította. A 4-es eszközcsoportra tett ajánlat érvénytelenné nyilvánítási indoka az volt, hogy a "Földmérés eszközei IV." és a "Szintez- és terület-meghatározó eszközök III." eszközökrõl nem mellékelt termékismertetõt, a 7-es eszközcsoportra vonatkozóan pedig az volt az érvénytelenségi indok, hogy a megajánlott XT 620 M SCS analitikai mérleg és az XT 2200 C SCS gyorsmérleg nem rendelkezik az elõírt háttérvilágítással.<br>
Kérelmezõ július 24-én jogorvoslati kérelmet terjesztett elõ, kérte az érvénytelenné nyilvánításra vonatkozó, valamint az eljárást lezáró döntés megsemmisítését. Kérelmét a következõkkel indokolta:<br>
A 4-es sz. eszközcsoportba tartozó termékek - pl. jelzõszög, zsinórkészlet, mérõszalag, kitûzõ rúd, lézeres céltábla - ismertetéséhez indokolatlan termékismertetõ csatolása. A termékek kiírásnak való megfelelõségérõl nyilatkozott. Ezen termékek prospektusait a nyertes sem csatolta.<br>
A 7-es sz. eszközcsoportra vonatkozóan az ajánlata 50., illetõleg 57. oldalán megjelölte, hogy az analitikai mérleg és a gyorsmérleg rendelkezik háttér-világításos kijelzõvel. Az a tény, hogy az ajánlathoz csatolt termékismertetõ lapon "fluorescent" szó szerepel, nem zárja ki a háttérvilágítással való rendelkezést. Csatolta a gyártónak a tárgyalás napját követõ napon küldött telefax levelét, miszerint az a mérleg, melynek florescent kijelzõje van "a legjobb leolvashatóságot biztosít minden megvilágítási körülmény között. (A kijelzõnél minden karakter világít, így a hátteret is megvilágítja.)"<br>
A 8, 9, 10, 11 és 17-es eszközcsoportok esetében a mûszaki kiírásban jelzett különleges elvárások nincsenek arányban a nyertes ajánlattevõk által megjelölt árban nyújtott szolgáltatással, így különösen;<br>
- a 11-es eszközcsoportnál árcsökkenéssel járó módosítások következtek be az elõzõ kiíráshoz képest, de nem olyan mértékben, melyek indokolnák a nyertes alacsony árát,<br>
- a 17-es eszközcsoportnál szigorúbbak lettek a mûszaki követelmények az elõzõ kiíráshoz képest, ehhez képest a nyertes ára alacsony.<br>
Kifogásolta, hogy ajánlatkérõ nem tett eleget a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglaltaknak, a kirívóan alacsony ellenszolgáltatásokra nézve nem kért írásban magyarázatot. A tárgyalást követõen, augusztus 19-én benyújtott beadványában ismertette a piaci árakat, miszerint a 8-as eszközcsoportban kiírt mennyiség piaci ára a nyertes 34 millió Ft-os árával szemben 48-50 millió Ft, a 9-esé a nyertes 22 millió Ft-os árával szemben 32 millió Ft, a 11. a) tételé a nyertes 26 219 250 Ft-os árával szemben 41 222 509 Ft.<br>
Kifogásolta a nyertesekre vonatkozó ajánlatkérõi döntést, álláspontja szerint az alacsony árfekvésû nyertes ajánlatok nem tesznek eleget a kiírás szerinti mûszaki követelményeknek. Az augusztus 19-i beadványában a 8-as és 10-es eszközcsoportot illetõen arra hivatkozott, hogy a nyertes ajánlat nem tartalmaz egyes kiírási tételeket (pl. kézi elektromos olló, vonalzó, illetõleg domborító acél, sallangozó ár, sorvezetõ és domborító gömb).<br>
Ajánlatkérõ kérte a jogorvoslati kérelem elutasítását.<br>
A kérelmezõ 7-es eszközcsoportra tett ajánlata érvénytelenségét illetõen elõadta, hogy a fluorescent kijelzésû mérleg nem rendelkezik háttérvilágítással, feltehetõen azért, mert csak akkor jelez ki, ha elõtte fénymegvilágítást kap. Csatolt egy szakmai állásfoglalást, miszerint "a háttér-megvilágítást csak LCD kijelzés esetén használják a gyártók. A vákuum fluorescent kijelzés kizárja a háttér-megvilágítás alkalmazását."<br>
A 8, 9, 10, 11 és 17-es eszközcsoportokkal kapcsolatos kérelemre elsõdlegesen arra hivatkozott, hogy az elõzõ közbeszerzési eljárásban elõírt mûszaki követelmények függetlenek a jelen közbeszerzési eljárásban meghatározott mûszaki elõírásoktól.<br>
Érdemben elõadta, hogy nem tapasztalt kirívóan alacsony ellenszolgáltatást, ezért nem is kérhetett ezekre nézve írásban magyarázatot. A nyertes ajánlattevõk ajánlata eleget tesz a kiírásban meghatározott követelményeknek.<br>
A Fairtool Kft. egyéb érdekelt elõadta, hogy a jelen kiírásban jelentõsen csökkentek a mûszaki követelmények az elõzõhöz képest. Az elõzõ eljárásból okulva import kiváltásokkal és visszafogott árpolitikával indult a tenderen.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:<br>
Kérelmezõ sérelmezte a 4-es és 7-es eszközcsoportra tett részajánlata érvénytelenné nyilvánítását.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az e feltételeknek nem megfelelõ ajánlat érvénytelen, azt az 52. § (1) bekezdése alapján ajánlatkérõnek érvénytelenné kell nyilvánítania.<br>
Ajánlatkérõ a dokumentáció 14.2. pontjában elõírta a megajánlott eszközökre termékismertetõ csatolását, kivétel nélkül minden egyes eszközre nézve. Ezért az ajánlattevõnek nem volt lehetõsége arra, hogy maga döntse el, hogy mely termékre nézve indokolt a termékismertetõ csatolása.<br>
A Döntõbizottság megállapította, hogy ajánlatkérõ jogszerûen nyilvánította a kérelmezõ 4-es eszközcsoportra tett részajánlatát érvénytelennek, ezért a jogorvoslati kérelmet ebben a részében elutasította.<br>
Kérelmezõ sérelmezte a 7-es eszközcsoportra tett részajánlata érvénytelenné nyilvánítását.<br>
Ajánlatkérõ a dokumentációban az analitikai mérleggel és a gyorsmérleggel szemben támasztott követelményként "háttérvilágításon" kijelzõt írt elõ.<br>
Ez azt jelenti, hogy a háttérnek világosnak (világítottnak), ahhoz, hogy a kijelzett szöveg látható legyen, a kijelzett szövegnek sötétnek kell lennie.<br>
A kérelmezõ által csatolt gyártói nyilatkozat szerint a fluorescent kijelzésû mérlegeknél a "kijelzõnél minden karakter világít, így az a hátteret is megvilágítja".<br>
Tehát ez esetben a karakterek világosak, a háttér sötét, ellentétben az ajánlatkérõi elvárással.<br>
A Döntõbizottság megállapítja, hogy a kérelmezõ által ajánlott mérlegek a háttérvilágításos kijelzõt illetõen nem felelnek meg a kiírásnak. Ezért ajánlatkérõ jogszerûen minõsítette a kérelmezõ ajánlatát ezen okból érvénytelennek, így a jogorvoslati kérelmet ebben a részében elutasította.<br>
Kérelmezõ kifogásolta, hogy a 8, 9, 10, 11 és 17-es eszközcsoportokra tett nyertes ajánlatok nincsenek arányban a kért ellenszolgáltatással, a piaci árnál jóval alacsonyabb áron ajánlották a nyertesek ezen eszközcsoporton belüli termékeket. Az alacsony ár oka állítása szerint az is, hogy a 8-as és 10-es eszközcsoportra tett nyertes ajánlat nem tartalmazza az eszközcsoporton belüli termékekhez tartozó valamennyi tételt és azok termékismertetõjét. Állítása szerint ezen okok miatt a nyertes részajánlatai érvénytelenek.<br>
Ez a kérelmi elem két részbõl áll. Kérelmezõ egyrészrõl azt sérelmezi, hogy ajánlatkérõ magyarázat, kérdés nélkül elfogadta a nyertesek - kérelmezõ szerint - kirívóan alacsony árát.<br>
Másrészrõl viszont kérelmezõ azt kifogásolja, hogy ajánlatkérõ teljeskörûnek fogadta el a nyertes ajánlatot (Interbuy Kft. ajánlatát) annak ellenére, hogy az nem tartalmazta az eszközhöz tartozó valamennyi tételt és a termékismertetõket.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése így rendelkezik: "Ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie."<br>
A rendelkezés nem határozza meg, hogy mikor tekinthetõ egy ár kirívóan alacsonynak, továbbá az ajánlattevõ magyarázata tartalmától függõ jogkövetkezményt sem rendezi.<br>
Ebbõl következik, hogy az ajánlatkérõ maga dönti el, hogy mikor tekint egy árat kirívóan alacsonynak. Eljárása csak akkor tekinthetõ jogsértõnek, ha az elõírt magas mûszaki követelményeihez képest túlzottan alacsony árat fogad el magyarázat nélkül.<br>
Ajánlatkérõ úgy nyilatkozott, hogy a nyertesek árait nem tekintette kirívóan alacsonynak.<br>
Ajánlatkérõ a beszerzés tárgyaival szemben nem támasztott szigorú mûszaki követelményeket, így az ajánlati árakat illetõen sem merülhettek fel aggályai.<br>
A Döntõbizottság megállapította, hogy ajánlatkérõ nem követett el jogsértést azáltal, hogy a nyertesek árait írásbeli magyarázat, kérés nélkül elfogadta, ezért a jogorvoslati kérelmet ebben a részében elutasította.<br>
A Döntõbizottság megvizsgálta a nyertes Interbuy Kft. ajánlatát és a következõket állapította meg:<br>
A 8-as termékcsoportot illetõen az ajánlat tartalmazza mindazon tételeket, melyeket a kérelmezõ az augusztus 19-i beadványában hiányosságként megjelölt.<br>
A Mûszaki és kereskedelmi ajánlat ûrlapján az Interbuy Kft. a dokumentációban megjelölt összes termékre tett ajánlatot, azonban termékismertetése nem teljes körû.<br>
A szabászasztal felszerelései közül a 2 m hosszú fémvonalzó, valamint a vonalzókészlet tételsorban felsorolt eszközök bemutatása semmilyen formában nem történt meg.<br>
A nyertes ajánlat tehát az ajánlati dokumentáció 14.2. pontjában foglalt elõírásnak nem felelt meg, ezért azt ajánlatkérõnek érvénytelenné kellett volna nyilvánítania.<br>
A Döntõbizottság nyilatkozattételre történõ felhívására ajánlatkérõ megbízottja elismerte, hogy a nyertes ajánlat nem tartalmazta a vonalzó termékismertetõjét, de álláspontja szerint azáltal, hogy a "Szabászasztal felszerelve" eszközre vonatkozóan van termékismertetõ, megfelelõ az ajánlat.<br>
A Döntõbizottság nem fogadta el ajánlatkérõ érvelését, mert a "Szabászasztal felszerelve" eszköz tételnél szintén nem szemléltette a nyertes a vonalzókat, holott a kiírás szerint valamennyi terméket be kellett volna mutatni.<br>
A Döntõbizottság megállapította, hogy ajánlatkérõ az Interbuy Kft. 8-as eszközcsoportra tett részajánlata érvénytelenné nyilvánítása elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A 10-es termékcsoportot illetõen az ajánlat tartalmazza mindazon tételeket, melyeket a kérelmezõ az augusztus 19-i beadványában hiányosságként megjelölt. Tartalmazza továbbá az ajánlat (52-54. oldalon) ezen termékek bemutatására szolgáló képeket, de nem tartalmazza azok paramétereinek ismertetését.<br>
A Döntõbizottság megállapította, hogy a nyertesnek a 10-es termékcsoportra tett ajánlata érvénytelenné nyilvánítása elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.<br>
A Döntõbizottság 1 500 000 Ft bírságot szabott ki ajánlatkérõ megbízottja terhére. Az ajánlatkérõ által csatolt, az ajánlatkérõ és a megbízott által aláírt "belsõ felelõsségi rend" szerint a az eljárási cselekmények jogszerûségéért a megbízott tartozik felelõsséggel, felelõssége csak akkor nem áll fenn, ha a megbízó a javaslatától eltérõ döntést hoz. Ajánlatkérõ nyilatkozott, hogy minden tekintetben elfogadta a megbízott döntési javaslatát. A ténylegesen felelõs szervezet így megállapítható volt, ezért a Döntõbizottság közvetlenül a megbízottat kötelezte a bírság megfizetésére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint jogsértés megállapítása esetén a bírság kiszabása kötelezõ.<br>
A (4) bekezdés értelmében a bírság mértéke minimum 1 millió Ft, maximum a közbeszerzés értéke 30%-a.<br>
Az (5) bekezdés alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A jogsértés súlyos, mert azt ajánlatkérõ érvénytelen ajánlatot fogadott el nyertesnek.<br>
A közbeszerzés értéke - a nyertes 8-as és 10-es eszközcsoportra tett ajánlati ára - 55 201 860 Ft, így a kiszabott bírság mértéke 2,71%.<br>
A Döntõbizottság enyhítõ körülményként értékelte, hogy a beszerzés azon része, melyre nézve ajánlatkérõ jogsértõen járt el, nagyon alacsony értékû. Ajánlatkérõnek az eljárást segítõ együttmûködõ magatartása a bírság mértéke tekintetében nem került értékelésre, e téren sem súlyosbító, sem enyhítõ körülmény nem áll fenn.<br>
Súlyosbító körülmény, hogy már korábbi, az ajánlatkérõ eljárása ellen indult jogorvoslati eljárásban (D.63/2003) is megállapításra került a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés megsértése.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. augusztus 29.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>