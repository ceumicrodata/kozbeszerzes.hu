<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7444)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.386/12/2003.<br>
<br>
Tárgy: a Danubian Trading Hungary Kft. jogorvoslati kérelme az ATEV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Danubian Trading Hungary Kft. (1193 Budapest, Táncsics Mihály u. 77., továbbiakban: kérelmezõ) jogorvoslati kérelmét, melyet az ATEV Fehérjefeldolgozó Rt. (1097 Budapest, Illatos u. 23., képviseli: dr. Deák Krisztina ügyvéd, 7100 Szekszárd, Jókai u. 22., a továbbiakban: ajánlatkérõ) "az ajánlatkérõ által a dokumentációban részleteiben ismertetett speciális veszélyességû (specified risk materiel SRM) állati eredetû anyagokból elõállított csont-húsliszt az ajánlattevõ által kiállított szállítójármûvel történõ elszállítása és végsõ ártalmatlanítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos eljárást kezdeményezett 2003. július 16. napján 15 505 tonna ártalmatlanítandó hulladékmennyiségre. Négy részajánlat tételére adott lehetõséget.<br>
Az ajánlati felhívás 16. e) pontjában elõírta az ajánlattevõre irányadó szabályok szerinti (cég) okmány (minimálisan a cégmásolat adatait tartalmazó) 30 napnál nem régebbi példányának csatolását a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontjának megítéléséhez.<br>
A 16. b) pontban ajánlatkérõ kijelentette, hogy a hiánypótlás lehetõségét nem biztosítja.<br>
A 17. pontban rögzítette a tárgyalás menetének szabályait. Elõírta, hogy az ajánlattevõknek egy tárgyalási ajánlatot kell elkészíteniük, mely az érvényesség és az alkalmasság elbírálásának alapját fogja képezni. Kimondja, hogy a tárgyalás valamennyi alkalmasnak talált ajánlattevõvel egyazon napon 1-1 órai idõtartamban történik<br>
Az ajánlati felhívás 15. b) pontja szerint a szerzõdéskötés idõpontja, az utolsó tárgyalás befejezését követõen azonnal.<br>
Az ajánlati felhívást az elõzõ, eredménytelen eljárásban ajánlatot benyújtó alábbi cégeknek küldte meg:<br>
Danubian Trading Hungary Kft.-Mátrai Erõmû Rt., ADL Környezetvédelmi Kft., Palota Kft., Orviron Plus Kft., Ecomissio Kft., T.T.TECHNO-TRADE GmbH, Duna-Dráva Cement Kft., GEOHIDROTERV Kft.-ENVISYS Kft. Konzorcium, ÉMK Környezetvédelmi Kft., BFR Környezetvédelmi és Szolgáltató Kft., Saria Hungary Kft., ERECO Slovakia Kft., melyek közül az ajánlattételi határidõig, július 23-ig a Palota Kft., Orviron Plus Kft., Ecomissio Kft., T.T.TECHNO-TRADE GmbH, Duna-Dráva Cement Kft., GEOHIDROTERV Kft.- ENVISYS Kft. Konzorcium, Saria Hungary Kft., ERECO Slovakia Kft. és a Danubian Trading Hungary Kft.-Mátrai Erõmû Rt. nyújtott be ajánlatot.<br>
Kérelmezõ ajánlatában a 16. e) pontban megjelölt dokumentum helyett cégkivonatot csatolt.<br>
Az ajánlatok bontására 2003. július 23. napján, az értékelésre július 24-én került sor. Az értékelés során ajánlatkérõ megállapította, hogy kérelmezõ ajánlata a cégkivonat csatolása miatt érvénytelen. Ugyanezen a napon ajánlatkérõ értesítést küldött ajánlatkérõnek, melyben tájékoztatta arról, hogy ajánlata a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, valamint arról is, hogy az érvénytelenségrõl és annak részletes indokairól a Kbt. 61. § (7) bekezdése értelmében 5 munkanapon belül megküldött levélben fogja tájékoztatni. 2003. július 28-án került sor az eredményhirdetésre, ahol ajánlatkérõ mind a négy részajánlati körben nyertest hirdetett. 2003. július 29-én ajánlatkérõ megküldte az ajánlattevõk részére az összegzést, mely tartalmazta az érvénytelenné nyilvánítás okát kérelmezõ vonatkozásában is.<br>
Kérelmezõ 2003. július 25-én jogorvoslati kérelmet nyújtott be, kérte jogsértés megállapítását, ajánlatkérõ költségek viselésére való kötelezését és ideiglenes intézkedésként a közbeszerzési eljárás felfüggesztését, illetve a szerzõdéskötés megtiltását. Az eljárás a 2003. július 28-án teljesített hiánypótlást követõen indult meg.<br>
Kérelmezõ tárgyaláson pontosított álláspontja szerint ajánlatkérõ jogsértést követett el azzal, hogy az érvénytelenné nyilvánítás okait nem közölte a tájékoztatással egy idõben, illetõleg csak az eredményhirdetést, illetõleg a szerzõdéskötést követõen. Álláspontja szerint ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésben foglalt, elsõsorban az ajánlattevõk esélyegyenlõségére vonatkozó alapelveket, mert kérelmezõ nem tudott olyan idõben meggyõzõdni a kizárásának jogosságáról, amikor még orvosolni lehetett volna az esetleges jogsértést. A kizárására vonatkozó döntésre vonatkozóan jogorvoslati kérelmet nem terjesztett elõ.<br>
Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában, jogszerûnek tartotta az eljárását, és kérte a kérelem elutasítását megalapozatlanság jogcímén.<br>
Hivatkozott arra, hogy a Kbt 61. § (1) és (7) bekezdésében írtaknak megfelelõen 5 munkanapon belül tájékoztatta ajánlatkérõket, részükre az összegzést is megküldte. Elõadta, hogy azon túlmenõen, hogy erre vonatkozó törvényi kötelezettsége nem állt fenn, az idõ rövidsége miatt sem állt módjában az, hogy a július 24-én kelt értesítésben valamennyi ajánlatkérõt az indokolást is kifejtve tájékoztassa.<br>
A Döntõbizottság megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése értelmében az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
Ajánlatkérõ döntése 2003. július 24. napján született meg, s az errõl szóló, indokolást is tartalmazó tájékoztatást 2003. július 29. napján, azaz a törvényes határidõn, 5 napon belül, ajánlatkérõ megküldte kérelmezõnek.<br>
A jelen közbeszerzési eljárásra irányadó szabály a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdése, mely kimondja, hogy a tárgyalásos eljárásban a törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.<br>
Ennek alapján tehát a kizárásról szóló tájékoztatás ötnapos határideje vonatkozásában nem tartalmaz a törvény eltérõ rendelkezést, annak alkalmazása tehát jogszerû volt ajánlatkérõ részérõl.<br>
Kérelmezõ kifogásolta azt, hogy ajánlatkérõ a kizárás okairól történt tájékoztatást megelõzõen, az eredményhirdetéstõl számított negyedik napon, azaz július 28-án a nyertes ajánlattevõvel a szerzõdést megkötötte.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) szerint a szerzõdés megkötésének idõpontját az ajánlati felhívásban kell megállapítani azzal, hogy az - a 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.<br>
A 71/B. § (3) bekezdése szerint azonban ajánlatkérõ jogosult volt a szerzõdés megkötésének ezen határidejét figyelmen kívül hagyni. E szakasz rendelkezése szerint ugyanis a 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni.<br>
Ajánlatkérõ az ajánlati felhívásban úgy rendelkezett a szerzõdéskötés idõpontjáról, hogy arra az utolsó tárgyalás befejezését követõen azonnal sor kerül, ennek értelmében, tekintve, hogy ajánlatkérõ kötve van a felhívás szabályaihoz, a szerzõdést a megadott idõpontban meg kellett kötnie.<br>
Tekintettel azokra a körülményekre, hogy ajánlatkérõ a Kbt., illetõleg a saját felhívása alapján nem sértett jogszabályi rendelkezést azzal, hogy a nyertessel a szerzõdést megkötötte, és az érvénytelenségrõl hozott döntésrõl és indokairól az érintett ajánlattevõket a tv.-ben elõírt határidõn belül értesítette, nem állapítható meg a kérelmezõ által hivatkozott alapelvi sérelem sem.<br>
Ajánlatkérõ ugyanis valamennyi érvénytelennek nyilvánított ajánlattevõvel azonos módon közölte döntését, így alappal nem állapítható meg sem az esélyegyenlõség megsértése, sem a nyilvánosság elvének és a verseny tisztaságának sérelme sem.<br>
Ajánlatkérõt a szerzõdés megkötésében sem a Kbt. elõírásai, sem pedig a Döntõbizottság - mivel ideiglenes intézkedést nem hozott - nem korlátozta, így nem volt olyan kötelezettsége, hogy a szerzõdés megkötésével megvárja az eljárás befejezését.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 21.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>