<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7273)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.371/11/2003.<br>
<br>
Tárgy: a Közbeszerzési Döntõbizottság elnöke által kezdeményezett jogorvoslati eljárás a Pannon Volán Autóbusz-közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) a Pannon Volán Autóbusz-közlekedési Rt. (7622 Pécs, Siklósi út 1., képviseli: dr. Kapitány István ügyvéd, 7622 Pécs, Siklósi út 1., a továbbiakban: ajánlatkérõ) "helyközi tömegközlekedésre alkalmas 5 db elõvárosi szóló, új, magyar típusbizonyítvánnyal (beleértve a típusbizonyítvány kiterjesztését) is rendelkezõ autóbusz beszerzése" tárgyú közbeszerzési eljárása ellen hivatalból indított jogorvoslati eljárást megszünteti.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. július 4-én tájékoztatta a Döntõbizottság elnökét a rendelkezõ részben foglalt tárgyú hirdetmény közzététele nélküli tárgyalásos eljárás megindításáról. Az eljárás jogalapját a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozva jelölte meg.<br>
Egyidejûleg az ajánlati felhívást az IKARUSBUS Rt., a KRAVTEX Kft., a MAN Kamion és Buszkereskedelmi Kft., az MB-Autó Magyarország Kft. és a NABI Rt. részére megküldte.<br>
Az ajánlatkérõ a tárgyalásos eljárás fent megjelölt jogalapja indokaként elõadta, hogy a rendkívüli sürgõsségi feltétel azért áll fenn, mivel a cég kiselejtezett 5 db buszt a téli idõszak elmúltával, 1 db busz pedig mûszaki hiba miatt leégett idõközben. A menetrend szerinti közlekedés biztosítása, a feladatok ellátása miatt feltétlenül szükséges a jármûvek pótlása legkésõbb 2003. december 31-ig, a téli idõszakra. Az elõzetes piacfelmérés alapján a gyártók, illetve forgalmazók nem tudnák a téli idõszak elõtt leszállítani a szükséges mennyiséget más eljárásfajta választása esetén. A megkeresett szállítók részérõl megtett nyilatkozatok szerint a beszerzés tárgyát képezõ egyedi specifikációjú buszok gyártási ideje 4-5 hónap.<br>
Az elõre nem látható ok, mint feltétel az, hogy a közpénzek felhasználásával, a köztulajdon használatának nyilvánosságával, átláthatóbbá tételével és ellenõrzésének bõvülésével összefüggõ egyes törvények módosításáról szóló 2003. évi XXIV. tv. 2003. június 9-i hatálybalépésével tartozik az ajánlatkérõ a Kbt. hatálya alá.<br>
A rendkívüli sürgõsséget megalapozó körülmények nem az ajánlatkérõ mulasztásából erednek, mivel a közbeszerzési eljárásra való felkészülést haladéktalanul megkezdték a fenti törvényi módosítást követõen és megállapítható, hogy a beszerzés csak e jogalap által lehetõvé tett tárgyalásos eljárás keretében valósítható meg. Az elõzetes piacfelmérés alapján minden olyan céget ajánlattételre kértek fel, mely határidõre tud teljesíteni.<br>
Az ajánlati felhívás 3. a) pontja tartalmazta a beszerzés tárgyát és mennyiségét, a c) pont szerint részajánlattételre nem volt lehetõség, a 14. pont a többváltozatú ajánlattétel lehetõségét is kizárta.<br>
A teljesítés határideje 2003. december 31. Az ajánlattételi határidõ 2003. július 18., ajánlatkérõ a tárgyalás menetét meghatározta, amely egyfordulós és 2003. július 18-án befejezõdik.<br>
Az ajánlatkérõ a 11. a) pontban meghatározta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, valamint a 11. b) pontban ezzel összefüggésben az ajánlattevõknek a szerzõdés teljesítésére alkalmatlanná minõsítésének szempontjait.<br>
Az ajánlatkérõ a felhívás 13. pontjában az ajánlatok elbírálásának szempontjaként az összességében legelõnyösebb ajánlat bírálati szempontot jelölte meg a bírálati részszempontokkal és súlyszámokkal. Az értékelés során adható pontszám 1-10-ig terjed és a bírálati módszer az arányosítás volt.<br>
Az egyéb információkat tartalmazó 16. pont 2. bekezdésében a hiánypótlás lehetõsége a tárgyalás befejezéséig volt biztosítva, a 8. bekezdés szerint az ajánlatkérõ a teljesítési határidõt megelõzõen részteljesítést és elõszállítást elfogad.<br>
Az ajánlattételi határidõre valamennyi felkért ajánlattevõ benyújtotta ajánlatát. Az eredményhirdetés idõpontja 2003. július 18. volt, melyen az ajánlatkérõ az MB-Autó Kft.-t, az IKARUSBUS Rt.-t és a KRAVTEX Kft.-t az eljárás további szakaszából kizárta. A tárgyalásokat az árakra vonatkozóan a NABI Rt.-vel és a MAN Kft.-vel folytatta tovább az ajánlatkérõ, majd a NABI Rt.-t hirdette ki az eljárás nyertesének.<br>
Az ajánlatkérõ a nyertes NABI Rt.-vel a szállítási szerzõdést 2003. július 28-án megkötötte.<br>
A Döntõbizottság elnöke 2003. július 17-én kezdeményezett hivatalból jogorvoslati eljárást az ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a kbt. 70. § (1) bekezdés c) pontja szerinti feltételek fennállása nem állapítható meg egyértelmûen, ezért indítványozta a közbeszerzési eljárás jogalapjának és az ajánlati felhívás jogszerûségének a vizsgálatát.<br>
Ajánlatkérõ észrevételében kérte a jogorvoslati eljárás megszüntetését, mivel álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû volt. Elõadta, hogy a naponta javítandó jármûvek száma nyári átlagban 30, téli átlagban kiugróan megnövekedett számban (45-74 db) fordul elõ. Emiatt és a megnövekedett utasszám miatt, elõvárosi kialakítású autóbuszok mind nagyobb számú forgalomba helyezése szükséges.<br>
A társaság közgyûlése a 2003. évi üzleti tervet és annak részeként a jármûbeszerzési programot 2003. április 8-án fogadta csak el. Ezt követõen lépett hatályba a 2003. évi XXIV. törvény, amely 2003. június 9-tõl a közbeszerzési törvény hatálya alá vonta a társaság beszerzéseit. Ezt követõen haladéktalanul megkezdték a közbeszerzési eljárás elõkészítését, azonban a jármûgyártóktól és forgalmazóktól kapott visszajelzések alapján egyértelmûvé vált, hogy a téli idõszakot megelõzõen a közbeszerzések általános rendje keretében a jármûbeszerzések nem teljesíthetõek. E törvény hatálybalépését megelõzõen nem tartoztak a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pont hatálya alá, mivel közforgalmi, menetrendszerû helyközi szállítást más vállalkozások is végeznek Pécs és környéke viszonylatában. A törvény 2003. június 9-i hatályba lépését követõen azonnal megkezdték az ajánlati felhívás és dokumentáció összeállítását, és 2003. június 27-én megkerestek 8 autóbuszgyártó céget - köztük a jelen eljárásban részt vevõ 5 céget -, hogy a legkésõbb 2003. december 31-i szállítási határidõre a beszerzés tárgyát képezõ autóbuszok szállításának lehetõségérõl nyilatkozzanak, valamint jelöljék meg a szerzõdéskötés legvégsõ idõpontját is. Az ajánlatkérõ által megadott 2003. július 1-jei határidõre a megkeresett cégek a 2003. december 31-i szállítási határidõt vállalták azzal, hogy legkésõbb 2003. július 31-ig a szállítási szerzõdést szükséges megkötni. A Kravtex Kft. 2003. november 1-jei, illetve késõbbi szerzõdéskötési idõpontot is megjelölt. A NABI Rt. és az IKARUS Egyedi Autóbuszgyár Rt. 3-5 hónap szükséges gyártási idõt jelölt meg.<br>
A KRAVTEX Kereskedelmi Kft. észrevételében elõadta, hogy az ajánlatkérõ a szállítási határidõre vonatkozó megkeresésében meghatározta a 2003. december 31-i határidõt.<br>
Az ajánlatkérõ az eljárás nyertesével, a NABI Autóbuszipari Rt.-vel a szállítási szerzõdést 2003. július 28-án megkötötte. A VI/20. pont szerint a szállító a 2003. december 31-i szállítási határidõ elõtt jogosult részteljesítésre.<br>
Az ajánlatkérõ a Döntõbizottság felhívására becsatolta a kiselejtezett autóbuszokra vonatkozó selejtezési jegyzõkönyveket, a jármû-beszerzési programra is vonatkozó 2003. április 8-i társasági rendkívüli közgyûlés jegyzõkönyvét, igazgatási ülési jegyzõkönyvet és az ÁPV Rt. rekonstrukciós támogatását igazoló iratokat.<br>
A Döntõbizottság a közbeszerzési eljárásban keletkezett iratok, az ajánlatkérõ érdemi észrevétele alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárásra a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza a megengedõ szabályokat.<br>
Az ajánlatkérõ a közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapította, mely szerint e rendelkezés akkor alkalmazható árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Döntõbizottság jelen eljárásban e feltételek fennállását vizsgálta és megállapította, hogy a fenti együttes feltételek fennállnak az alábbiak szerint.<br>
Az ajánlatkérõ csak a közpénzek felhasználásával, a köztulajdon használatának nyilvánosságával, átláthatóbbá tételével és ellenõrzésének bõvülésével összefüggõ egyes törvények módosításáról szóló. 2003. évi XXIV. tv. 2003. június 9-i hatályba lépésével tartozik a közbeszerzési törvény rendelkezései hatálya alá, így a 2003. június 9-ét követõ beszerzései esetén köteles a Kbt. szabályai szerint eljárni.<br>
Az ajánlatkérõt nem terheli mulasztás, illetõleg késedelem a közbeszerzési eljárás kezdeményezését illetõen, mivel az új törvény hatályba lépését követõen haladéktalanul megkezdte a közbeszerzési eljárás elõkészítését, az ajánlati felhívás és dokumentáció összeállítását. Még 2003 júniusában felmérte a számba jöhetõ szállító cégeknél, hogy milyen gyártási és szerzõdéskötési idõre vállalják az autóbuszok szállítást, figyelembe véve a 2003. december 31-i határidõt.<br>
Ajánlatkérõnek csak 2003. július 1-jén állt rendelkezésre a felkért ajánlattevõk részérõl az a tájékoztatás, mely a 3-5 hónapos gyártási idõre, illetve a legkésõbb 2003 júliusi szerzõdéskötési határidõre vonatkozott. A gyártó, illetve forgalmazó cégek tájékoztatása szerint - figyelembe véve a legyártás több hónapos idõigényét - a közbeszerzési eljárás nyílt eljárásának az idõszükséglete miatt a téli idõszak beálltáig az autóbuszok leszállítása nem lett volna lehetséges. Ugyanis az ajánlatkérõnek figyelembe kellett venni, a nyílt eljárás 41 napos ajánlattételi határidejét, az értékelés 30 napos határidejét, illetve a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése szerinti szerzõdéskötési határidõt. E határidõk, és a szükséges gyártási idõ nem teszi lehetõvé a szükséges téli idõszakra történõ beszerzést, nyílt eljárás, illetve meghívásos eljárás keretében.<br>
Ajánlatkérõnek még a téli idõszakot megelõzõen szükséges a meghibásodott, illetve leégett autóbuszok pótlása. Mivel a téli idõszakban a naponta javítandó jármûvek száma egyébként is magasabb a szokottnál, valamint az utasszám is növekedõben van, ezért a rendkívüli sürgõsség indoka fennáll. Amennyiben a beszerzés tárgyát képezõ buszok beszerzése késedelmet szenved, akkor az ajánlatkérõ az elõvárosi közlekedés fenntartására irányuló közfeladatát nem tudja teljesíteni.<br>
A rendkívüli sürgõsséget megalapozó fenti ok nem az ajánlatkérõ mulasztására vezethetõ vissza, illetve nem volt elõre látható az autóbuszok selejtezésének szükségessége.<br>
Mikor az ajánlatkérõ számára a megadott információk alapján egyértelmûvé vált, hogy csak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti rendkívüli sürgõsségre alapozott tárgyalásos eljárás keretében lehetséges a 2003. december 31-i idõpontra tekintettel a beszerzési igényének kielégítése, haladéktalanul, 2003. július 4-én megindította a hirdetmény nélküli, tárgyalásos eljárást.<br>
A fentiekre tekintettel a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. (2) bekezdése alapján a közigazgatási szerv a hivatalból indított, vagy folytatott eljárást - ha a megindítására, vagy folytatásra okot adó körülmény már nem áll fenn - megszünteti és errõl értesíti azokat, akik a 13. § (2) bekezdése szerint az eljárás indításáról értesültek.<br>
A Döntõbizottság a fentiekre tekintettel a rendelkezõ részben foglaltak szerint határozott.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 13.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>