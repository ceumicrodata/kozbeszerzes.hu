<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (7331)
</b></h2><FONT size=3><i><u></i></u><br>
25.K.33.536/2002/6.<br>
<br>
A Bíróság a dr. Turayné dr. Rejtõ Gizella ügyvéd (1035 Budapest, Miklós u. 3.) által képviselt Fõvárosi Önkormányzat Szent Margit Kórház és Rendelõintézet (1032 Budapest, Bécsi út 132.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott (hivatkozási szám: D.569/14/2002.) - közigazgatási határozat felülvizsgálata iránti perében, amely perbe a Gyurcsovics Péter ügyvezetõ igazgató által képviselt HUN-MED Kereskedelmi és Szolgáltató Kft. (1015 Budapest, Hunfalvy u. 8.) a felperes pernyertességének elõmozdítása érdekében beavatkozott, meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A kereseti illetéket az állam viseli.<br>
Kötelezi a bíróság a felperest, hogy 15 nap alatt fizessen meg az alperesnek 20 000 Ft (azaz húszezer forint) perköltséget.<br>
Az ítélet ellen 8 nap alatt fellebbezésnek van helye, amelyet ennél a bíróságnál lehet a Magyar Köztársaság Legfelsõbb Bíróságához elõterjeszteni.<br>
<br>
INDOKOLÁS<br>
<br>
Felperes 5325/2002 szám alatt ajánlati felhívást tett közzé a Közbeszerzési Értesítõ 2002. július 10. napján megjelent 28. számában, nyílt közbeszerzési eljárás megindítására az ajánlati dokumentációban részletezett mûszaki specifikációjú, 1 db video-endoscopos torony beszerzése tárgyában.<br>
Felperes dokumentációt is készített, amely tartalmazza a mûszaki specifikációt, a szerzõdéstervezetet, az ajánlattevõknek szóló utasításokat, elõírásokat. A dokumentáció III. fejezete az orvos-szakmai és mûszaki követelmények között elõírta, hogy a leszállításra kerülõ video-endoscopos torony egységeivel szembeni egyéb követelmény az, hogy legyen kompatíbilis a Szent Margit Kórház Endoszkópos Laboratóriumában használatos jelenlegi eszközökkel.<br>
Kompatibilitás lehet:<br>
- direkt, vagy<br>
- adapterrel,<br>
- egyéb módon (III. 6/8. oldal).<br>
Az ajánlattételi határidõig 3 cég nyújtotta be ajánlatát.<br>
A beavatkozó ajánlatának az orvos szakmai és a mûszaki követelményeknek való megfelelõség fejezete 5. oldalán a következõket írja:<br>
"Kompatibilitás: Szent Margit Kórház Endoszkópos Laboratóriumában használatos jelenlegi eszközökkel.<br>
- Kompatibilis adapter segítségével fiberoscopokkal (ingyenesen rendelkezésre bocsátjuk).<br>
- Az ajánlott eszközök a régi rendszer központi egysége esetében az ingyenes extra központi egység miatt teljesen kiváltásra kerülnek és így kompatibilisek".<br>
Az ajánlattételi határidõig 3 cég nyújtotta be ajánlatát. Két ajánlattevõt, köztük a beavatkozót is, hiánypótlásra szólítottak fel azzal, hogy a benyújtott pályázatokban a kompatibilitásra vonatkozó nyilatkozatok nem voltak egyértelmûek, ezért a pályázóknak egyértelmûvé kell tenniük a kompatibilitással kapcsolatos vállalásokat.<br>
A beavatkozó a kompatibilitással kapcsolatban a következõ nyilatkozatot tette:<br>
"Az ajánlott Fujinon 200-as videorendszer az alábbiak szerint kompatíbilis a meglévõ eszközökkel:<br>
<br>
1. A nagy számban a kórház tulajdonában lévõ Olympus fiberoscopok mindegyik típusa csatlakoztatható az ajánlatunkban szereplõ adapter segítségével a megajánlott központi egység fényforrásával.<br>
<br>
2. A meglévõ Olympus video-endoscopos rendszer központi egysége teljes mértékben kiváltásra kerül a kiírási mennyiségen felül az ajánlatunk részét képezõ központi egység fényforrással. Ezzel teljesül azon kompatibilitási követelmény is, hogy az ajánlott video-endoscopok a már eddig is mûködõ, meglévõ munkaállomáson is mûködtethetõk legyenek.<br>
Mindezek figyelembevételével az ajánlati dokumentáció a kompatibilitást értékelõ szempontjai szerint, tehát ajánlatunkban ezen feltételeket adapterrel és egyéb módon teljesítjük".<br>
Felperes az eredményhirdetésen két ajánlatot érvénytelennek nyilvánított és a beavatkozót hirdette ki nyertes ajánlattevõként, akivel a szerzõdést megkötötte.<br>
Az érvénytelenné nyilvánított ajánlatot tevõk egyike jogorvoslati kérelmére eljárva az alperes a 2002. november 6-án kelt D.569/14/2002. számú határozatában megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel, az 52. § (1) bekezdését és a 61. § (1) bekezdését. A jogsértés miatt a felperessel szemben 1 millió forint, míg a jogsértésért felelõs személlyel, a felperes fõigazgatójával szemben 100 000 Ft bírságot szabott ki.<br>
Az indokolás szerint az alperes megállapította, hogy a video-endoscopos torony egységének számít a video-endoscop, így a dokumentációban elõírt kompatibilitási követelmény teljesülése nem csak a fiberoscopokkal szemben elvárás, hanem a video-endoscopokkal szemben is. Megállapította azt is, hogy a beavatkozó ajánlata érvénytelen, mert a felperesnél meglévõ video-endoscopokkal szemben elvárt kompatibilitási követelmény nem teljesül, ez által felperes megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdését.<br>
Az alperes a felperes elismerése alapján megállapította továbbá, hogy a jogorvoslati kérelmet elõterjesztõ részére a felperes nem küldte meg az Összegzés az eljárásról címû iratot, ezzel pedig felperes megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
A jogsértések miatt az alperes a törvényben meghatározott minimális összegû bírságot szabta ki az eset összes körülményeinek figyelembevételével, a döntésért felelõs személyt a felperes Közbeszerzési Szabályzata és a felperes nyilatkozata alapján állapította meg.<br>
Felperes keresetében jogszabálysértésre hivatkozással kérte a közigazgatási határozat felülvizsgálatát. Pontosított kereseti kérelmében kérte a határozat megváltoztatását, annak kimondásával, hogy a felperes nem sértette meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel az 52. § (1) bekezdését. Ez okból kérte a felperes fõigazgatójával szemben kiszabott bírság mellõzését is. Nem vitatta a Kbt. 61. § (1) bekezdésének megsértését, ebbõl kifolyólag az 1 millió forint bírság kiszabását sem tartotta jogsértõnek, ám tekintettel arra, hogy a felperes fõigazgatója e jogsértésért ténylegesen nem felelõs, ezért vele szemben a jogsértés megállapítása ellenére is kérte a bírság törlését. Perköltségre igényt tartott.<br>
Felhívta az Akadémiai Kislexikon I. kötetébõl a kompatibilitás fogalmát, amely szerint az berendezések vagy rendszerek együttmûködési képességét jelentõ tulajdonságot takar. Ezek szerint két berendezés vagy rendszer kompatibilis, ha az áthaladó információkat azonosan értelmezik, és összekapcsolásuk az együttes rendszer üzemszerû mûködését nem akadályozza. Ebbõl következõen a felperesi ajánlatkérõ elvárása a kompatibilitás tekintetében az volt, hogy mind az Olympus, mind a Fujinon fiberoscopos eszközök és video-endoscopos eszközök teljeskörûen csatlakoztathatók legyenek mindkét toronnyal. Felperesi álláspont szerint a kompatibilitás ennek megfelelõen teljes körûen érvényesült, a gyakorlatban a Fujinon torony esetében adapter segítségével, az Olympus torony esetében pedig a pluszban leszállított központi egység fényforrása segítségével egyéb módon teljesült. Ez pedig megfelel az ajánlatkérõ által elõírt feltételeknek. Az adapter segítségével kompatibilissá tett fibero- és video-endoscopok (Olympus és Fujinon) mindkét endoscopos toronyhoz csatlakoztathatók, tehát mindkét típusú fiberoscop és video-endoscop mûködik az Olympus és Fujinon toronyban.<br>
Felperes azzal is érvelt, hogy a jogorvoslati eljárás során lefolytatott bizonyítási eljárás nem volt teljes körû, indokolt lett volna a beavatkozó meghallgatása, ahol pontosíthatta volna a megoldás mûszaki paramétereit.<br>
Állításának bizonyítására becsatolta a video-endoscopos torony átadás-átvételérõl készült 2002. november 12-én felvett jegyzõkönyvet. A jelenlévõk próba alapján megállapították, hogy a kompatibilitási követelmények minden egyes tétel esetében, mind a fiberoscopoknál, mind pedig a video-endoscopos eszközöknél bizonyítottak. A beavatkozó-szállító teljesítette a dokumentációban elõírt követelményeket, az általa leszállított video-endoscopos torony kompatíbilis a kórház Endoszkópos Laboratóriumában meglévõ régi Olympus eszközökkel.<br>
Felperes bizonyítási indítványára a bíróság tanúként meghallgatta dr. Bélai Ferenc vezetõ fõorvost. Elõadta, hogy a Fujinon toronyhoz tartozó video-endoscopok a régi Olympus toronnyal csatlakoztathatók az által, hogy a beavatkozó egy új fényforrással látta el a régi tornyot. Ezáltal a Fujinon endoscop úgy mûködik, hogy az Olympus toronnyal kapcsolatba lép és az Olympus toronynak az eredeti fényforráson kívüli, egyéb egységei is mûködnek a vizsgálat során. Az Olympus berendezéshez tartozó video-endoscopok a Fujinon toronyhoz nem csatlakoztathatók, ám erre nincs is szükség, hiszen a Fujinon toronyhoz tartozó Fujinon endoscopokat használják az új berendezés mûködése során. Elõadta még azt is, hogy mint a Bíráló Bizottság tagja, aggályosnak tartotta a kompatibilitás kérdését, de amiként a beavatkozó bemutatta a gépek mûködését, számára nyilvánvalóvá vált, hogy a kompatibilitás megnyugtató módon biztosított.<br>
Bizonyítékul becsatolta még a felperes mûszaki osztályvezetõje által készített leírást a Fujinon endoscopok kompatibilitásának gyakorlati megvalósulásáról. Ebben ábrával is igazolta, hogy a régi Olympus torony a pluszban szállított központi egység, valamint illesztõ adapterek bekapcsolásával biztosított az, hogy a régi torony a régi endoscopokkal, valamint az új Fujinon endoscopokkal is mûködtethetõ.<br>
Felperes összegzésül hangsúlyozta, hogy a kiírás szerint nem azt várta el az ajánlattevõktõl, hogy a kompatibilitás oda és vissza irányba megvalósuljon, így nem volt igénye arra, hogy az Olympus endoscopok az új géppel csatlakoztathatók legyenek, hanem csak azt várta el, hogy az új gép legyen kompatíbilis a meglévõ toronnyal, ez a feltétel pedig teljesült.<br>
Az alperes nyilatkozatában fenntartotta a határozatban foglalt indokait, álláspontja szerint a határozat nem jogszabálysértõ a felperes által felhívott körben, ezért kérte a kereset elutasítását és felperes perköltségben való marasztalását. Hangsúlyozta, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének, felperes által sem vitatott megsértése már önmagában megalapozza a határozat rendelkezõ részében foglalt minimális összegû bírság kiszabását, mind a felperessel, mind pedig a jogsértésért felelõs személlyel szemben.<br>
A beavatkozó csatlakozott a felperes által elõadottakhoz, álláspontja szerint a határozat a kompatibilitás kérdésében jogszabálysértõ megállapítást tett, erre tekintettel kérte a felperes pontosított kereseti kérelmének megfelelõen a határozat megváltoztatását. Kiemelte, hogy az új toronyhoz szállított endoscopokkal a régi torony is tud mûködni, egyrészt adapter útján, másrészt pedig a régi toronyhoz beszerelt további központi fényforrás útján. A régi torony így az új géphez tartozó új endoscopokkal mûködtethetõ, ez által a kompatibilitás megoldott. Elõadta még, hogy az Olympus toronyhoz tartozó video-endoscopnak a Fujinon toronyhoz történõ csatlakoztatása esetén a Fujinon toronynak csak a fényforrása mûködik, a processzora nem, így képet nem kapunk ebben az esetben.<br>
Felperes keresete nem alapos.<br>
A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. törvény (Áe.) 72. §-ának (1) bekezdése alapján, a Polgári Perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.<br>
A bíróságnak a perben azt kellett megítélnie, hogy a perrel érintett közbeszerzési eljárásban a beavatkozó ajánlata érvényes-e, figyelemmel a kompatibilitással kapcsolatos elõírásra, továbbá, hogy a Kbt. szabályaival összhangban van-e a felperessel és a felperes fõigazgatójával szemben kiszabott bírság.<br>
A bíróság a keresetlevél, az alperes nyilatkozata, a per során becsatolt iratok, továbbá a tanú vallomása és a közigazgatási iratok alapján megállapított tényállásból kiindulva a következõkre alapozta döntését.<br>
A közbeszerzésekrõl szóló, többször módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek. A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlati felhívás tehát meghatározó jelentõségû a közbeszerzési eljárás jogszerû, eredményes lefolytatása tekintetében. Ha az ajánlatkérõ kellõen részletes, egyértelmû ajánlati felhívást, illetõleg dokumentációt készít, az ajánlattevõk is az ajánlatkérõ igényeinek megfelelõ ajánlatot tehetnek. Ha a felhívás, vagy a dokumentáció félreérthetõ, kétséges, bizonytalan megfogalmazásokat, nem világos tartalmú elõírásokat alkalmaz, vagy túl kevés információt szolgáltat, nem teljesíti a Kbt. idézett rendelkezése alapján megállapítható, az ajánlati felhívás és dokumentáció elkészítésével kapcsolatos követelményeket, és ez által nem tudnak ajánlattevõk egyenlõ eséllyel megfelelõ ajánlatot tenni. Ez azzal a következménnyel is járhat, hogy a felhívás, vagy dokumentáció homályos megfogalmazásai miatt az elõírás tartalmának szûkebb értelmezése folytán olyan potenciális pályázók nem tesznek ajánlatot, akiket a közbeszerzési eljárásból az ajánlatkérõ, szándéka szerint nem kívánt kizárni, vagy pedig a tágabb értelmezés miatt olyanok is tesznek ajánlatot, akiket az ajánlatkérõ nem kívánt versenyeztetni. Egyik következmény sem szolgálja a Kbt. preambulumában megfogalmazott célok és a törvény alapelveinek érvényesülését, különösen pedig nincs összhangban a Kbt. felhívott rendelkezésével. Abban az esetben, ha az ajánlatkérõ a felhívásban, vagy dokumentációban olyan idegen szót használ, amelynek pontos, egyértelmû, kétségtelen magyar megfelelõje nincs, lehetõséget ad arra, hogy az ajánlattevõk nem az ajánlatkérõ szándékának megfelelõ, hanem a saját, ajánlattevõi oldal értelmezése szerint tegyenek ajánla<br>
tot.<br>
A bíróság megállapította, hogy a felperesi ajánlatkérõ azt a követelményt állította a leszállításra kerülõ video-endoscopos toronnyal szemben, hogy az legyen kompatibilis a felperes Endoszkópos Laboratóriumában használatos jelenlegi eszközökkel. A kompatibilitás kifejezés nem vitásan idegen eredetû szó, ám kétségtelenül jelen van a magyar nyelvhasználatban, általánosan elfogadott jelentése szerint valaminek egy másik meghatározott dologgal vagy jelenséggel összeférhetõ, társítható voltát jelenti, a két dolog vagy jelenség összeillõ, összekapcsolható, összeilleszthetõ tulajdonságára utal, egyik a másikkal összekapcsolható, helyettesíthetõ. A kompatibilitás fogalmának fenti értelmezését támasztja alá a felperes által hivatkozott Akadémiai Kislexikon, de bármely más, gyakran használt lexikon meghatározása is (Idegen Szavak és Kifejezések Szótára, 2002. Szalag Könyvkiadó, 267, Magyar Szókincstár, 1998. Tinta Könyvkiadó, 477.).<br>
A bíróság megítélése szerint, a kompatibilitás, fentebb kifejtett értelmû fogalma egyben kölcsönösségre is utal, hiszen a felsorolt tulajdonságok akkor valósulnak meg maradéktalanul, ha azok kölcsönösen megfelelnek, tehát nem csak az egyik dolog vagy jelenség kapcsolható, illeszthetõ, helyettesíthetõ stb. a másik dologgal vagy jelenséggel, hanem a másik dolog, jelenség tulajdonsága folytán ugyancsak összeilleszthetõ, helyettesíthetõ, csatlakoztatható stb. az egyik dologgal vagy jelenséggel.<br>
Az ajánlati dokumentáció vitatott elõírása alapján a bíróság megítélése szerint a felperesi ajánlatkérõ elvárása a kompatibilitás tekintetében az volt, hogy a régi Olympus torony csatlakoztatható, mûködtethetõ legyen az új toronyhoz tartozó fiberoscopos és video-endoscopos eszközökkel éppúgy, mint az új torony a régi, Olympus toronyhoz tartozó fiberoscopos és video-endoscopos eszközökkel. A kompatibilitás ugyanis teljeskörûen csak így érvényesül, pontosan úgy, ahogy felperes a keresetlevelében ezt eredetileg megfogalmazta.<br>
A bíróság megítélése szerint, a lefolytatott bizonyítási eljárás alapján, különösen a tanú vallomása, valamint a Mûszaki Osztályvezetõ gyakorlati alkalmazásról szóló leírása, továbbá a video-endoscopos torony átadás-átvételérõl szóló jegyzõkönyv megállapításai alapján egyértelmûen kijelenthetõ az, hogy a beavatkozó, nyertesnek minõsített ajánlatában megajánlott Fujinon toronyhoz tartozó endoscopok a meglévõ régi Olympus toronnyal csatlakoztathatók, ám a régi Olympus berendezéshez tartozó video-endoscopok az új toronyhoz nem csatlakoztathatók. Ez által a kompatibilitás követelménye nem érvényesül, a kölcsönös megfelelõség, az összeilleszthetõség, csatlakoztathatóság, helyettesíthetõség stb. maradéktalanul nem érvényesül.<br>
Nem fogadható el a felperesnek, a per során pontosított azon álláspontja, amely szerint az ajánlatkérõ elvárása nem is irányult a kölcsönös megfelelõségre, a régi toronyhoz tartozó video-endoscopoknak az új toronnyal való csatlakoztathatóságát nem is várta el, hiszen erre a gyakorlatban nincs is szükség. Felperes az ajánlatában ugyanis a kompatibilitás fogalmat használta követelményként és nem pedig azt, hogy az új berendezéshez tartozó video-endoscopnak kell csak a régi toronnyal összekapcsolhatónak lenni és nem elvárása ez fordítva. Abban az esetben, ha az ajánlatkérõ felperesnek a szándéka erre irányult, az ajánlati felhívásban, illetve a dokumentációban ezt a megfogalmazást kellett volna alkalmaznia. Az ajánlatkérõ rejtett, ki nem nyilvánított szándéka, tekintettel a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésben foglalt és a Kbt. 43. § (1) bekezdésében foglaltakra, figyelembe nem vehetõ.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A bíróság az alperessel egyezõen állapította meg, hogy a nyertesnek minõsített beavatkozó ajánlatában megajánlott Fujinon torony a video-endoscopokkal szemben elvárt kompatibilitás követelményét nem teljesíti, a régi toronyhoz tartozó video-endoscopok az újonnan megajánlott toronyhoz rendeltetésszerû használatra alkalmas módon nem csatlakoztathatók, ezért az ajánlat nem felel meg a dokumentációban meghatározott feltételeknek. A nyertesnek minõsített beavatkozó ajánlat érvénytelen, ám ezt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjára tekintettel az 52. § (1) bekezdésében foglaltak ellenére nem nyilvánította a felperes érvénytelennek. Helyesen állapította meg az alperes, hogy felperes ezért jogsértést követett el.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos 88. § (1) bekezdésének f) pontja szerint az alperes határozatában a Kbt. szabályait megszegõvel szemben köteles bírságot kiszabni, erre tekintettel a bíróság megállapította, hogy az alperes jogszerûen alkalmazta a bírság jogkövetkezményét a jogsértõ felperessel szemben. Felperes a per során sem vitatta, hogy a közbeszerzési eljárást lezáró döntésig az egyes döntésekért a felperes fõigazgatója a felelõs személy, így a vele szemben alkalmazott bírság jogkövetkezménye is megfelel a Kbt. vonatkozó elõírásának.<br>
A kifejtettek szerint a bíróság az alperes határozatát a felperes által vitatott valamennyi részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, határozata jogszerû rendelkezéseket tartalmaz. A határozat nem jogszabálysértõ a felperes által kifogásolt körben, ezért a bíróság a felperes keresetét, mint alaptalant elutasította.<br>
A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.<br>
A tárgyi illetékfeljegyzési jog folytán le nem rótt kereseti illeték viselésérõl a bíróság - figyelemmel a felperes személyes költségmentességére - a költségmentesség alkalmazásáról szóló 6/1986. (VI. 26.) IM rendelet 14. §-a alapján határozott.<br>
Az ítélet elleni fellebbezés lehetõségét a <a href="http://net.jogtar.hu/jr/gen/getdoc.cgi?docid=99500040.tv#92">Kbt. 92. §-</a>a biztosítja.<br>
<br>
Budapest, 2003. május 26.<br>
<br>
Dr. Vitál-Eigner Beáta s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>