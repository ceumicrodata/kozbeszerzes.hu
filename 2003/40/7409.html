<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7409)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.387/12/2003.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Nagykanizsa Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Nagykanizsa Megyei Jogú Város Önkormányzata (8800 Nagykanizsa, Erzsébet tér 7., képviseli: dr. Bardócz Kálmán ügyvéd, 2310 Szigetszentmiklós, Thököly út 36., a továbbiakban ajánlatkérõ) "Nagykanizsa-Bagola regionális hulladéklerakó kiegészítõ építési-kivitelezési munkái" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#71">Kbt.) 71/B.</a> § (1) bekezdés második fordulatára tekintettel, a Kbt. 44. § (6) bekezdését, ezért ajánlatkérõ által kibocsátott ajánlati felhívást és az azt követõ döntéseit megsemmisíti, valamint ajánlatkérõt 1 000 000 Ft, azaz egymillió forint bírság megfizetésére kötelezi.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Az ajánlatkérõ 2003. július 14-én tájékoztatta az ajánlati felhívás megküldésével a Döntõbizottság elnökét a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés szerinti tárgyalásos eljárás megindítására vonatkozóan a rendelkezõ részben meghatározott tárgyban.<br>
Ajánlatkérõ az eljárás indokaként elõadta, hogy elõre nem látható körülmények (jogszabályi feltételek változása) folytán az építési beruházás teljesítéséhez az eredeti szerzõdésben nem szereplõ kiegészítõ építési beruházás elvégzése vált szükségessé. A kiegészítõ munka mûszaki tartalmának értéke nem haladja meg a jelenlegi szerzõdés értékének 50%-át és ezt csak aránytalan nehézségek árán lehetne elválasztani a jelenlegi szerzõdéstõl.<br>
A regionális hulladéklerakó bõvítése, mint környezetvédelmi beruházás fontos a mintegy 300 településre kiterjedõ, kiemelten védendõ Balaton vízgyûjtõ területén. A megépítendõ létesítmény illeszkedik az EU ISPA-programból támogatást nyert "Nagytérségi Hulladékgazdálkodási Rendszer megvalósítása Nyugat-Balaton és Zala folyó medencében" projekthez.<br>
A Döntõbizottság elnökének megküldött tájékoztató szerint a jelenleg üzemelõ hulladéklerakó PHARE-CBC-támogatással 58% arányban, BM-céltámogatással és saját erõbõl 42% arányban valósul meg. A környezetvédelmi engedélyt 1997-ben, az építési engedélyt 2000. január 19-én adták ki.<br>
A BM-támogatás felhasználási határideje 2003. december 15.<br>
A kivitelezési munkákra vonatkozó ajánlati felhívás 2002. július 17-én jelent meg, majd a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. b) </a>pontja alapján a versenytárgyalást lefolytatták a PHARE-szabályok szerint (PHARE, ISPA és SAPARD tender eljárásokra vonatkozó Európai Bizottság Szabályzata).<br>
A lefolytatott versenyeljárást az EU budapesti delegációja 2002. december 14-én hagyta jóvá, majd a Zaladepo 2002 Konzorciummal megkötésre került a szerzõdés 2002. december 15-én és a támogatási szerzõdés is 2003-ban a PHARE-támogatásra vonatkozóan.<br>
Idõközben a hulladékgazdálkodásra vonatkozó jogszabályok és mûszaki elõírások jelentõsen változtak és a hulladéklerakókra vonatkozó 22/2001. (X. 10.) KöM rendelet szerint legkésõbb 2009. január 1-jéig kell az új elõírásokat teljesíteni az ilyen lerakóknak.<br>
A szükséges változtatások és kiegészítések (tervek és építési munkák) elvégzése a jelenlegi beruházás keretében kell hogy legyen, mivel utólagos beépítések nem lehetségesek mûszakilag.<br>
A folyamatban lévõ építési-kivitelezési munkákból aránytalan hátrányok nélkül más vállalkozóra nem bízhatók az építési munkák.<br>
A Zaladepo 2002 Konzorcium ismeri leginkább a helyszínt, a különleges mûszaki és környezetvédelmi adottságokat, így a legkedvezõbb ajánlatot tudja tenni.<br>
Az ajánlati felhívás 3. a) pontja szerint meghatározta a beszerzés tárgyát és mennyiségét az alábbiak szerint:<br>
A hulladéklerakókra vonatkozó 22/2001. (X. 10.) KöM rendelet tartalmazza a hatályos szabályokat, majd az EU-ba történõ belépést követõen az ettõl eltérõ szigeteléssel ellátott lerakókat az EU érvényes direktíva szerint le kell zárni (1. Depóniatér többletei; 2. Hatósági engedélyek teljesítéséhez kiegészítõ munkák; 3. Szervizút kialakítása).<br>
A részajánlattétel és a többváltozatú ajánlat nem volt megengedett.<br>
A felhívás 4. pontja szerint a teljesítés határideje, vagy a szerzõdés idõtartama: 2003. szeptember 30.<br>
A felhívás 6. pontjában az ajánlattevõ pénzügyi, gazdasági és mûszaki alkalmassága igazolására kért adatok és tények kerültek elõírásra, de ezekkel összefüggésben az ajánlattevõ szerzõdés teljesítésére való alkalmatlanságának szempontjai nem kerültek megjelölésre, valamint a konzorcium másik két tagja, a Hidroterra Kft. és a Geohidroterv Kft. vonatkozásában sem.<br>
Az ajánlatkérõ által már kiválasztott ajánlattevõ a Zaladepo 2002 Konzorcium, melynek vezetõ cége a Hoffmann Rt., tagjai a Hidroterra Kft. és a Geohidroterv Kft.<br>
A felhívás 11. pontja szerint a pénzügyi ellenszolgáltatás teljesítésének feltételeire elõírta, hogy teljesítményarányos részszámlázásra van lehetõség, elõleget az ajánlatkérõ nem biztosít. Az ajánlatkérõ a számla kézhezvételétõl követõ 30 napon belül egyenlíti ki azt átutalással.<br>
Az ajánlati felhívás 13. pontja szerint az ajánlat értékelésének bírálati szempontja a legalacsonyabb ellenszolgáltatás.<br>
Az elsõ tárgyalás idõpontja 2003. július 17-e volt, melyen az ajánlat felbontásakor ismertetésre került a 114 999 823 Ft ajánlati ár, majd a tárgyalást követõen a 108 999 823 Ft végsõ ajánlati ár. Az ajánlati felhívás szerint a szerzõdéskötés pedig a tárgyalás sikeres lezárását követõen az ajánlat elfogadását követõ 15. napon kerül sor.<br>
Az ajánlatkérõ becsatolta a tárgyalási jegyzõkönyvet, az ajánlattevõ részére szóló halasztási értesítést, a Zaladepo 2002 Konzorcium ajánlatát, valamint a 2002. december 15-én megkötött vállalkozási szerzõdést.<br>
Az ajánlatkérõ bejelentette, hogy a jogorvoslati eljárás megindulására tekintettel a közbeszerzési eljárást felfüggesztette, az eredményhirdetést elhalasztotta, az eljárást lezáró szerzõdést nem kötötte meg.<br>
A Döntõbizottság elnöke 2003. július 28-án kezdeményezett jogorvoslati eljárást a fenti közbeszerzési eljárás vonatkozásában, mivel a becsatolt iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés szerinti tárgyalásos eljárás feltételei egyértelmûen nem voltak megállapíthatóak, megalapozottan feltételezhetõ volt a közbeszerzési eljárás szabályainak megsértése. Indítványozta, hogy az eljáró tanács vizsgálja meg a közbeszerzési eljárás jogalapját és az ajánlati felhívás jogszerûségét.<br>
Ajánlatkérõ érdemi észrevételében kérte az eljárás megszüntetését, mert álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjaira alapított közbeszerzési eljárása jogszerû.<br>
Az ajánlatkérõ észrevételében elõadta, hogy idõközben a hulladékgazdálkodásra vonatkozó jogszabályi elõírások, az abban megfogalmazott mûszaki követelmények jelentõsen változtak, szigorodtak.<br>
Az EU-delegáció részére elfogadásra már benyújtott tenderdokumentáció megváltoztatása és a jóváhagyási folyamat újbóli kezdeményezése azzal járt volna, hogy az elhúzódó eljárás miatt a BM céltámogatási forrás már nem lett volna igénybe vehetõ.<br>
Ajánlatkérõ hivatkozott a területileg illetékes Nyugat-dunántúli Környezetvédelmi Felügyelõség 2002. augusztus 6-i levelében foglaltakra is, mely szerint a jelenlegi tervek szerinti mûszaki hiányosságok utólagosan már nem szüntethetõk meg, ezért az új depónia kivitelezésénél kell azok elhárításáról gondoskodni az új jogszabályi követelményeknek megfelelõen.<br>
A folyamatban lévõ építési-kivitelezési munkák más vállalkozóra nem bízhatóak a kiegészítõ beruházás tekintetében, mivel az eredeti szerzõdés tartalmának megfelelõ munka folyamatban van, az építési területen a jelenlegi kivitelezõ dolgozik.<br>
A Zaladepo 2002 Konzorcium ismeri leginkább a helyszínt, a különleges mûszaki és környezetvédelmi adottságokat, amely elsõsorban abban jelentkezik, hogy úgynevezett függõleges rétegrend-változtatást kell eszközölni a depóniánál. Ez azzal jár, hogy az egyes rétegek kialakításánál azok szivárgását meg kell akadályozni, illetve a vízszigetelõ rétegnél a munkavégzés során különleges gonddal kell eljárni. Ha a jelenlegi kivitelezõ végzi a kiegészítõ építési munkákat, akkor a garanciális követelményeknek való megfelelés is egyértelmûen ellenõrizhetõ.<br>
A Zaladepo 2002 Konzorcium tudja csak a jelenlegi munkafolyamatok megfelelõ szervezésével a kiegészítõ beruházást elvégezni.<br>
Az ajánlatkérõ a tárgyaláson tett nyilatkozatában nem vitatta, hogy a felkért ajánlattevõre, illetve a konzorciális tagokra vonatkozóan a szerzõdés teljesítésére való alkalmatlanságra vonatkozó szempontok nem kerültek meghatározásra. Ennek indokaként elõadta, hogy az elõzményi tender eljárás alatt a konzorcium vezetõ cége, azaz a Hoffmann Rt. vonatkozásában az alkalmassága már megállapításra került, ezért nem jelölte meg a jelen eljárásában a szerzõdés teljesítésére való alkalmatlansági szempontokat, és a Hoffmann Rt. vonatkozásában tudomása szerint nem történt a pénzügyi, gazdasági és mûszaki szempontok vonatkozásában kedvezõtlen változás.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás részben alapos.<br>
A Döntõbizottság vizsgálta, hogy az ajánlatkérõ által a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjára alapított közbeszerzési eljárás jogalapjának jogszerûségét. Figyelembe véve az elõzményi verseny eljárás tárgya mûszaki tartalmának értékét, valamint az ajánlatkérõ által becsatolt vállalkozási szerzõdés szerinti beruházás mûszaki tartalmát és értékét, továbbá a kiegészítõ építési beruházás kapcsolódó, elválaszthatatlan voltát az elõzményi beruházáshoz, a Döntõbizottság nem kifogásolta a jelen tárgyalásos eljárása Kbt. 70. § (2) bekezdés a) és b) pontjának való megfelelõségét.<br>
A Döntõbizottság ezt követõen vizsgálta, hogy az ajánlati felhívás megfelelt-e a Kbt. elõírásainak.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján megállapította, hogy az ajánlatkérõ által kiadott ajánlati felhívás tartalma jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ, legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ, legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdés második fordulata szerint az ajánlati felhívás 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A 9. számú melléklet a b) pontban tartalmazza azt az elõírást, mely a szerzõdés teljesítésére alkalmatlanná minõsítés szempontjaira vonatkozik.<br>
Figyelemmel a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdésére az ajánlatkérõ az ajánlati felhívásban kizárólag a törvényben meghatározott módon írhatja elõ az ajánlattevõk pénzügyi, gazdasági és mûszaki alkalmasságának igazolását.<br>
A Döntõbizottság megállapította, hogy az ajánlatkérõ ajánlati felhívásának 6. pontjában meghatározott és a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésére utalással történõ pénzügyi, gazdasági és mûszaki alkalmasság igazolására vonatkozó adatok és tények a cégkivonatra is kiterjedõen a Kbt. 44. § (1) bekezdésében, illetve (2) bekezdésében foglalt adatok és tények körébe nem tartozó nyilatkozatok.<br>
Az ajánlatkérõ kizárólag a 2002., illetve 2003. évben végzett folyamatban lévõ referencia-elõírásra vonatkozóan határozta meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjának megfelelõen az ajánlattevõ szerzõdés teljesítéséhez szükséges mûszaki alkalmasságának igazolási módját.<br>
A Döntõbizottság megállapította ugyanakkor, hogy az ajánlatkérõ elmulasztotta meghatározni a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdés második fordulatában elõírtaknak megfelelõen a Kbt. 44. § (6) bekezdése alapján azokat a körülményeket mind az ajánlatkérõ, mind pedig a konzorcium másik két tagja vonatkozásában, hogy az alkalmasság körében elõírt adatokra vonatkozóan, melyek hiánya, illetõleg fogyatékossága miatt minõsíti alkalmatlannak az ajánlattevõt, illetve a konzorciális tagokat a szerzõdés teljesítésére.<br>
A Döntõbizottság az ajánlati felhívás jogsértõ tartalmára figyelemmel az ajánlati felhívást és az azt követõ döntéseit megsemmisítette az ajánlatkérõnek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva az ajánlati felhívás jogsértõ tartalmára tekintettel a Kbt. 88. § (1) bekezdés d) pontja alapján a jogsértést megállapította és figyelemmel arra, hogy az ajánlatkérõ a közbeszerzési eljárást lezáró szerzõdését a Döntõbizottság határozatának meghozataláig felfüggesztette a c) pont alapján határozott az ajánlati felhívás, illetõleg az azt követõ ajánlatkérõi döntések megsemmisítésérõl és az f) pont alapján döntött a bírság kiszabásáról.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdései szabályozzák.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésében meghatározott legkisebb összeg 1 000 000 Ft.<br>
A Döntõbizottság a bírság mértéke vonatkozásában a minimális összeg kiszabásáról határozott, tekintettel arra, hogy az ajánlatkérõ együttmûködõ magatartásának eredményeként a jogsértés reparálhatóvá válik, illetve a közbeszerzés tárgyának a közérdekû voltára, így különösen a környezetvédelmi szempontokat illetõ súlyára is.<br>
A Döntõbizottság a személyes felelõsségre vonást nem tartotta indokoltnak tekintettel arra, hogy az ajánlatkérõ belsõ felelõsségi rendje szerint a vonatkozó projekt ajánlati felhívás, illetve dokumentációk összeállításáért az ajánlatkérõ által összeállított bizottság volt a felelõs a kiértékelõ, javaslattevõ testület pedig az ajánlatkérõ közbeszerzési bizottsága volt.<br>
A költségek viselésérõl szóló rendelkezés a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontján alapul.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 27.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>