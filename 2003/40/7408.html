<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7408)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.388/10/2003.<br>
<br>
Tárgy: a Nemzetközi Testõr Biztonságszolgálati Kft. jogorvoslati kérelme Budapest Fõváros XI. Kerületi Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Grád András jogtanácsos által képviselt Nemzetközi Testõr Biztonságszolgálati Kft. (1062 Budapest, Lehel út 3/B., továbbiakban: kérelmezõ) jogorvoslati kérelmének - melyet a dr. Veress Zoltán jogtanácsos által képviselt Budapest Fõváros XI. Kerületi Önkormányzat (1113 Budapest Bocskai út 39-41., továbbiakban: ajánlatkérõ) az ajánlatkérõ tulajdonában lévõ, a felhívásban megjelölt ingatlanok élõerõs õrzés-védelme, valamint az ahhoz kapcsolódó egyéb biztonsági szolgáltatások tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#53">Kbt.) 53. §</a> (2) bekezdését, 55. § (6) bekezdését, 61. § (1) és (7) bekezdését. A jogsértés miatt a Döntõbizottság megsemmisíti ajánlatkérõ eljárást lezáró döntését és 3 000 000 Ft, azaz hárommillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 sz. számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. június 4-én megjelent számában a rendelkezõ részben megjelölt beszerzés tárgyában.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 0-100-ig terjedõ pontszámozással, a következõ bírálati részszempontok és alszempontok, illetõleg hozzájuk rendelt súlyszámok alapján kívánt kiválasztani:<br>
- szolgáltatás szakmai kidolgozottsága	70<br>
- a díjmentes többletszolgáltatások mértéke	20<br>
- belsõ ellenõrzés gyakorisága	25<br>
- a szolgáltatás teljesítéséhez szükséges, ellenérték nélkül beépített technikai eszközök értéke	25<br>
- a szolgáltatás ajánlati ára	30<br>
Az ajánlattételi határidõre a kérelmezõ és nyolc ajánlattevõ nyújtott be ajánlatot. Ajánlatkérõ a július 22-én tartott eredményhirdetésen a Total Security Team Kft. ajánlatát hirdette ki nyertesnek, második legkedvezõbb ajánlattevõnek pedig a kérelmezõt.<br>
Kérelmezõ július 28-án jogorvoslati kérelmet terjesztett elõ a Döntõbizottsághoz. Kérte az eljárást lezáró döntés megsemmisítését és ajánlatkérõ felhívását a törvény szabályainak megfelelõ eljárásra.<br>
Sérelmezte a következõket:<br>
Ajánlatkérõ nem küldte meg részére a bontási jegyzõkönyvet.<br>
Ajánlatkérõ az eredményhirdetésen nem ismertette a pontszámok indokait.<br>
Az elsõ bírálati részszempont elsõ alszempontjából való értékeléskor nem vette figyelembe az általa ajánlott, a közbeszerzés tárgyához szorosan kötõdõ valamennyi többletszolgáltatást. A jogorvoslati eljárásban tartott tárgyaláson kifogásolta, hogy a nyertes ajánlattevõ részérõl viszont figyelembe vett olyan szolgáltatásokat is, amelyek nem tartoznak a beszerzés tárgyához, így pl. a iratátvétel, telefonközpont-kezelés.<br>
Az elsõ bírálati részszempont második alszempontjából való értékeléskor ajánlatkérõ azonos pontszámot adott a nyertes napi háromszori ellenõrzésére és az általa ajánlott napi ötszöri ellenõrzésre.<br>
Az összegzésbõl megállapíthatóan ajánlatkérõ pontozta a négy érvénytelenné nyilvánított ajánlatot is:<br>
A Döntõbizottság a D.388/3/2003. számú határozatával ideiglenes intézkedéssel megtiltotta a szerzõdéskötést.<br>
Ajánlatkérõ észrevételében és a jogorvoslati eljárásban tartott tárgyaláson kérte a jogorvoslati kérelem elutasítását.<br>
A bontási jegyzõkönyvet állítása szerint telefaxon megküldte az ajánlattevõknek, külön postai küldeményként viszont nem.<br>
Az eredményhirdetésen szó szerint ismertette az összegzés adatait, így azokat az indokokat is, melyek alapján az értékelést végezte, de nem ismertette azokat az ajánlati elemeket, melyeket az értékelésnél figyelembe vett.<br>
A többletszolgáltatások alszempontból való értékelésnél megvizsgálta az ajánlatok vonatkozó elemeit és vizsgálta, hogy azok számára milyen jelentõséggel bírnak.<br>
A belsõ ellenõrzés gyakoriságára nézve kérelmezõ ajánlatában szereplõ 225 alkalom/hónap/objektum adattal szembe állította a nyertes "folyamatos ellenõrzésre" tett ajánlatát, a kettõt egyenértékûnek tekintette.<br>
Elismerte, hogy hibát követett el az érvénytelen ajánlatok pontozásával, de ez a tény az eljárás eredményén nem változtatott.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése így rendelkezik: Az ajánlatok felbontásáról szóló jegyzõkönyvet (54. §) öt munkanapon belül meg kell küldeni az ajánlattevõnek". Kérelmezõ sérelmezte, hogy a bontási jegyzõkönyvet ajánlatkérõ nem küldte meg részére. Ajánlatkérõ állította, hogy telefaxon megküldte azt az ajánlattevõknek, állítását azonban nem tudta bizonyítani. Elismerte, hogy postai küldeményként nem küldte meg a jegyzõkönyvet.<br>
A Döntõbizottság megállapította, hogy ajánlatkérõ a bontási jegyzõkönyvnek az ajánlattevõk részére történõ megküldése elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetésekor ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az 5. sz. melléklet 2. a) pontja szerint az összegzésnek tartalmaznia kell az ajánlatoknak az egyes részszempontok (alszempontok) szerinti tartalmi elemeit.<br>
Az ajánlatkérõ által készített összegzésben nem került rögzítésre, hogy ajánlatkérõ az egyes részszempontokból/alszempontokból való értékelésnél az ajánlatok mely tartalmi elemeit vette figyelembe, így ezek az összegzés ismertetésébõl álló eredményhirdetésen sem kerülhettek ismertetésre. Ezt a tényt ajánlatkérõ is elismerte.<br>
A Döntõbizottság megállapította, hogy ajánlatkérõ az ajánlatoknak az egyes részszempontok szerinti tartalmi elemeinek az összegzésben és az eredményhirdetésen való ismertetése elmulasztása által megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
Kérelmezõ sérelmezte az elsõ bírálati részszempont elsõ alszempontjából való értékelést.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja: Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai (alszempontjai) tartalmi elemeit a felhívásban meghatározott ponthatárok között értékeli úgy, hogy a legjobb tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja.<br>
Az alszempontot ajánlatkérõ a felhívásban így fogalmazta meg: "a díjmentes többletszolgáltatások mértéke".<br>
Az ajánlatnak tehát tartalmaznia kellett a többletszolgáltatás megnevezését, valamint azt a mértéket, amelyeket a díjmentes szolgáltatás képvisel.<br>
A Döntõbizottság az értékelést két közelítésbõl vizsgálta; egyrészt abból a szempontból, hogy helytálló volt-e az a vizsgálati mód, hogy ajánlatkérõ csak azokat a szolgáltatásokat vette figyelembe, amelyek számára "jelentõséggel bírtak", másrészrõl megfelelõen végezte ajánlatkérõ ezen alszempont szerinti tartalmi elemek összehasonlítását.<br>
Ajánlatkérõ nem határozta meg a kiírásban, hogy milyen jellegû többletszolgáltatás megajánlását tekinti értékelhetõnek, azaz számára mely szolgáltatások bírnak jelentõséggel. Ezért a kialakult joggyakorlatból következõen a beszerzés tárgyával való összefüggés lehet számára az egyetlen mérce annak megítélésénél, hogy melyik többletszolgáltatást értékeli és melyiket nem.<br>
A Döntõbizottság álláspontja szerint a beszerzés tárgyával a kérelmezõ ajánlata szerinti "vagyonvédelmi audit lefolytatása", "rendezvénybiztosítás" egyértelmûen összefüggésben van, míg a nyertes által ajánlott "telefonközpont-kezelés", "irat- és posta-átvétel" nem. Az e körben értékelendõ ajánlati elemek meghatározása hiánya miatt nem az számít, hogy ajánlatkérõ számára mely szolgáltatás bír jelentõséggel, hanem az, hogy melyik van összefüggésben a beszerzés tárgyával.<br>
Kérelmezõ az ajánlatában egyértelmûen megadta, hogy azon többletszolgáltatások értéke, melyeket díjmentesen megajánl, 10,95 millió Ft.<br>
A nyertes megadta, hogy mely többletszolgáltatást milyen idõtartamban fogja végezni, de azt nem, hogy azok milyen díjértéket képviselnek.<br>
Az alszempont-meghatározás lényegi eleme a "díjmentes" szó, ezért ennek mértéke csak "díjban", azaz forintban érthetõ.<br>
Ajánlatkérõ tehát csak úgy hasonlíthatja össze az ajánlatokat, ha ismeri az összehasonlítandó ajánlatok szerinti azon szolgáltatások értékét, melyek elvégzését díjmentesen vállalja az ajánlattevõ.<br>
Mivel a kérelmezõ és a nyertes ajánlata eltérõ fogalmat (Ft - óra) használ, a kettõt azonossá kell tenni ahhoz, hogy összehasonlíthatóak legyenek.<br>
Az azonossá tételnél a felhívásnak a "díjmentes" meghatározásából kell kiindulni, így az azzal konzekvens "Ft" értékre kell konvertálni az "óra" értékeket. Ebbõl következik, hogy ajánlatkérõnek élnie kellett volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglalt lehetõséggel, tisztázni kellett volna a nyertessel, hogy az ajánlatban megadott idõtartam (óra) értékek milyen értékû díjmentes szolgáltatást jelentenek. Erre a kérdésre csak az ajánlattevõ tud felvilágosítást adni, mert csak õ ismeri az egyes tevékenységeire vonatkozó rezsióradíjait.<br>
A Döntõbizottság megállapította, hogy ajánlatkérõ az elsõ bírálati részszempont elsõ alszempontjából nem a kiírásnak megfelelõen végezte az ajánlatok értékelését, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Kérelmezõ sérelmezte az elsõ bírálati részszempont második alszempontjából való értékelést.<br>
A belsõ ellenõrzés gyakoriságára nézve a kérelmezõ 225 alkalom/objektum/hónap ajánlatot adott.<br>
A nyertes ajánlat így szól: "Középszintû vezetés részérõl folyamatos, a felsõvezetõ részérõl napi 3 alkalommal."<br>
Ajánlatkérõ a "folyamatos" szót hasonlította össze a "napi 3 alkalommal" és a két ajánlati elemet azonos értékûnek vette.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján az ajánlatnak kifejezett nyilatkozatot kell tartalmaznia a szerzõdés feltételeire nézve.<br>
A nyertessel megkötendõ szerzõdés egyik feltétele lesz a munkavégzés ellenõrzése gyakorisága. A "gyakoriság" szó fogalmát annak nyelvtani értelmezése szerint csak konkrét számmal lehet meghatározni, ez a szó ugyanis nem folyamatosságot, hanem vissza-visszatérõ cselekvést jelent.<br>
Ajánlatkérõ tehát ezen alszempontból való értékelésnél csak a konkrétan megadott számokat, a 225 alkalom/hónapot hasonlíthatja össze a napi 3 alkalom adattal.<br>
A Döntõbizottság megállapította, hogy ajánlatkérõ az elsõ bírálati részszempont második alszempontjából való értékelést nem az ajánlatok tényleges tartalmi elemei összehasonlításával végezte el, ezáltal megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Kérelmezõ kifogásolta, hogy ajánlatkérõ a négy érvénytelenné nyilvánított ajánlatot is pontozta.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett.<br>
Az eljárás további szakasza alatt az ajánlatok értékelését kell érteni, ebben csak érvényes ajánlatok (és alkalmasnak minõsített ajánlattevõk ajánlatai) vehetnek résznek.<br>
A Döntõbizottság megállapította, hogy ajánlatkérõ az érvénytelen ajánlatok értékelése által megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d), f) és h) pontja szerint rendelkezett.<br>
A Döntõbizottság 3 millió Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint jogsértés megállapítása esetén a bírság kiszabása kötelezõ.<br>
A (4) bekezdés értelmében a bírság mértéke minimum 1 millió Ft, maximum a közbeszerzés értéke 30%-a.<br>
Az (5) bekezdés alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A jogsérelem súlya jelentõs; mert azt ajánlatkérõ a közbeszerzési eljárás meghatározó fázisa, az ajánlatok értékelése körében követte el.<br>
A közbeszerzés értéke - a nyertes ajánlati ára - 3 év idõtartamra összesen 83 millió Ft. A kiszabott bírság ennek 3,6%-a.<br>
A Döntõbizottság enyhítõ körülményként értékelte ajánlatkérõ eljárást segítõ együttmûködõ magatartását, ami abban nyilvánult meg, hogy eljárása általa is jogsértõnek tartott részei tekintetében elismerõ nyilatkozatot tett.<br>
A Döntõbizottság súlyosbító körülményként értékelte, hogy ajánlatkérõ részérõl elkövetett jogsértés már korábbi jogorvoslati eljárásban (D.97/2002) is megállapításra került (a határozat bírósági felülvizsgálata iránt per nem indult). Súlyosbító körülmény még az is, hogy ajánlatkérõ a Kbt. több rendelkezését megsértette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 27.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>