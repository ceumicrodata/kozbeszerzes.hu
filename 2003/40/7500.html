<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7500)
</b></h2><FONT size=3><i><u></i></u><br>
Kf.VI.37.758/2001/4.<br>
<br>
A Magyar Köztársaság Legfelsõbb Bírósága a dr. Váradi Jenõ jogtanácsos által képviselt Szabolcs-Szatmár-Bereg Megyei Állami Közútkezelõ Közhasznú Társaság (Nyíregyháza, Búza tér 20.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közbeszerzési határozat felülvizsgálata iránt a Fõvárosi Bíróság elõtt indított ügyében a 2001. május 28. napján meghozott 3.K.36.075/2000/5. számú ítélet ellen az alperes által 6. sorszámon benyújtott fellebbezés folytán az alulírott napon - tárgyaláson kívül - meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõ fokú bíróság ítéletét nem fellebbezett részében nem érinti, fellebbezett részében megváltoztatja és a felperes keresetét elutasítja.<br>
Kötelezi a Legfelsõbb Bíróság a felperest, hogy 15 nap alatt fizessen meg az alperesnek 10 000 (tízezer) forint másodfokú perköltséget.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes a Közbeszerzési Értesítõ 2000. július 26-án megjelent számában ajánlati felhívást tett közzé útszóró só beszerzése tárgyában. A felhívás 11. a) pontja szerint az ajánlattevõnek nyilatkoznia kellett - egyebek mellett - arra nézve, hogy korábbi, 3 évnél nem régebben lezárult, közbeszerzési eljárásban történt hamis adatszolgáltatás miatt nem zárták ki a közbeszerzési eljárásban való részvételbõl. Az egyik ajánlattevõ ajánlatában úgy nyilatkozott, hogy a Közbeszerzési Döntõbizottság határozatában elmarasztalta õt hamis adat szolgáltatásáért, mely határozat ellen bírósághoz felülvizsgálati kérelmet nyújtott be. Emiatt nevezettet a felperes az eljárásból kizárta. Az alperes D.458/10/2000. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kht.) 53. § (1) bekezdés c) pontját, ezért 1 000 000 (egymillió) forint bírság megfizetésére kötelezte. Határozata indokolása szerint a bírósági felülvizsgálat folytán az államigazgatási határozat sem alaki, sem anyagi értelemben nem volt jogerõs, de elõzetes végrehajthatósága révén sem keletkeztetett az ajánlatkérõ számára jogalapot a kérelmezõ közbeszerzési eljárásból való kizárására. A kizárás által az ajánlatkérõ megsértette a Kbt. említett rendelkezését, ezért került sor vele szemben bírság kiszabására.<br>
Az alperes határozatának felülvizsgálatát a felperes kérte keresettel, mely annak megváltoztatására és a bírság kiszabásának mellõzésére irányult. Tévesnek tartotta a felperes a támadott határozat jogsértést megállapító és bírságot kiszabó rendelkezését is.<br>
Az elsõfokú bíróság ítéletével az alperes határozatát részben megváltoztatta, és mellõzte a felperest bírság megfizetésére kötelezõ rendelkezést. Indokolása szerint a felperes a jogsértés tényét nem vitatta, bár nem tekintette egyértelmûnek a jogszabályi rendelkezéseket, és ehhez képest kérte az alperes határozatának megváltoztatását. E kereseti kérelemnek a bíróság a jogszabályi rendelkezések értelmezési nehézségére figyelemmel részben helyt adott és a bírság kiszabását szükségtelennek ítélte. Rámutatott arra, hogy a jogsértés megállapítása mellett a bírság kiszabása az elõbbi szankciót értelmezhetetlenné tenné, ezért mellõzte a bírságot kiszabó rendelkezést.<br>
Az ítélet ellen az alperes nyújtott be fellebbezést, kérve az elsõfokú bíróság ítéletének megváltoztatásával a felperes keresetének elutasítását. Fellebbezése szerint - a jogsértés megállapítása mellett - helye van bírság kiszabásának. Elõadta továbbá, hogy határozatában figyelembe vette, hogy a jogsértés csekély súlyú volt, így a bírság összegét mérlegelés alapján annak törvényi minimumában határozta meg. A fellebbezés csak az ítélet bírságra vonatkozó rendelkezését támadta.<br>
A felperes fellebbezési ellenkérelmében az elsõfokú bíróság ítéletének helybenhagyását kérte.<br>
A fellebbezés alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének d) pontja szerint a Bizottság határozatában - e törvény megsértett rendelkezésének megjelölése mellett - megállapíthatja jogsértés megtörténtét, f) pontja szerint pedig bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel, és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben. A törvény az (1) bekezdésben szereplõ intézkedések együttes alkalmazását is lehetõvé teszi. A Legfelsõbb Bíróság nem osztotta az elsõfokú bíróság álláspontját az alperes által kiszabható bírság alkalmazásának feltételeit illetõen. A Legfelsõbb Bíróságnak több eseti döntésben megjelent a pénzbírság kiszabásához megkívánt elõfeltételekkel kapcsolatban kifejtett álláspontja, mely szerint a Kbt. idézett rendelkezésében foglalt feltételek vagylagos feltételek, bármelyik megvalósulása esetén a bírság kiszabható. Ebbõl következõen a felperessel szemben a Kbt. 88. § (1) bekezdés f) pontja alapján a pénzbírság kiszabható volt, amellett is, hogy az alperes jogsértést is megállapított, a felperes pedig a jogsértés tényét maga is elismerte. A fent kifejtett álláspontot támasztja alá a Legfelsõbb Bíróság Kf.II.28.084/1998. számú ítélete is.<br>
Mindezekre tekintettel a Legfelsõbb Bíróság az elsõfokú bíróság ítéletét a fellebbezési kérelem keretei között megváltoztatta, és a Pp. 253. § (2) bekezdése alkalmazásával a felperes keresetét teljes terjedelmében elutasította.<br>
Az alperes fellebbezése eredményre vezetett, ezért a Legfelsõbb Bíróság a Pp. 78. §-a alapján a felperest kötelezte a fellebbezéssel kapcsolatban felmerült alperesi perköltség megfizetésére.<br>
Az 1990. évi XCIII. törvény 5. § (1) bekezdésének d) pontja alapján illetékmentes felperes által le nem rótt fellebbezési eljárási illetéket a 6/1986. (VI. 26.) IM rendelet 14. §-a értelmében az állam viseli.<br>
<br>
Budapest, 2003. július 10.<br>
<br>
Dr. Buzinkay Zoltán s. k.,	Dr. Kovács Ákos s. k.,<br>
tanácselnök	elõadó bíró<br>
<br>
 Dr. Fekete Ildikó s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>