<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7315)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.366/20/2003.<br>
<br>
Tárgy: a KÉSZ Kft. és a MASZER Rt. jogorvoslati kérelme Szeged Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KÉSZ Közép-európai Építõ és Szerelõ Kft. (6721 Szeged, Szilágyi u. 2., képviseli: dr. Lovász Éva ügyvéd, 6721 Szeged, Szilágyi u. 2., a továbbiakban: I. r. kérelmezõ) és a Magyar Épületszerelõ Rt. (1097 Budapest, Koppány u. 13-15., a továbbiakban: II. r. kérelmezõ) kérelme alapján a Szeged Megyei Jogú Város Önkormányzata (6720 Szeged, Széchenyi tér 11., a továbbiakban: ajánlatkérõ) "Szegedi Nemzeti Színház és Szabadtéri Játékok Kamaraszínházának bõvítéses rekonstrukciója, mely 3413 m2 nettó beépített alapterületû, 297 fõ nézõ befogadóképességû létesítmény, továbbá az ehhez kapcsolódó 1357 m2 nettó alapterületû új lakóépület 28 lakás, 4 db üzlet és 9 db gépkocsitároló létesítésével összefüggõ generálkivitelezõi munkák a részletes ajánlati és kiviteli tervdokumentáció szerint" tárgyú közbeszerzési eljárása ellen lefolytatott jogorvoslati eljárás során a Döntõbizottság a II. r. kérelmezõ kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését, ezért a Döntõbizottság az ajánlatkérõnek a II. r. kérelmezõ részvételi jelentkezésének érvénytelenné nyilvánítására, valamint a II. r. kérelmezõnek az eljárás további szakaszából való kizárására vonatkozó döntéseit megsemmisíti. A megállapított jogsértésre tekintettel a Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
Egyebekben a Döntõbizottság a jogorvoslati kérelmeket - mint alaptalant - elutasítja.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
Kötelezi továbbá, hogy a határozat kézhezvételétõl számított 15 napon belül fizessen meg II. r. kérelmezõnek 150 000 Ft, azaz egyszázötvenezer forint igazgatási szolgáltatási díjat.<br>
Ezen túlmenõen a költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2003. május 28-án részvételi felhívást tett közzé a Közbeszerzési Értesítõ 22. számában (3570/2003) elõminõsítési eljárás megindítására a rendelkezõ részben írt tárgyban.<br>
A felhívás 1. pontja azt is tartalmazta, hogy ajánlatkérõ nevében a FOYER Kft. jár el (5000 Szolnok, Ács út 5/1.).<br>
A felhívás 9. a)3. pontjában ajánlatkérõ az alábbi igazolási módot írta elõ:<br>
- az elõzõ 3 év legjelentõsebb, hasonló jellegû referenciamunkáinak ismertetése, az ellenszolgáltatás nagysága, a teljesítés ideje és a szerzõdést kötõ másik fél megnevezésével és a munkák rövid ismertetésével [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont].<br>
A 10. b) pontban az elõbbivel összefüggésben a következõ alkalmatlansági szempontot határozta meg:<br>
- "ajánlattevõ nem rendelkezik az elõzõ 3 évben legalább 1 db bruttó 1 milliárd forint bekerülési költségû középület-rekonstrukciós és legalább 1 db bruttó 300 millió forint bekerülési költségû lakóépület-építési referenciamunkával."<br>
Ajánlatkérõ a felhívás 12. n) pontjában jelölte meg a dokumentáció kiváltásának feltételeit és itt hivatkozott arra, hogy a részvételi jelentkezések elkészítéséhez dokumentációt biztosít, amelynek megvétele a jelentkezés feltétele.<br>
A 2003. június 23-i jelentkezési határidõig 11 részvételi jelentkezés érkezett az alábbi szervezetektõl:<br>
MASZER Magyar Épületszerelõ Rt. (II. r. kérelmezõ), a Délépítõ Építõ és Szerelõ Rt., a Baukont Építõipari Rt., KÖZÉV Középületépítõ Rt., a Hérosz Építõipari Rt., a Magyar Építõ Rt., a ZÁÉV Általános Építési Vállalkozó Rt., a Kipszer Fõvállalkozási és Tervezõ Rt., a KÉSZ Közép-európai Építõ és Szerelõ Rt. (I. r. kérelmezõ), a Strabag Építõipari Rt. és a FERRÓÉP Fõvállalkozó és Szerelõipari Rt.-Dombi és Társai Kft. közös jelentkezése.<br>
Még a részvételi jelentkezések bontása napján a megbízott FOYER Kft. létesítményi fõmérnöke, Homolya László írásban jelezte a döntéshozó felé, hogy az I. r. kérelmezõvel összefüggésben összeférhetetlenségi ok merült fel, amelyet csak a KÉSZ Kft. eljárásból való kizárásával lehet orvosolni.<br>
Ajánlatkérõ bírálóbizottsága 2003. június 27-én foglalkozott elsõ ízben a jelentkezések elbírálásával. Ekkor két részvételre jelentkezõvel - egyikük a II. r. kérelmezõ - kapcsolatban állapítottak meg kizáró okot. A II. r. kérelmezõvel kapcsolatban a jegyzõkönyv az alábbiakat tartalmazta:<br>
"A MASZER Rt. jelentkezõ a részvételi felhívásban elõírt referenciával nem rendelkezik. Feltétel volt ugyanis az 1 milliárd forint értékhatár feletti középület-rekonstrukció és 300 millió forint értékhatár feletti új lakásépítési referencia megléte, melyek közül a nevezett résztvevõ csak az elõbbivel rendelkezik, így nem tett eleget a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdésben és a 44. § (2) bekezdés a) pontjában elõírt kötelességének.<br>
Ezen cégek részvételre jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen, mivel jelentkezésük nem felel meg a dokumentációban meghatározott feltételeknek, ezért a Bírálóbizottság jelen levõ tagjai egyhangúlag javasolja kizárásukat az eljárás további szakaszából a Kbt. 53. § (2) bekezdése alapján."<br>
Az eljárás döntéshozója (ajánlatkérõ önkormányzat polgármestere) 2003. június 30-i dátummal ellátott iraton rögzített "Közbensõ döntés"-t hozott 2003. július 10-én, amelyben a három részvételre jelentkezõ kizárásáról határozott az alábbi formában:<br>
- "A MASZER Rt. mint jelentkezõ nem rendelkezik a részvételi felhívásban elõírt 300 millió forint értékhatár feletti új lakásépítési referenciával.<br>
- A FERROÉP-Dombi és Társa Konzorcium a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése értelmében külön-külön nem felel meg az elõírt alkalmassági követelményeknek.<br>
- A KÉSZ Kft. esetében a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés és (5) bekezdés alapján összeférhetetlenség áll fenn.<br>
Ezért a MASZER Rt. és a FERROÉP-Dombi és Társa Konzorcium részvételi jelentkezése a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján - mivel nem felel meg a dokumentációban meghatározott feltételeknek -, a KÉSZ Kft. jelentkezése a Kbt. 52. § (2) bekezdés b) pontja alapján érvénytelen, ezért õket a Kbt. 53. § (2) bekezdése alapján az eljárás további szakaszából kizárom."<br>
Miután a 2003. június 30-án kelt döntéselõkészítõ javaslatot a döntésre jogosult polgármester 2003. július 10-én elfogadta, ajánlatkérõ írásban haladéktalanul értesítette az érintetteket a döntés tartalmáról a fentiek szerinti tartalommal.<br>
I. r. kérelmezõ 2003. július 18-án jogorvoslati kérelmet nyújtott be a Döntõbizottsághoz.<br>
Ebben kérte, hogy a Döntõbizottság semmisítse meg ajánlatkérõnek az eljárás során hozott döntését, állapítsa meg a jogsértést, marasztalja a jogsértõt a költségekben, alkalmazzon ideiglenes intézkedést és tartson tárgyalást. Kérelmét azzal indokolta, hogy álláspontja szerint az ajánlatérõ azon közbensõ döntése, amely szerint a kérelmezõ részvételi jelentkezését a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés és (5) bekezdései szerinti összeférhetetlenség alapján elutasította, jogsértõ. Ezen közbensõ döntést az ajánlatkérõ 2003. június 30. napján hozta meg, de a kérelmezõt arról csak 2003. július 15-én fax útján értesítette. Nem vitatja, hogy a kérelmezõ szervezet volt ügyvezetõjének, Tivadar Józsefnek a házastársa a lebonyolító FOYER Kft. egyik tulajdonosának a lánya. A nevezett ügyvezetõ alkalmazása és ügyvezetõi megbízatása 2003. június 1. napjától a kérelmezõnél megszûnt. A Kbt. 31. § (2) bekezdése szerint az ajánlatkérõ nevében nem járhat el a közbeszerzés tárgyával kapcsolatos gazdasági tevékenységet végzõ gazdálkodószervezet vezetõ tisztségviselõjének hozzátartozója, kivéve abban az esetben, ha az érdekelt gazdálkodószervezet elõzõleg írásban nyilatkozik, hogy nem vesz részt az eljárásban ajánlattevõként, vagy alvállalkozóként. Az összeférhetetlenségi szabály megsértése jelen esetben nem a kérelmezõ, hanem az ajánlatkérõ érdekkörében, az õ mulasztása miatt állt elõ. Méltánytalan lenne ennek következményeivel a vétlen ajánlattevõt marasztalni. Emellett az ajánlatkérõnek és a megbízásából eljáró FOYER Kft.-nek jóval korábban volt tudomása arról, hogy az összeférhetetlenségi ok fennáll, mégis elmulasztotta ezt a kérelmezõ felé jelezni, ill. elmulasztotta a kérelmezõtõl a Kbt. 31. § (4) bekezdése szerinti nyilatkozatot beszerezni. Kérelmezõt elõbbiekre tekintettel nem érheti joghátrány, ezért kéri, hogy a Döntõbizottság semmisítse meg az ajánlatkérõ döntését és kötelezze arra az ajánlatkérõt, hogy az eljárásba a kérelmezõt vonja be.<br>
Sérelmezi azt is, hogy a közbensõ döntésrõl kérelmezõt nem a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerinti 5 munkanapon belül tájékoztatták, hanem csak jelentõs késedelemmel.<br>
Kérelmét még az alábbiakkal egészítette ki írásban az eljárás során:<br>
A KÉSZ Kft. kérelmezõ 1995. április 14. napjától kezdõdõen alkalmazta Tivadari Józsefet kezdetben építésvezetõi, majd késõbb régióigazgatói beosztásban. Tivadari József 2001. szeptember 15. napjától kezdõdõen a társaság ügyvezetõje lett. Ezt követõen 2002. december hónapban kötött házasságot Homolya Katalinnal. A jelen közbeszerzési eljárásban az ajánlatkérõ nevében eljáró FOYER Kft. tulajdonosa Homolya László, Tivadari József házastársának édesapja. Tivadari József alkalmazása és ügyvezetõi minõsége a KÉSZ Kft.-nél 2003. június 13. napjával szûnt meg.<br>
A kérelmezõnek nincs tudomása arról, hogy a jelen közbeszerzési eljárás elõkészítése pontosan mikor kezdõdött, és a fenti kronológia alapján mely idõszakra tehetõ.<br>
Tivadari Józsefnek a kérelmezõtõl való távozásával az összeférhetetlenségi ok megszûnt.<br>
Hivatkozott még egy KT ajánlására is, amely szerint is az ajánlatkérõ felelõssége az összeférhetetlenségi okok kiküszöbölése, és hogy a szabályok megsértéséért az ajánlatkérõ tartozik felelõsséggel.<br>
I. r. kérelmezõ a tárgyaláson beadott és kiegészített jogorvoslati kérelmét változatlanul fenntartotta. Itt megismételte azt is, hogy az általa sem vitatott összeférhetetlenség 2003. június 12-én megszûnt, amikor is a KÉSZ Kft. és Tivadari József közös megegyezéssel megszüntették a munkaviszonyt. Tekintettel a 2003. június 26-i részvételi jelentkezési határidõre, véleménye szerint ekkorra már nem állt fenn az összeférhetetlenség, így a részvételi jelentkezésük kizárása nem volt jogszerû.<br>
Álláspontja szerint ajánlatkérõ nem vizsgálta körültekintõen az összeférhetetlenségre vonatkozó körülményeket és ezért rossz döntést hozott. Véleménye alátámasztására becsatolt a Döntõbizottsághoz 4 db iratmásolatot, többek között Tivadari Józseffel kapcsolatos levelezésüket, az õ tulajdoni része eladásáról szóló iratmásolatot, illetve a munkaviszony megszüntetésre vonatkozó iratokat is.<br>
II. r. kérelmezõ 2003. július 24-én fordult jogorvoslati kérelemmel a Döntõbizottsághoz.<br>
Ebben kérte, hogy a Döntõbizottság semmisítse meg ajánlatkérõnek az eljárás során hozott döntését, állapítsa meg a jogsértést, kötelezze az ajánlatkérõt, hogy a kérelmezõt a közbeszerzési eljárás további szakaszába vonja be, alkalmazzon ideiglenes intézkedést.<br>
Kérelmét azzal indokolta, hogy álláspontja szerint az ajánlatkérõ azon közbensõ döntése, amely szerint a kérelmezõ részvételi jelentkezését érvénytelenné nyilvánította, jogsértõ. Az ajánlatkérõ indoka az volt, hogy a kérelmezõ nem rendelkezik a részvételi felhívásban elõírt 300 millió Ft értékhatár feletti új lakás építésének referenciájával. A részvételi felhívásban meghatározott alkalmatlansági szempont az volt, ha az ajánlattevõ nem rendelkezik 1 db bruttó 300 millió forint bekerülési költségû lakóépület-építési referenciamunkával. A kérelmezõ részvételi jelentkezésében megjelölt 300 millió forint bekerülési költséget meghaladó összegû lakóépület-rekonstrukciós építési referenciamunkát. Ajánlatkérõ a közbensõ döntésében azzal utasította el a kérelmezõ jelentkezését, hogy nem rendelkezik az értékhatár fölötti új lakásépítési referenciával. Az ajánlatkérõ döntése során eltért a részvételi felhívásban meghatározott alkalmatlansági feltételtõl, mert a lakóépület-építési referenciát kielégítõ rekonstrukciós építést nem fogadta el megfelelõ referenciaként. Sérelmezte azt is, hogy a közbensõ döntésrõl kérelmezõt nem a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>szerinti 5 munkanapon belül tájékoztatták, hanem csak jelentõs késedelemmel.<br>
Írásos kérelmét a tárgyaláson változatlanul fenntartva elõadta azt is, hogy a részvételi jelentkezésében megjelölt 300 millió forintos referencia álláspontja szerint nemcsak sima felújítás, hisz Budapest IX. kerületben egy rehabilitációs tömbfelújítás keretében végezték ezt a tevékenységet, aminek során az elavult részeket esetenként bontották, illetve újabbakat hozzáépítettek, valamint komfort nélküli épületeket komfortosítottak, s így ez a rehabilitáció egyben átépítést is jelentett. Azt is nyilatkozta, hogy a részvételi jelentkezésük benyújtásakor tisztában voltak a feladattal, tudták, hogy mire vállalkoznak és amikor a referenciát igazolták, akkor a részvételi felhívásnak megfelelõen tették azt meg.<br>
A Döntõbizottság a D.366/10/2003. sz. határozatával a közbeszerzési eljárás felfüggesztését rendelte el az ügy érdemi elbírálásáig 2003. július 25-én.<br>
Ajánlatkérõ írásos észrevételében, amit a tárgyaláson változatlanul fenntartott, kérte a jogorvoslati kérelmek elutasítását.<br>
Az I. sz. kérelemre elõadta, hogy a FOYER Kft.-vel (ügyvezetõ: Homolya László) 2002. augusztus 6-án kötött szerzõdést a beruházás teljes körû lebonyolítására, amely a közbeszerzési eljárás elõkészítését és a majdan megkötendõ generálvállalkozási szerzõdés éves utó-felülvizsgálatát felölelõ idõtartamra szól. Még a közbeszerzési eljárást megelõzõ idõpontban, 2002. december 21-én Homolya László lánya férjhez ment a kérelmezõ egyik ügyvezetõjéhez, (aki egyúttal egyik tulajdonosa és alkalmazottja is a kérelmezõ szervezetnek) Tivadari Józsefhez.<br>
A közbeszerzési eljárásra szóló részvételi felhívás 2003. május 28-án jelent meg a Közbeszerzési Értesítõben.<br>
Tivadari József 2003. június 13-án távozott a KÉSZ Kft.-bõl.<br>
A fentiek szerint tehát hónapokig állt fenn az a tényállás, hogy egymással hozzátartozói viszonyban álló személyek egyike az ajánlatkérõi, a másik az esetlegesen lehetséges ajánlattevõi oldalon mûködött. A Kbt. szabályai ezt a helyzetet csak akkor tilalmazzák, ha valóban ajánlattevõ válik az érdekelt gazdálkodó-szervezetbõl. Ha a KÉSZ Kft. nem tett volna ajánlatot, akkor jogsértés sem lenne, tehát a kérelmezõ - nem pedig az ajánlatkérõ - érdekkörében merült fel a jogsértés. A dokumentációt mindezek tudatában vette meg a KÉSZ Kft., így tette meg részvételi jelentkezését. A jelentkezések felbontása napján Homolya László levélben tájékoztatta a döntéshozót a tényállásról, amelynek alapján a KÉSZ Kft. kizárásáról kellett dönteni.<br>
A II. sz. kérelemre elõadta, hogy a felhívásban megjelölt referenciamunkákra vonatkozó alkalmatlansági szempont megkülönböztetõen használja a rekonstrukció és az építés kifejezéseket. A rekonstrukció és az új építés közötti különbség a felhívás 3. a) pontjából is kitûnik. Ha ez a kérelmezõ számára nem volt világos, akkor kérdés feltevésével tisztázható lett volna. Elõbbiek alapján a kérelmezõt alkalmatlanság miatt az eljárásból ki kellett zárni.<br>
Mindkét kérelmet érintõen elõadta, hogy a "közbensõ döntés" címû irat az elõkészítõ bizottság javaslataként lett összeállítva, a döntéshozó csak napokkal késõbb hozta meg a döntést. Azonnal postázásra is került az irat, tehát nem 5 munkanapon túl történt a tájékoztatás, így jogsértés ebben a körben sem valósult meg.<br>
Ajánlatkérõ a Döntõbizottság felhívására a tárgyalást követõen becsatolta azon iratokat, melybõl megállapítható volt, hogy a döntésre jogosult polgármester a 2003. június 30-i keltezésû döntés-elõkészítõ irattól függetlenül a döntést valójában 2003. július 10-én hozta meg, majd ezt követõen került sor postázásra a felek részére az errõl szóló értesítés.<br>
Az ügyben érdekelt felek a jogorvoslati eljárás során a szabályszerû értesítés ellenére sem írásban, sem a tárgyaláson érdemi észrevételt nem terjesztettek elõ.<br>
A Döntõbizottság a rendelkezésre álló iratok, dokumentumok, a felek írásban és a tárgyaláson szóban elõterjesztett nyilatkozatai alapján megállapította, hogy I. r. kérelmezõ kérelme teljeskörûen, míg II. r. kérelmezõ kérelme részben alaptalan, azaz részben megalapozott az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (5) bekezdései az alábbi rendelkezéseket tartalmazzák:<br>
"(2) Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója.<br>
(5) Ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet."<br>
A fentebb idézett <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésére tekintettel kétséget kizáróan és a felek által sem vitatottan megállapítható, hogy a közbeszerzési eljárásba bevont személy, nevezetesen Homolya László, akinek hozzátartozója a Ptk. 685. § b) pontja alapján az "egyeneságbeli rokon házastársa" a veje, az érdekelt gazdálkodószervezet pedig a KÉSZ Kft., amelyben ez a hozzátartozó a törvényben meghatározott mindhárom minõségben jelen volt a közbeszerzési eljárás elõkészítésének, megindításának és részben a folytatásának idõszakában. Megállapítható az is, hogy az összeférhetetlenségre okot adó körülmények a részvételi jelentkezési határidõ letelte elõtt 10 nappal szûntek meg, tehát az eljárás kezdésekor, illetve azt követõen a házasságkötés idõpontjától fennálltak. Nem vitatható az az I. r. kérelmezõ által felvetett kérdéskör, hogy az ajánlatkérõ számára tette a törvény kötelezõvé a fenti rendelkezések alapján az összeférhetetlenség vizsgálatát, mégpedig abban az idõpontban, amikor szervezeteket, illetve személyeket von be a közbeszerzési eljárásba, illetve annak elõkészítése során szükséges feladatok elvégzésére. A jelen jogvita tárgyában az ajánlatkérõ és a megbízott közötti szerzõdés létrejöttekor még nem volt összeférhetetlenség megállapítható, mert a házasságkötésre csak jóval késõbb került sor, mint ahogy a közbeszerzési eljárását ajánlatkérõ elkészítette, illetve megkezdte. Nem vitás az sem, hogy ajánlatkérõ amikor a szerzõdést a bonyolítóval, azaz a FOYER Kft.-vel 2002-ben megkötötte, az összeférhetetlenség még nem állt fenn, így ajánlatkérõ nem is marasztalható el az összeférhetetlenségre vonatkozó nyilatkozat beszerzésének elmulasztásáért. Az is megállapítható volt az eljárás során, hogy amennyiben ajánlatkérõ ezt az összeférhetetlenségi nyilatkozatot beszerezte volna, abban az esetben az azzal járt volna, hogy a KÉSZ Kft., azaz I, r. kérelmezõ ebben a közbeszerzési eljárásban nem lehetett volna ajánlattevõ, vagy alvállalkozó, illetve részvételi jelentkezését sem nyújthatta volna már be.<br>
Fentiekre tekintettel a Döntõbizottság megállapította, hogy ajánlatkérõ nem sértette meg a Kbt. I. r. kérelmezõ által kifogásolt rendelkezéseit, amikor a közbeszerzési eljárás elõkészítésekor nem szerezte be a bonyolítóként bevont FOYER Kft.-tõl az összeférhetetlenségi nyilatkozatot, hisz ezt a törvény sem teszi a számára kötelezõvé.<br>
Fenti körülményekre tekintettel megállapítható, hogy I. r. kérelmezõ jogorvoslati kérelme az összeférhetetlenség vonatkozásában megalapozatlan.<br>
Mind I. r., mind II. r. kérelmezõ kérelmének megalapozatlan azon része, melyben azt kifogásolják, hogy ajánlatkérõ a közbensõ döntésérõl szóló értesítést a törvényben elõírt határidõn túl küldte meg a részükre.<br>
A Döntõbizottság a becsatolt iratokból és nyilatkozatokból kétséget kizáróan megállapította, hogy ajánlatkérõ javaslattevõ bizottsága 2003. június 30-án egy döntéselõkészítõ iratot tervezet formájában csatolt be a döntésre jogosult polgármesterhez, aki az adott ügyben a javaslatnak megfelelõ döntést 2003. július 10-én hozta meg, függetlenül attól, hogy az elõkészítõ javaslatot tartalmazó iraton keltezésként június 30. szerepel. Fentiekre tekintettel megállapítható tehát, hogy ajánlatkérõ e kérdéskörben jogsértést nem követett el, így mindkét kérelmezõ erre vonatkozó kérelmi eleme szintén megalapozatlan, mivel a törvényben elõírt 5 munkanapon belül történt meg a felek részére a döntésrõl szóló értesítés megküldése.<br>
A Döntõbizottság álláspontja szerint II. r. kérelmezõ kérelmének azon része, mely a közbeszerzési eljárásból való kizárásra vonatkozó ajánlatkérõi döntést vitatja, tekintettel a megfelelõ referencia hiányára, megalapozott az alábbiak miatt:<br>
Az tényként állapítható meg, hogy a beszerzés tárgyában a részvételi felhívás 3. c) pontjában az ajánlatkérõ lakások építésénél az "új" jelzõt is alkalmazta, de ez még nem teszi szükségszerûvé, hogy az alkalmatlanság szempontjából új lakásépítés hiánya szerepel. Megállapítható e kérdéskör vizsgálatánál az is, hogy ajánlatkérõ a felhívása 10. b) pontjának harmadik francia bekezdésében a referenciák felsorolásánál már azt jelölte meg, hogy többek között alkalmatlan az, aki legalább 1 db bruttó 300 millió forint bekerülési költségû lakóépület-építés referenciamunkával nem rendelkezik. Tény tehát, hogy e pontban ajánlatkérõ az "új" szó alkalmazását mellõzte. Az is megállapítható e körben, hogy ajánlatkérõ a referenciáknál is csak "hasonlókat" kért megjelölni, az alkalmatlanság szempontjában pedig nem utalt arra, hogy az építés csakis új épületre vonatkozhat.<br>
A Döntõbizottság álláspontja szerint, ha az ajánlatkérõ nem határozta meg egyértelmûen, hogy a felhívásában használt fogalmakon mit ért, akkor a Kbt. értelmezõ rendelkezéseit kell segítségül hívni.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>n) pontjában hivatkozott jogszabályok alapján az "építés" fogalma nem szorul magyarázatra, általában az építményen végzett munkát jelenti. Ezen belül lehet megkülönböztetni a meglévõ építményen végezhetõ "átalakítást", "bõvítést", "felújítást", "helyreállítást (újjáépítést)", "korszerûsítést". Ugyanígy jogszabály értelmezi a városrészen végezhetõ "rehabilitációt" és "rekonstrukciót" is.<br>
A fent leírtak szerint megállapítható tehát, hogy a beszerzés tárgyában építési beruházás szerepel, így hozzá hasonlónak kell tekinteni a lakóépülettel kapcsolatos építési beruházásokat [megépítés, átalakítás, bõvítés, helyreállítás stb. a <a href="http://net.jogtar.hu/jr/gen/getdoc.cgi?docid=99500040.tv#8">Kbt. 8. § (</a>1) bekezdése szerint] így nem kell feltétlenül hasonlónak tekinteni a lakóépületeken végzett szolgáltatásnak minõsülõ felújítást és korszerûsítést.<br>
A jogorvoslati eljárás során Döntõbizottság II. r. kérelmezõnek a nyilatkozataiból, illetve a részvételi jelentkezésébõl fakadóan megállapította, hogy nevezett nyilvánvalóan a referenciái között kiemelten kezelt lakóépület-referenciát tekintette az alkalmassági követelményt kielégítõ referenciának. Ezt támasztja alá az is, hogy a részvételi jelentkezésnél a vonatkozó ismertetésben szerepel a "felújítás" szó, azonban szerepel a "rehabilitáció" kifejezés is, ami jelzi, hogy itt nem a felújításnak megfelelõ az építmény eredeti használhatóságának, üzembiztonságának biztosítása érdekében végzett építési-szerelési munkáról van szó. Megállapította azt is a Döntõbizottság, hogy a részvételi jelentkezés nem egyértelmû e referenciák vonatkozásában. Erre tekintettel a Döntõbizottság álláspontja szerint az ajánlatkérõnek lehetõsége volt magától az ajánlattevõtõl kérni további nyilatkozatot vagy - ahogy erre sor került - a munka megrendelõjénél is érdeklõdhetett.<br>
A tárgyaláson tett ajánlatkérõi nyilatkozatból is megállapítható, hogy a megrendelõtõl kapott információ szerint átlagosan lakásonként 6 millió forint értékû munkát végzett II. r. kérelmezõ e referenciánál. Ebbõl ajánlatkérõ helyesen következtetett arra, hogy nem új építésû lakás volt, azonban ez az összeg azt is kellett hogy jelezze számára, hogy nem is felújítás történt, értve ez alatt a jogszabályban meghatározott felújítási munkákat, ugyanis ezek értéke lakásonként minden bizonnyal lényegesen kisebb lett volna a megjelölt összegnél.<br>
A Döntõbizottság meglátása szerint az ajánlatkérõ a döntését pusztán arra alapozta, hogy a lakóépület nem volt új létesítésû. Azt viszont már az ajánlatkérõ nem vizsgálta, hogy a beszerzés tárgyához hasonló építésû, beruházási munka volt-e vagy sem.<br>
Az eljárás során beszerzett információk alapján megállapítható tehát, hogy lakóépület-átépítésrõl volt szó II. r. kérelmezõ referenciái megjelölése során. A Döntõbizottság szerint erre tekintettel a lakásépítési munkáról szóló referenciát az alkalmasság igazolására ajánlatkérõnek el kellett volna fogadnia.<br>
Fentiekre tekintettel a Döntõbizottság álláspontja szerint ajánlatkérõnek II. r. kérelmezõ ajánlattételre alkalmatlanná nyilvánítása a referenciaigazolás hiányára hivatkozással jogsértõ volt, ezért e kérelmi elem a II. r. kérelmezõ kérelmében megalapozott.<br>
Fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján az I. r. kérelmezõ kérelmét, mint alaptalant teljeskörûen elutasította, míg a II. r. kérelmezõ kérelmének részben helyt adva az alaptalan részét fentiek szerint elutasította, míg a megállapított jogsértésre tekintettel a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben figyelemmel ugyanezen § (4), (5) és (7) bekezdéseiben foglaltakra is.<br>
A bírság mértékének megállapításakor a mérlegelést követõen a Döntõbizottság elegendõnek tartotta a törvényi minimumban megfogalmazott összeg alkalmazását ajánlatkérõvel szemben különös tekintettel arra, hogy ajánlatkérõ a jogorvoslati eljárás során maga is kérte ideiglenes intézkedéssel a közbeszerzési eljárás felfüggesztését. A mérlegelés során azt is figyelembe vette a Döntõbizottság, hogy az ideiglenes intézkedés alkalmazása következtében a jogsérelem reperálhatóvá vált, illetve azt, hogy I. r. kérelmezõ kérelme teljeskörûen, míg II. r. kérelmezõ kérelme részben alaptalan volt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett a költségek viselésérõl és ezért kötelezte ajánlatkérõt arra, hogy II. r. kérelmezõ részére fizesse meg az igazgatási szolgáltatási díjat, míg I. r. kérelmezõ a kérelmének teljes körû elutasításra tekintettel viselje a jogorvoslati eljárás során felmerült költségeit.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 25.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>