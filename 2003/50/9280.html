<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9280)
</h2>
<br>1024 Budapest, Margit krt. 85.
<br>Ikt.sz.: D.531/11/2003.
<br>
<br>Tárgy: a Group 4 Falck Biztonsági Szolgáltató Kft. jogorvoslati kérelme a BKV Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Group 4 Falck Biztonsági Szolgáltató Kft. (1139 Budapest, Rozsnyai u. 21-25., képviseli: dr. Sátori Anna ügyvéd, Budapest V. kerület, Aulich u. 7. 1393 Pf. 330., a továbbiakban: kérelmezõ) jogorvoslati kérelmének, melyet a BKV Rt. (Budapest VII. kerület, Akácfa u. 15., képviseli: dr. Sz. Szabó Sándor ügyvéd, 1065 Budapest, Bajcsy-Zs. út 55. III/1., a továbbiakban: ajánlatkérõ) "a BKV Rt. HÉV Üzemigazgatóság 6 telephelyének vagyonvédelme a porta és járõrszolgálat ellátásával" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 43. § (4) bekezdésére tekintettel a 43. § (5) bekezdésének második fordulatát, továbbá az 52. § (2) bekezdés d) pontjára tekintettel az 52. § (1) bekezdését és ezért megsemmisíti ajánlatkérõnek a kérelmezõ ajánlatát érvénytelenné nyilvánító és eljárást lezáró döntését.
<br>Felhívja a Döntõbizottság az ajánlatkérõt, hogy a közbeszerzési eljárásában biztosítsa a hiánypótlás lehetõségét a Kbt. 43. § (4) és (5) bekezdésének megfelelõen.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára köteles befizetni.
<br>Kötelezi a Döntõbizottság ajánlatkérõt, hogy a határozat kézhezvételétõl számított 15 napon belül fizessen meg a kérelmezõ részére 150 000 Ft (azaz egyszázötvenezer forint) igazgatási szolgáltatási díjat.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. augusztus 6-i 32. számában tette közzé ajánlati felhívását nyílt eljárás megindítására a rendelkezõ részben meghatározott tárgyban. A részajánlat tételét a felhívása 3. a) pontjában meghatározott területi bontás szerint négy részre lehetõvé tette, a többváltozatú ajánlattétel lehetõségét kizárta.
<br>Ajánlatkérõ a felhívása 11. pontjában határozta meg az ajánlattevõk pénzügyi, gazdasági és mûszaki alkalmasságával kapcsolatos követelményeit.
<br>A felhívása 13. a) pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, és a 13. b) pontban állapította meg a részszempontokat, súlyszámokat, az értékelési ponthatárt, továbbá az értékelés módszerét.
<br>Ajánlatkérõ a felhívása 16. pontjában több követelményt támasztott az ajánlatok benyújtásával kapcsolatban.
<br>A 16. pont második francia bekezdésében elõírta: "az ajánlattevõnek a saját, illetve az általa a szerzõdés teljesítéséhez a közbeszerzés értékének 10%-át meghaladó mértékben igénybe venni kívánt alvállalkozója vonatkozásában csatolni kell az ajánlati felhívás megjelenésétõl számított 30 napnál nem régebbi keltû eredeti cégkivonatot vagy eredeti cégbírósági bejegyzési kérelmet".
<br>Ajánlatkérõ kérte ugyanezen pont harmadik és negyedik francia bekezdésében az aláírási címpéldány, valamint a változás bejegyzési kérelem eredeti példányát vagy annak közjegyzõ által hitelesített másolati példányát.
<br>Ajánlatkérõ a 16. pont hatodik francia bekezdésében közölte, hogy a cégkivonat alapján állapítja meg, hogy rendelkezik-e az ajánlattevõ a szolgáltatás ellátásához szükséges tevékenységi kör bejegyzéssel, a szükséges tevékenységi kör bejegyzésének hiányában az ajánlat érvénytelen a Kbt. 52. § (2) bekezdés d) pontja alapján.
<br>Ajánlatkérõ a felhívása 16. pontjának utolsó francia bekezdésében rögzítette, hogy "a Kbt. 43. § (4) bekezdése szerinti hiánypótlási lehetõséget biztosít. Ajánlatkérõ a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban tájékoztatja az összes ajánlattevõt".
<br>Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott tartalmi és formai követelményeit.
<br>A dokumentáció 6. oldalán, a 3.6. pontban ajánlatkérõ az ajánlati felhívásával egyezõen írta elõ, hogy eredeti cégkivonatot vagy eredeti cégbírósági bejegyezési kérelmet kell az ajánlathoz csatolni.
<br>Ajánlatkérõ 2003. szeptember 1-jén helyszíni bejárást tartott.
<br>Az ajánlattételi határidõre 2003. szeptember 16-ra ajánlatot nyújtott be: DI-SEC Discrate Security Kft., Hochtief Hungaria Facility Kft., Bank Biztonság Bizalom Rt. és a kérelmezõ.
<br>A kérelmezõ ajánlatába - annak 28-33. oldalán - nem az eredeti cégkivonatot, hanem a 2003. augusztus 6-i keltezésû eredeti cégkivonatnak közjegyzõ által hitelesített másolatát csatolta.
<br>Ajánlatkérõ a közbeszerzési eljárása során hiánypótlást nem alkalmazott.
<br>Ajánlatkérõ a 2003. szeptember 30-án kelt levelében tájékoztatta arról a kérelmezõt, hogy ajánlatát a Kbt. 52. § (2) bekezdés d) pontja alapján érvénytelenné nyilvánította. Döntését azzal indokolta, hogy a kérelmezõ az ajánlatkérõnek az eredeti cégkivonat csatolására vonatkozó elõírása ellenére nem eredeti dokumentumot, hanem hiteles másolati példányt csatolt az ajánlatába. Egyéb okból a Hochtief Hungária Facility Kft. ajánlatát is érvénytelenné nyilvánította.
<br>Ajánlatkérõ 2003. október 15-én hirdette ki az eljárást lezáró döntését, az eljárás nyertese a DI-SEC Discrate Security Kft. lett mindegyik rész vonatkozásában. Ajánlatkérõ az eljárást lezáró szerzõdést az eljárás nyertesével nem kötötte meg.
<br>A kérelmezõ 2003. október 14-én nyújtotta be a jogorvoslati kérelmét, hiánypótlást követõen a Döntõbizottság a jogorvoslati eljárást 2003. október 15-én indította meg.
<br>A kérelmezõ a tárgyaláson pontosított jogorvoslati kérelmében kérte jogsértés megállapítását, ajánlatkérõ érvénytelenné nyilvánító és eljárást lezáró döntésének a megsemmisítését.
<br>A kérelmezõ jogorvoslati kérelmét elsõdlegesen arra alapította, hogy az általa benyújtott ajánlat nem érvénytelen. Ténybelileg elismerte, hogy közjegyzõ által hitelesített másolatot csatolt ajánlatában, azonban álláspontja szerint ez nem nyújt alapot ajánlata érvénytelenné nyilvánításához. Megítélése szerint a közjegyzõkrõl szóló 1991. évi XLI. törvény rendelkezései értelmében a közjegyzõ által hitelesített másolat is közokirat, akárcsak a cégbíróság által kiállított cégkivonat. Így, mivel mindkét okirat közokirat, azok egyenrangúak, azonos bizonyító erõvel bírnak. E körben hivatkozott a Pp.-nek az okiratok bizonyító erejérõl szóló rendelkezéseire.
<br>Ismertette továbbá, hogy a Pp. kommentárja miként különbözteti meg az eredeti és a másolati okiratokat. Eredeti okirat az, amikor a kiállításával az okirat tartalma létrejön. Másolat az az okirat, amely nem az eredeti okirattal azonos módon jön létre. Ilyen szempontból nézve - megítélése szerint - a cégkivonat is másolati okiratnak minõsíthetõ.
<br>A kérelmezõ másodlagos kérelmi elemként hivatkozott arra is, hogy amennyiben a formai követelménynek - eredeti okirat - nem felelne meg az ajánlata, akkor ajánlatkérõnek kötelessége lett volna a Kbt. 43. § (5) bekezdése alapján a hiánypótlási eljárás lefolytatása.
<br>Ajánlatkérõ felhívásában akként rendelkezett, hogy biztosítja a hiánypótlás lehetõségét. Az ajánlatának a hibája pedig a Kbt. 43. § (4) bekezdésének második fordulatában meghatározott egyéb formai hiányosságnak minõsül. E fordulatban ajánlatkérõ a különösen kifejezést használja, így csak példálódzó jelleggel utal arra, hogy e körben milyen hiányosságok pótlására kerülhet sor. Megítélése szerint történhet a hiánypótlás a követelményeknek megfelelõ eredeti okirat csatolásával is.
<br>A kérelmezõ kérte ideiglenes intézkedésként a jogorvoslati eljárás felfüggesztését, illetve az eredményhirdetés elhalasztatását.
<br>Ajánlatkérõ kérte a jogorvoslati kérelem elutasítását.
<br>Észrevételében elõadta, hogy az ajánlattevõknek a Kbt. 43. § (1) bekezdése alapján az a kötelezettsége, hogy az ajánlatukat az ajánlatkérõ által meghatározott tartalmi és formai követelményeknek megfelelõen készítsék el. Tényként egyértelmûen megállapítható, hogy a kérelmezõ ajánlata nem felel meg a formai követelménynek, nem eredeti okiratot csatolt. Így mivel formai követelmény nemteljesítése miatt állapította meg ajánlatkérõ az ajánlat érvénytelenségét, nincs relevanciája annak, hogy tartalmi szempontból miként szabályozzák a közjegyzõi közokiratok bizonyító erejét más jogszabályok. Ajánlatkérõ álláspontja szerint jelen esetben hiánypótlás lefolytatására nincs jogi lehetõség.
<br>A cégkivonatot ajánlatkérõ nem a Kbt. 44. § és 46. §.-ba tartozó igazolásként, nyilatkozatként kérte, hanem az ajánlati felhívása 16. pontjában a szükséges tevékenységi kör ellenõrzése céljából. Erre tekintettel a cégkivonatra nem vonatkozik a hiánypótlásról rendelkezõ Kbt. 43. § (4) bekezdésének elsõ fordulata.
<br>Ajánlatkérõ megítélése szerint a Kbt. 43. § (4) bekezdésének második fordulata sem alkalmazható, mert e részt szûkítõen kell értelmezni, a törvény által megadott példák (pl. nem megfelelõ aláírás) köre nem tágítható. A második fordulat nem biztosítja az utólagos csatolás lehetõségét, ezzel szûkebb mozgásteret ad a feleknek. Ugyanakkor jelen esetben a kérelmezõ ajánlatának hiányossága csak újabb cégkivonat becsatolásával lett volna orvosolható. Ezt viszont a Kbt. szabályai nem teszik lehetõvé.
<br>Így mivel a kérelmezõ vonatkozásában hiánypótlást nem alkalmazhatott, jogszerûen nyilvánította érvénytelenné a kérelmezõ formai hibás ajánlatát. Ajánlatkérõ közölte, hogy a kérelmezõ ajánlatának érvénytelenné nyilvánítását követõen más érvényességi, illetve alkalmatlansági szempontból nem vizsgálta a kérelmezõ ajánlatát, és természetesen nem is értékelte azt.
<br>Ajánlatkérõ bejelentette, hogy az eljárás nyertesével az eljárást lezáró szerzõdést nem kötötte meg, arra a felhívásban megadott határnapon kerül sor, amely 2003. november 13-a.
<br>A Döntõbizottság a kérelmezõ elsõdleges kérelmét nem, de másodlagos jogorvoslati kérelmét alaposnak ítélte.
<br>A Döntõbizottság a kérelmezõ elsõdleges kérelme vonatkozásában az alábbi indokokra tekintettel állapította meg, hogy nem alapos.
<br>Tényként egyértelmûen megállapítható - ajánlatkérõ felhívása 16. pont második francia bekezdése, kérelmezõ ajánlata alapján -, hogy a kérelmezõ ajánlatába nem az ajánlatkérõ által elõírt eredeti cégkivonatot csatolta, hanem annak közjegyzõ által hitelesített másolatát. A becsatolt közjegyzõ által hitelesített másolat egyébként tartalmazza a szükséges tevékenységi köröket.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészíteni.
<br>Ajánlatkérõ felhívása 16. pontja második francia bekezdésében a cégkivonat vonatkozásában azt a formai követelményt támasztotta, hogy eredeti példányt kell csatolni.
<br>Ajánlatkérõ elõírására tekintettel azt kell vizsgálni, hogy ajánlatkérõ formai elõírásának megfelel-e a benyújtott ajánlat. Erre tekintettel nincs relevanciája a formai követelményeknek megfelelés vizsgálata során, hogy az egyes okiratok milyen bizonyító erõvel rendelkeznek más, a kérelmezõ által hivatkozott jogszabályi rendelkezések alapján. A cégbíróság által kiadott cégkivonat eredeti okirat, így a kérelmezõnek ennek másolati jellegére való hivatkozása ténybeli és jogalap nélküli.
<br>A Döntõbizottság a fenti indokokra tekintettel megállapította, hogy a kérelmezõ ajánlata formai szempontból nem felel meg az elõírásoknak, így elvileg a Kbt. 52. § (2) bekezdés d) pontja alapján érvénytelenné nyilvánítható.
<br>A Döntõbizottság a kérelmezõ másodlagos jogorvoslati kérelmét az alábbi indokokra tekintettel ítélte alaposnak.
<br>A Kbt. 2002. január 1. napjától hatályos szabályozása - Kbt. 43. § (5) bekezdés elsõ fordulata - ajánlatkérõ döntési kompetenciájába utalja, hogy biztosítja-e a hiánypótlás lehetõségét vagy azt kizárja.
<br>Ajánlatkérõ felhívása 16. pontjának utolsó francia bekezdésében rendelkezett arról, hogy a hiánypótlás lehetõségét biztosítja, méghozzá a Kbt. 43. § (4) bekezdése rendelkezésének megfelelõen.
<br>A Kbt. 43. § (4) bekezdése az alábbiakat mondja ki: "az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén".
<br>A Döntõbizottság a Kbt. fenti rendelkezésének tükrében azt vizsgálta, hogy a kérelmezõ ajánlata vonatkozásában hiánypótlásra sor kerülhetett volna-e, figyelemmel arra, hogy a Kbt. 43. § (5) bekezdése szerint, amennyiben ajánlatkérõ biztosítja a hiánypótlás lehetõségét, akkor azt köteles lefolytatni az alábbiak szerint: "ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt".
<br>A Döntõbizottság megvizsgálta a kérelmezõ által csatolt cégkivonatot tartalmilag, és megállapította, hogy az minden tekintetben kielégíti az ajánlatkérõ tartalmi követelményeit, a kiadmány kelte is megfelel az erre vonatkozó igénynek. A Döntõbizottság álláspontja szerint - figyelemmel a fenti indokolásra is - az egyértelmûen megállapítható, hogy a kérelmezõ által benyújtott ajánlat formai szempontból hiányos, mivel a kérelmezõ nem eredetiben, hanem közjegyzõ által hitelesített másolatban csatolta a cégkivonatot. A cégkivonat tehát csatolásra került, csak a formai követelménynek nem felel meg. Formai követelmények közé sorolható ugyanis, ha nem az elõírt alakszerûségi követelményt elégíti ki a becsatolt okirat.
<br>A Kbt. - fentiekben idézett - 43. § (4) bekezdése két fordulatot tartalmaz.
<br>Az elsõ fordulat vonatkozik a Kbt. 44. § és a 46. § körébe esõ hiányok pótlásáról. A kérelmezõ ajánlatának hiányossága nem ezzel kapcsolatos, erre tekintettel az elsõ fordulat alapján nincs lehetõség hiánypótlásra.
<br>A második fordulat az elsõ fordulaton kívüli egyéb, az ajánlattal kapcsolatos hiányosságok pótlására vonatkozik.
<br>A Döntõbizottság álláspontja szerint e fordulat megfogalmazása, az "egyéb" kifejezés használata alapján azt a következtetést lehet levonni, hogy minden további formai hiányosságra alkalmazni rendeli a jogalkotó a hiánypótlás lehetõségét.
<br>A Döntõbizottság megítélése szerint az sem szûkítõ jellegû, hogy a "különösen" kifejezést használja a jogalkotó az általa megjelölt két példa elõtt. A "különösen" szó ugyanis kiemelt példák megjelölésére alkalmas, tehát nem taxatív, hanem felsorolás jellegû. Erre tekintettel nem kizárt a második fordulat alapján további formai hibák, hiányosságok pótlása.
<br>Nem osztotta a Döntõbizottság ajánlatkérõ azon hivatkozását, hogy azért kizárt a hiánypótlás, mert utólagos csatolásra a jogalkotó csak a Kbt. 43. § (4) bekezdésének elsõ fordulata esetében ad lehetõséget. Egyrészt a második fordulat csak példálódzó jellegû. Másrészt jelen esetben a formai hiány pótlására nem is utólagos csatolási módon kerülne sor. Az utólagos csatolás ugyanis a Döntõbizottság álláspontja szerint azt jelenti, hogy a hiány olyan jellegû, hogy valamit egyáltalán nem csatoltak az ajánlatba, és ezt utólag teljesítik. Jelen esetben viszont megtörtént a csatolás, így utólagos csatolásra nem is kerülhet sor. A kérelmezõ akként pótolhatja a hiányt, hogy a már becsatolt okirat formailag megfelelõ példányát csatolja. Ilyen jellegû hiánypótlást nem zár ki a Kbt. 43. § (4) bekezdésének egyik fordulata sem. A második fordulat pl. a nem megfelelõ példányszám vonatkozásában tesz lehetõvé hiánypótlást, amely szintén úgy valósítható meg a gyakorlatban, hogy további példányok kerülnek csatolásra.
<br>A Döntõbizottság a fentieket összességében értékelve megállapította, hogy jogsértõen járt el akkor az ajánlatkérõ, amikor a Kbt. 44. § (5) bekezdésének kötelezõ rendelkezése ellenére nem hívta fel a kérelmezõt az általa megállapított formai hiány pótlására.
<br>A Döntõbizottság megállapította, hogy ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését.
<br>E szakaszok szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ajánlatkérõ azzal sértette meg az érvénytelenné nyilvánításra vonatkozó rendelkezéseket, hogy elõtte nem alkalmazta a fentiek alapján kötelezõ hiánypótlást.
<br>A Döntõbizottsága Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 43. § (4) bekezdésére tekintettel a Kbt. 43. § (5) bekezdésének második fordulatát, továbbá a Kbt. 52. § (2) bekezdés d) pontjára tekintettel az 52. § (1) bekezdését.
<br>A megállapított jogsértés - a hiánypótlás elmaradása - olyan jellegû, amely miatt az eljárás ezen szakaszától kezdõdõen szükséges az eljárás megismétlése. A hiánypótlás függvényében (pl. teljesítik-e) folytatható csak az eljárás, kerülhetnek értékelésre az alkalmas ajánlattevõk érvényes ajánlatai. Erre tekintettel a Döntõbizottság a Kbt. 88. § (1) bekezdés c) pontja alapján semmisítette meg ajánlatkérõnek a kérelmezõ ajánlatát érvénytelenné nyilvánító és az eljárást lezáró döntését.
<br>A Döntõbizottság a Kbt. 88. § (1) bekezdés b) pontja alapján hívta fel az ajánlatkérõt a Kbt. szabályainak megfelelõ eljárásra, a hiánypótlás lehetõségének biztosítására a Kbt. 43. § (4) és (5) bekezdésének megfelelõen.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság tekintettel arra, hogy a jogsértés reparálható, nem ítélte indokoltnak, hogy a minimális bírságnál magasabb bírságot szabjon ki.
<br>Az ajánlatkérõ részérõl a kérelmezõ ajánlatát érvénytelenné nyilvánító döntést bizottsági formában hozták meg, erre figyelemmel a Döntõbizottság személyi bírságot nem szabott ki.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A Döntõbizottság az eljárása során ideiglenes intézkedést nem hozott, mert annak törvényi feltételei nem voltak megállapíthatóak.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 11.
<br>
<br>Dr. Nagy Gizella s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>