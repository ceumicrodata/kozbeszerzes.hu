<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9406)
</h2>
<br>1024 Budapest, Margit krt. 85.
<br>Ikt.sz.: D.504/6/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás Budapest Fõváros XXIII. Kerület, Soroksár Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által Budapest Fõváros XXIII. Kerület, Soroksár Önkormányzata (1239 Budapest, Grassalkovich u. 162., képviseli: dr. Farkas Gyöngyi ügyvéd, 1068 Budapest, Felsõerdõsor u. 8. fszt. 2., a továbbiakban ajánlatkérõ) "Ø 30 cm szennyvízcsatorna 40 fm, 2 db tisztítóakna, 4,2 fm Ø 16 cm házi bekötõcsatorna építése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. szeptember 23-án feladott és 2003. szeptember 24-én iktatott bejelentésében tájékoztatta a Döntõbizottság elnökét, hogy a rendelkezõ részben meghatározott tárgyban hirdetmény közzététele nélküli tárgyalásos eljárást kezdeményez. Az eljárás jogalapjaként a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontját jelölte meg.
<br>Az eljárás választásának indokaként elõadta, hogy a XX. és XXIII. kerület szétválása következtében a Vízisport utcában létesítendõ szennyvízcsatorna-beruházás helyszíne részben a Vízisport utcának a XX. kerületi szakasza, mely vonatkozásában nemrég jutott tudomásukra, hogy a XX. Kerületi Önkormányzat ezt az útszakaszt még ebben az évben, 2003. december 15-i határidõvel szilárd burkolattal kívánja ellátni, melyet ezt követõen öt évig nem lehet felbontani.
<br>Az ajánlatkérõ 2004-re tervezte a Vízisport utcai szennyvízcsatorna saját kerületbe tartozó szakaszának megépítését. A szennyvízcsatorna befogadója a XX. Kerületi Önkormányzat területén található, a Fõvárosi Csatornázási Mûvek Rt. által korábban kiépített "M" jelû akna. Tehát még 2003. október hónapban, a XX. kerületi útépítés elõtt kell megépíteniük a Vízisport utcai csatorna "M" jelû és "2" jelû aknái közötti 40 fm-es csatornaszakaszt.
<br>A beruházás összköltsége értékhatár alatt van, de ebben az évben már hasonló jellegû beszerzésre sor került, így közbeszerzési eljárást kell folytatniuk.
<br>Az ajánlatkérõ mindezekre tekintettel az eljárás jogalapjaként a Kbt. 70. § (1) bekezdés c) pontját jelölte meg, tehát a rendkívüli sürgõsségre hivatkozott.
<br>Az ajánlatkérõ részvételi felhívást küldött 2003. szeptember 15-én a DEPONÁTOR Magas- és Mélyépítõ Szolgáltató Kft.-nek, az INNOTERV Fõvállalkozó Rt.-nek és az ÉKISZ Építõipari Kft.-nek a rendelkezõ részben meghatározott beszerzés tárgyában.
<br>Az ajánlatkérõ a részvételi felhívásban meghatározta az eljárás alkalmazásának jogcímét a 2. b) pontban, illetve a 3. a) pontban a beszerzés tárgyát és mennyiségét.
<br>Az ajánlatkérõ a részajánlat lehetõségét kizárta, a 4. pontban pedig a teljesítés határidejét 2003. október 31-ben jelölte meg. A részvételi jelentkezési határidõ, illetve az elsõ tárgyalás idõpontja 2003. október 6., míg a részvételi jelentkezésekkel kapcsolatos eredményhirdetés idõpontja 2003. október 14. volt. Az ajánlatkérõ a részvételi felhívás 7. pontjában a résztvevõk pénzügyi, gazdasági és mûszaki alkalmassága igazolására kért adatok és tények körében meghatározta a 2000. évi mérleg másolatát, az elõzõ 3 évi szennyvízcsatorna-építési munkák jegyzékét.
<br>A 8. a) pontban a részvételre jelentkezõk alkalmassága elbírálásának szempontjaként elõírta a megfelelõ likviditást a beruházás finanszírozásához és a szennyvízcsatorna-építési referenciák megfelelõségét.
<br>Az ajánlatkérõ a 8. b) pontban meghatározta, hogy a részvételre jelentkezõ a szerzõdés teljesítésére alkalmatlannak minõsül, amennyiben nem rendelkezik legalább 5 millió Ft értékû likvid pénzeszközzel, valamint 3 db hasonló referenciamunkával.
<br>A részvételi felhívás 8. c) pontja szerint az ajánlatok elbírálási szempontja a legalacsonyabb összegû ellenszolgáltatás volt.
<br>A részvételi felhívás 9. pontjában a többváltozatú ajánlat lehetõségét az ajánlatkérõ kizárta.
<br>A 2003. október 6-ai határidõre a DEPONÁTOR Magas- és Mélyépítõ Szolgáltató Kft., az INNOTERV Fõvállalkozó Rt. és az ÉKISZ Építõipari Kft. nyújtotta be ajánlatát.
<br>Az ajánlatkérõ a DEPONÁTOR Magas- és Mélyépítõ Szolgáltató Kft.-t hirdette ki az eljárás nyertesének a 2003. október 14-i eredményhirdetésen.
<br>Az ajánlatkérõ a vállalkozási szerzõdést a nyertes ajánlattevõvel 2003. október 14-én megkötötte nettó 3 929 260 Ft vállalkozói díjjal.
<br>A Döntõbizottság elnöke 2003. október 7-én kezdeményezett jogorvoslati eljárást az ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés c) pontja szerinti feltételek fennállása egyértelmûen nem állapítható meg, valamint a mellékletként csatolt ajánlati felhívás 7. és 8. pontjában foglalt elõírások nem felelnek meg a Kbt. 44. § (7) bekezdésének. Ezek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Az ajánlatkérõ kérte az eljárás megszüntetését, mert álláspontja szerint a Kbt. 70. § (1) bekezdés c) pontja szerinti feltételek fennállnak és az ajánlati felhívás tartalma a Kbt. rendelkezéseknek megfelel.
<br>Az ajánlatkérõ észrevételében elõadta, hogy a XX. Kerületi Önkormányzat a Vízisport utca útépítésére vonatkozó ajánlati felhívása ugyan 2003. augusztusban jelent meg a Közbeszerzési Értesítõben, azonban csak az építkezés megkezdését követõen szereztek errõl tudomást az egyik építési vállalkozó részérõl. Egyébként is az engedélyes tervek csak 2003. szeptember 25-ére készültek el, tehát ekkor voltak abban a helyzetben, hogy a hirdetmény nélküli tárgyalásos eljárást megindítsák a Kbt. 32. § (2) bekezdésére figyelemmel.
<br>A tervek elkészítésében mulasztás nem terheli ajánlatkérõt, hiszen már 2003. márciusában intézkedtek a tervek megrendelésérõl.
<br>A XX. kerület beruházása 2003. december 15-én fejezõdik be, a munkákat 2003. október 15-én kezdték el. Ezen idõpontok tették szükségessé, hogy a csatornaépítési munkát haladéktalanul megkezdje az ajánlatkérõ a Kbt. 70. § (1) bekezdés c) pontja alapján történõ hirdetmény közzététele nélküli tárgyalásos eljárás alkalmazásával.
<br>Elõadta, hogy a Döntõbizottság elnökének megküldött tájékoztatóban tévesen került megjelölésre a pénzügyi, gazdasági alkalmasság körében a 2000. évi mérleg elõírása, a felkért ajánlattevõknek a felhívás már helyes szövegezéssel, 2000-2002. évi mérlegre vonatkozóan került megküldésre.
<br>A pénzügyi, gazdasági alkalmasság körében a nyertes ajánlattevõ, a DEPONATOR Kft. vonatkozásában az általa becsatolt 2002. évi mérleg 70 060 000 Ft-ra vonatkozó likvid pénzeszközökre vonatkozó adatát vették figyelembe a beruházás finanszírozásához szükséges likviditás körében.
<br>A beruházás 4 M Ft-os értékére tekintettel a likviditás körében elõírt alkalmassági elõírás a Kbt. 44. § (7) bekezdésében foglalt arányossági követelménynek megfelelt.
<br>A 3 db hasonló referenciamunka elõírása a mûszaki alkalmasság körében pedig - összhangban az engedélyes tervekben meghatározott gravitációscsatorna-rendszerrel - a referencia tárgyaként a gravitációscsatorna-rendszerre vonatkozott. Ezen elõírásnak a hasonló referenciákra vonatkozó követelmény körében mindegyik ajánlattevõ eleget tett.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy az ajánlatkérõnek a Kbt. 70. § (1) bekezdés c) pontjára alapozott eljárása jogszerû.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>A Kbt. 71. § (1) bekezdése szerint a tárgyalásos eljárás hirdetmény közzétételével, vagy anélkül indul.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság a jelen eljárásban e feltételek fennállását vizsgálta és megállapította, hogy a fenti együttes feltételek fennállnak az alábbiak szerint.
<br>A Döntõbizottság megállapította, hogy a rendkívüli sürgõsség a beszerzésre vonatkozóan az ajánlatkérõ által elõre nem volt látható, hiszen a XX. Kerületi Önkormányzatnak a Vízisport utcában végzendõ út- és csapadékcsatorna-építési, -kivitelezési munkái csak 2003 szeptemberében jutottak az ajánlatkérõ tudomására az erre vonatkozó ajánlati felhívásnak a Közbeszerzési Értesítõben történõ megjelenését követõen. Mivel a hatályos 7/1973. sz. Fõvárosi Tanácsi Rendelet szerint az újonnan megépített burkolatot öt évig nem lehet felbontani és az ajánlatkérõ jelen szennyvízcsatorna-építése érinti a XX. kerület területén levõ Vízisport utcai "M" jelû befogadóaknát, ezért a rendelkezõ részben meghatározott beszerzés rendkívüli sürgõsséggel vált szükségessé számára a XX. kerület beruházásának 2003. december 15-ei befejezési határidejére figyelemmel.
<br>Az ajánlatkérõ számára az engedélyezett tervek csak 2003. szeptember 25-én álltak rendelkezésre és már ezt megelõzõen szeptember 24-én kezdeményezte a tárgyalásos eljárás megindítását, illetve az errõl való értesítést megküldte a Döntõbizottság elnökének.
<br>A fenti körülmények, melyek a rendkívüli sürgõsséget indokolták, nem az ajánlatkérõ mulasztásából eredtek.
<br>A fentiekre tekintettel a Döntõbizottság megállapította, hogy a Kbt. 70. § (1) bekezdés c) pontjában foglalt feltételek fennállnak.
<br>A Döntõbizottság ezt követõen vizsgálta az ajánlati felhívás tartalmának jogszerûségét a pénzügyi, gazdasági és mûszaki alkalmasság körében.
<br>A Kbt. 44. § (1) bekezdés d) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható többek között az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Döntõbizottság megállapította, hogy az ajánlatkérõ jogszerûen írta elõ a fenti Kbt. rendelkezés alapján a beruházás finanszírozásához szükséges mértékben és a beszerzés tárgyához igazodóan a Kbt. 44. § (7) bekezdésére figyelemmel a 2000-2002. évi mérlegek becsatolását és ezzel összefüggésben az 5 000 000 Ft likvid pénzeszköz rendelkezésre állásának igazolását.
<br>Ugyanakkor a Döntõbizottság szükségesnek tartja megjegyezni, hogy a Döntõbizottság elnöke számára megküldött részvételi felhívás tartalma késõbb módosult, a módosítás tényérõl azonban ajánlatkérõ csak a jogorvoslati eljárásban tájékoztatta a hatóságot. Az eredeti felhívás szövege valószínûsítette a kezdeményezõ iratban körülírt jogsértést.
<br>A Kbt. 44. § (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb 3 év legjelentõsebb szállításainak, szolgáltatásainak, illetve az elõzõ legfeljebb 5 év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>Az ajánlatkérõ a Kbt. fenti rendelkezéseire figyelemmel jogszerûen írta elõ a mûszaki alkalmasság körében a 3 db hasonló referencia becsatolását a gravitációs szennyvízcsatorna-építésre vonatkozóan tekintettel az engedélyes tervek szerinti beszerzés tárgyra.
<br>A Döntõbizottság a fentiekre tekintettel megállapította, hogy az ajánlatkérõ ajánlati felhívásának tartalma megfelelt a Kbt. elõírásainak.
<br>A Kbt. 79. § (1) bekezdés alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. (2) bekezdése alapján a közigazgatási szerv a hivatalból indított, vagy folytatott eljárást - ha a megindítására, vagy folytatásra okot adó körülmény már nem áll fenn - megszünteti és errõl értesíti azokat, akik a 13. § (2) bekezdése szerint az eljárás indításáról értesültek.
<br>A Döntõbizottság a fentiekre tekintettel a rendelkezõ részben foglaltak szerint határozott.
<br>A Döntõbizottság a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 6.
<br>
<br>Dr. Csanádi Péter s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>