<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (9329)
</h2>
<br>25.K.30.448/2003/10.
<br>
<br>A bíróság a dr. Katona Miklós ügyvéd (1054 Budapest, Alkotmány út 27.) által képviselt Országos Egészségbiztosítási Pénztár (1139 Budapest, Váci út 73/A.) felperesnek a dr. Szaller Ottó jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen - közbeszerzési ügyben hozott (hivatkozási szám: D.552/1512402.) - közigazgatási határozat felülvizsgálata iránti perében, amely perbe a dr. Karas Mónika ügyvéd (1055 Budapest, Nyugati tér 8.) által képviselt CITY Service Rt. (1024 Budapest, Szemlõhegy út 1.) az alperes pernyertességének elõmozdítása érdekében beavatkozott, meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen az alperesnek 30 000 forint, azaz harmincezer forint perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>Felperes a Közbeszerzési Értesítõ 2002. július 31-én megjelent 31. számában módosította azt az 5989 szám alatti nyílt közbeszerzési eljárás megindítására szóló ajánlati felhívását, amelyet a Közbeszerzési Értesítõ 2002. július 17-én megjelent 29. számában tettek közzé, az OEP épületeiben takarítás tárgyban.
<br>Az ajánlati felhívás 13. a) pontja szerint az ajánlatok elbírálásának szempontja az összességében legelõnyösebb ajánlat.
<br>A 13. b) pont alapján az összességében legelõnyösebb ajánlat megítélésére szolgáló részszempontok és azok súlyszámai a következõk:
<br>részszempontok	súlyszámok
<br>- tisztítószerek hatékonysága	0,3
<br>- kéztörlõ nedvszívó képessége	0,1
<br>- kéztörlõ vastagsága	0,1
<br>- toalettpapír nedvszívó képessége	0,1
<br>- toalettpapír vastagsága	0,1
<br>- munkafolyamatokba épített ellenõrzések gyakorisága	0,4
<br>- takarítási technológia hatékonysága	0,4
<br>- ár	1,0
<br>Az értékelés során adható pontszám részszempontonként: 0-600-ig. A részszempontok pontszámai a megadott ponthatárokon belül arányosítással kerülnek megállapításra.
<br>Az ajánlati felhívás 3. b) pontja szerint a teljesítés helyét húsz területi egységbe sorolták (terméksor).
<br>Az ajánlati dokumentáció V. pontja tartalmazza az elbírálás szempontjait. Az V. 2.1. pont szerint az ajánlatok elbírálását bizottság végzi, amely a bírálatról jegyzõkönyvet készít. A részszempontok, illetve alszempontok pontszámai a megadott ponthatárokon belül arányosítással kerülnek megállapításra. Az ár részszempont esetében a maximális pontszámot az az ajánlattevõ kapja, aki a többi ajánlattevõhöz képest a legalacsonyabb árat ajánlotta. A többi részszempont, illetve alszempont esetében a maximális pontszámot az az ajánlattevõ kapja, akinek az ajánlata a többi ajánlathoz képest az adott részszempont, illetve alszempont vonatkozásában szakmailag a legjobb.
<br>Az eljárásról készült összegzés alapján az eljárás eredményes volt. Az Összegzés 2. c) pontja az értékelési pontszámok indokolását a következõkben adta meg.
<br>Az árak értékelése során az adott terméksor legalacsonyabb árát elosztottuk a pontozandó ajánlattevõ által megadott árral, majd a hányadost megszoroztuk a súlyozott pontszámmal. A szakmai, minõségi részszempontok indokolását lásd a 2. számú mellékletben. Ez a következõket tartalmazza:
<br>A tisztítószerek hatékonysága részszempont körében rögzítették, hogy a tisztítószerek bemutatása a pályázatokban nem egységes szerkezetben és szempont szerint történt. Emiatt az értékelést saját vizsgálati és áruismereti tapasztalatai, szakmai elvárások, valamint a csatolt dokumentációk (megléte és tartalma) alapján összeállított követelményrendszer szerint végezték, háztartás vegyipari szakértõk bevonásával. A következõ pontérték sávokhoz az alábbi követelményeket rendelték.
<br>600 pont: a termékek hatékonysága megfelelõ, biztonsági adatlap van, a vonatkozó rendeletekben elõírt bizonylatok (szakvélemény, nyilatkozat, bejelentés stb.) az alkalmazni kívánt termékek legalább 90%-ánál megtalálható.
<br>550 pont: a termékek hatékonysága megfelelõ, a dokumentáció kismértékben hiányos.
<br>500 pont: a termékek hatékonysága még értékelhetõ, a dokumentáció hiányos, nincs biztonsági adatlap.
<br>450 pont: a hatékonyság nem értékelhetõ, a dokumentáció nem tartalmazza a termékre vonatkozó információt.
<br>A kéztörlõ nedvszívó képessége, a kéztörlõ vastagsága, továbbá a toalettpapír nedvszívó képessége, valamint a toalettpapír vastagsága részszempontoknál felperes az elõzõekben kialakított sávok szerint pontozott.
<br>A munkafolyamatokba épített ellenõrzések gyakorisága és a takarítási technológia hatékonysága szakmai minõségi részszempontoknál a legjobb ajánlattevõnek 600 pontot adott a felperes, az ez után következõ ajánlatokra kevesebbet, de már nem egységes 50 pontos sávonkénti csökkenéssel, hanem attól eltérõen 10-20 pontos különbségekkel adta ki a pontokat.
<br>Felperes az árnál adható pontszámot úgy számolta ki, hogy a legalacsonyabb árat elosztotta az éppen pontozandó ajánlattevõ által megadott árral, majd a hányadost megszorozta a súlyozott pontszámmal.
<br>A beavatkozó jogorvoslati kérelmére eljárva az alperes a 2002. október 28. napján kelt D.552/15/2002. számú határozatában megállapította, hogy a felperes megsértette a Kbt. 34. § (3) bekezdés d) pontjára tekintettel a Kbt. 55. § (6) bekezdését, ezért az ajánlati felhívás 7. és 20. terméksorában a felperesi ajánlatkérõ eljárást lezáró döntését megsemmisítette, valamint a felperessel szemben 1 000 000 forint, míg a jogsértésért felelõs fõosztályvezetõvel szemben 100 000 forint bírságot szabott ki.
<br>Az alperes a határozat indokolásában megállapította, hogy a felperes az ajánlati ár részszempontnál az ajánlati felhívásnak megfelelõen arányosítással értékelt. Ugyanakkor a szakmai-minõségi részszempontoknál az ajánlati felhívástól eltérõen nem arányosítással, hanem sávosan értékelt, és ezen belül is az elsõ öt részszempontnál eltérõ értékelést alkalmazott a 6. és 7. részszempontoknál folytatott értékeléstõl.
<br>Tekintettel pedig arra, hogy az ajánlatkérõ felperes értékelése során eltért a saját maga által meghatározott módszertõl, nem kerülhetett abba a helyzetbe, hogy jogszerûen választhassa ki az összességében legelõnyösebb ajánlatot, ezért a jogorvoslati kérelem keretein belül két terméksor tekintetében megsemmisítette az eljárást lezáró döntést.
<br>Felperes keresetében jogszabálysértésre hivatkozással kérte a közigazgatási határozat felülvizsgálatát, ennek keretében a határozat megváltoztatását azzal, hogy az értékelés módszere azonos, és megfelel az ajánlati felhívásban megjelölt és a dokumentációban meghatározott arányosításnak, így nem sértette meg a Kbt. alperes által felhívott rendelkezéseit. Perköltségre igényt tartott.
<br>Felperes kifogásolta, hogy a közigazgatási határozat nem említi a dokumentáció értékelésre vonatkozó elõírását. Kiemelte, hogy sem az ajánlati felhívás, sem a dokumentáció tartalmával kapcsolatban jogorvoslati eljárás nem indult.
<br>Elõadása szerint a bírálat során a felperes valamennyi gazdaságilag értékelhetõ mennyiségi, illetve minõségi tényezõkön alapuló bírálati részszempont vonatkozásában az arányosítást alkalmazta módszerként. Az arányosítás mint az összes és az egyes bírálati részszempontok módszere a bírálati szempontok különbözõsége miatt más-más módon értelmezendõ, de az arányosítás kategóriáján belül.
<br>Az ajánlati ár részszempont esetében az arányosítás egy számított arányosítás, amely fordított aránypárt állít fel. A maximális pontszámot a legalacsonyabb árajánlatot tevõ ajánlattevõ kapta, míg a többi ajánlattevõ arányosan kevesebbet, ez az arányosítás két számadat hányadosa.
<br>A munkafolyamatokba épített ellenõrzések gyakorisága és a takarítási technológia hatékonysága részszempont értékelése során az arányosítás egyenes arány. A maximális pontszámot az az ajánlattevõ kapta, aki az adott részszempontban, a szakmai megítélés szerint a legjobb ajánlatot nyújtotta be, a többi ajánlattevõ arányosan kevesebb pontot kapott.
<br>Az elsõ öt részszempont bírálata az elõzõhöz hasonlóan arányosítással történt. Az optimális érték kapta a maximális pontszámot és az ennél gyengébb ajánlat arányosan kevesebbet. Az, hogy az egyes ajánlatok között milyen különbség van, és az optimális paraméterektõl melyik paraméterek mennyiben térnek el, hogy melyik ajánlat hány ponttal kap kevesebbet, azt a leggondosabban kiválasztott szakértõ cég határozta meg.
<br>A per során csatolta a KERMI Minõségellenõrzõ és Szolgáltató Kft. levelét, amely megerõsítette a felperes által elõadottakat az értékeléssel kapcsolatban, ugyanakkor részletezte a részszempontok szakmai indokait is.
<br>Felperes szerint minden arány, amely nem számított arány "sávos". Csak a matematikai módszerrel számolt (számított) arány "pontos", tehát az így képzett eredmény függvénye folytonos, és csak az így számított eredmény lehet például végtelen tizedes tört. Minden más esetben az arányosítás "sávos", akkor is, ha ezek a "sávok" 1 pontos, vagy 100 pontos "sávok". Az ajánlati áron kívül valamennyi részszempont minõségi paraméterei közötti különbségtétel arányai olyan szakmai kérdés, mely gondos mérlegelésre került. A "sávok" pontosan jelzik a minõségileg értékelhetõ, a mûszaki irányelvek, vizsgálati szabványok indokolta különbségeket, ugyanakkor kizárják például azt, hogy szakmailag elfogadott hibahatárok torzítsák az eredményt. Elõadta azt is, hogy az ár értékelésénél azért nem számított sávos arányosítás alapján számítottak, mert a felperes az árra vonatkozóan elég jelentõs súlyszámot határozott meg, ezen kívül megjegyezte, hogy körülbelül öt éve ugyanilyen módszerrel értékelik az ajánlati árakat.
<br>Az alperes fenntartotta a határozatban foglalt indokait, álláspontja szerint a határozat nem jogszabálysértõ, ezért kérte a kereset elutasítását és felperes perköltségben való marasztalását.
<br>Érvelése szerint a felperes által elõadottak éppen azt támasztják alá, hogy felperes a részszempontok értékelésekor nem egységes módszerrel, metodikával értékelt, hanem egyszer matematikai arányosítással (az árnál), majd a többi részszempontnál sávos értékelés módszerével.
<br>A beavatkozó az ügyben nyilatkozatot nem tett, a tárgyalásokon nem jelent meg, perköltséget nem igényelt.
<br>Felperes keresete nem alapos.
<br>A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. törvény (Áe.) 72. §-ának (1) bekezdése alapján, a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban, a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy felperes a perrel érintett közbeszerzési eljárásban megsértette-e a Kbt. 34. § (3) bekezdés d) pontjára tekintettel a Kbt. 55. § (6) bekezdését, és ennek alapján jogszabálysértõ-e az alperes határozata.
<br>A bíróság a keresetlevél, az alperes nyilatkozata, a felek elõadásai, a per során becsatolt irat, valamint a közigazgatási iratok alapján megállapított tényállásból kiindulva a következõkre alapozta a döntését.
<br>A közbeszerzésekrõl szóló, többször módosított 1995. évi XL. törvény (Kbt.) 33. § (1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 34. § (3) bekezdésének d) pontja alapján, ha az ajánlatkérõ az összességében legelõnyösebb ajánlatot kívánja kiválasztani, az ajánlati felhívásban köteles meghatározni azt a módszert, amellyel megadja a ponthatárok közötti pontszámot, mely módszer minden részszempont esetében azonos.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el.
<br>A fentiek szerint a törvény keretei között az ajánlatkérõ szabadon dönthet arról, hogy milyen szempontrendszer alapján kívánja elvégezni az ajánlatok értékelését, és az egyes értékelési részszempontokat maga választhatja ki. A közzétett elbírálási szempontoktól az ajánlatkérõ az ajánlatok elbírálása során azonban már nem térhet el még abban az esetben sem, ha az ajánlatok értékelése során az ajánlatkérõ azt állapítja meg, hogy az ajánlatok az egyes részszempontokat nem egységes szerkezetben és nem egységes szempont szerint mutatják be. A Kbt. 55. § (6) bekezdése egy olyan kötelezõ elõírás az ajánlatkérõ számára, amelytõl semmilyen indoknál fogva nem térhet el.
<br>A bíróság megállapította, hogy az ajánlati felhívás 13. b) pontja egységes módszert jelölt meg az ajánlatok kiválasztására, figyelemmel a Kbt. 34. § (3) bekezdés d) pontjában foglaltakra, ez a módszer részszempontonként nem is lehet eltérõ.
<br>A bíróság megítélése szerint az ajánlati dokumentáció a felhívásban foglaltaktól eltérõ kiválasztási módszert nem adott, amire egyébként ugyancsak a Kbt. 34. § (3) bekezdésének d) pontjából következõen jogszerû lehetõség nincs is.
<br>A felek egyezõ elõadása alapján a bíróság tényként fogadta el, hogy a felperes az ajánlatok értékelésénél az ár részszempont esetében fordított aránypár felállításával számított arányosítással állapította meg a kiosztott pontokat. A többi részszempont esetében egyenes arányosítás alapján "tól-ig" határokat, úgynevezett "sávokat" alakított ki, amely sávok pontszámai az elsõ öt részszempontnál 50-50 ponttal csökkennek az induló 600 ponthoz képest, míg a munkafolyamatokba épített ellenõrzések gyakorisága és a takarítási technológia hatékonysága részszempontoknál 10-20 pontos a sávonkénti pontszámok csökkenése.
<br>A kifejtettek alapján a bíróság megítélése szerint önmagában az a tény, hogy felperes az ajánlatok kiválasztásánál az egyes részszempontok értékelését eltérõ módszerrel végezte, megsértette a Kbt. 34. § (3) bekezdésének d) pontját. Az ajánlati ár fordított aránypár felállításával számított arányosítás módszerével történõ értékelése nem tekinthetõ azonosnak az egyenes arányban, de sávok kialakításával kiosztott pontozás módszerével. A sávok önkényes, utótagos kialakítása alkalmas az eredmény befolyásolására. Amennyiben az ajánlatkérõ az ajánlatokat sávok kialakításával kívánja arányosan értékelni, úgy az ajánlati felhívásban elõre meg kell határozni az egyes sávok pontértékeit és az azokhoz rendelt követelményeket. Amennyiben ezt elõre az ajánlatkérõ a felhívásban nem határozza meg, az ajánlatokat csak az árnál is alkalmazott számított arányosítás módszerével lehet értékelni. Kétségtelen, hogy a felperes által felállított sávok egyfajta arányt tükröznek, de azok elõzetes meghatározásának hiányában nem tekinthetõk a felhívásban rögzített arányosításnak.
<br>A bíróság megítélése szerint az ajánlatok értékelésénél a felperes a Kbt. 34. §-ának (3) bekezdésének d) pontját többszörösen is megsértette. Egyrészt azzal, hogy az ajánlati felhívásban meghatározott arányosítással szemben hét részszempont esetében ténylegesen sávosan értékelt, másrészt megsértette azzal is, hogy a részszempontokat nem azonos módszerrel (az ár esetében arányosítással, míg a többi részszempontnál sávok kialakításával) értékelt, ezen belül is úgy, hogy két részszempontnál az elsõ öt részszempontnál alkalmazott sávos értékeléstõl is eltért.
<br>A kifejtettek szerint a bíróság az alperes határozatát a felperes által vitatott részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, határozatában jogszerû rendelkezéseket tartalmaz. A közigazgatási határozat nem jogszabálysértõ a felperes által kifogásolt körben, ezért a bíróság a keresetet mint alaptalant, elutasította.
<br>A bíróság a Pp. 78 § (1) bekezdése alapján kötelezte a pervesztes felperest az alperes költségeinek megfizetésére. A beavatkozó érdemi nyilatkozatot nem tett, a tárgyalásokon nem jelent meg, perköltségigénnyel nem élt, a perköltség kérdésében vele kapcsolatban nem kellett határozni.
<br>A tárgyi illetékfeljegyzési jog folytán le nem rótt kereseti illeték viselésérõl a bíróság - figyelemmel a felperes személyes illetékmentességére - a költségmentesség alkalmazásáról 6/1986. (VI. 26.) IM rendelet 14. §-a alapján határozott.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2003. szeptember 18.
<br>
<br>dr. Vitál-Eigner Beáta s. k.,
<br>bíró
<br>
<br>
<br><br></body></html>