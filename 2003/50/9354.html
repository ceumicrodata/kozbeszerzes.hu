<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9354)
</h2>
<br>1024 Budapest, Margit krt. 85.
<br>Ikt.sz.: D.499/10/2003.
<br>
<br>Tárgy: a Geotorr Kft. jogorvoslati kérelme Domaszék Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Geotorr Kft. (1021 Budapest, Budakeszi út 73/F., képviseli: dr. Dobrossy István ügyvéd, 4025 Debrecen, Simonffy u. 57., a továbbiakban: kérelmezõ) jogorvoslati kérelmét, melyet Domaszék Község Önkormányzata (6781 Domaszék, Köztársaság tér 1., a továbbiakban: ajánlatkérõ) "Domaszék vákumos rendszerû szennyvízelvezetõ rendszer hálózatbõvítés II. ütem megvalósítása fõ vállalkozási szerzõdés keretében" tárgyú közbeszerzési eljárása ellen nyújtott be - hatáskör hiánya miatt - elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. július 2-i számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>A felhívás 8. a) pontjában ajánlatkérõ az ajánlati biztosíték összegét 3 000 000 Ft-ban állapította meg és a 8. b) pontban határozta meg annak teljesítésével kapcsolatos részletszabályokat.
<br>Ajánlatkérõ dokumentációt is összeállított.
<br>A kérelmezõ a dokumentációt megvásárolta és az ajánlatkérõ által megállapított idõpontig és módon teljesítette az ajánlati biztosíték összegének megfizetését, külön feltüntetve az átutalási bizonylaton a pénzösszeg rendeltetéseként, hogy az ajánlati biztosíték.
<br>Az ajánlattételi határidõre, 2003. augusztus 12-ig ajánlatot nyújtott be a Hídépítõ Rt., a Sade Magyarország Kft., a Szeviép Rt. és a Délépítõ Rt. A kérelmezõ nem nyújtott be ajánlatot.
<br>Ajánlatkérõ 2003. szeptember 1-jén hirdette ki az eljárást lezáró döntését, az eljárás nyertese a Hídépítõ Rt. lett, és vele 2003. szeptember 10-én meg is kötötte az eljárást lezáró szerzõdést.
<br>Ajánlatkérõ a kérelmezõ részére nem fizette vissza az ajánlati biztosíték összegét.
<br>A kérelmezõ a 2003. szeptember 18-án kelt levelében felhívta ajánlatkérõt az ajánlati biztosíték visszafizetésére nyolcnapos fizetési határidõ meghatározása mellett.
<br>A kérelmezõ 2003. október 3-án nyújtotta be a jogorvoslati kérelmét, melyben kérte jogsértés megállapítását, ajánlatkérõ kötelezését 3 000 000 Ft ajánlati biztosíték és annak 2003. szeptember 18. napjától a kifizetés napjáig járó évi 11%-os késedelmi kamata megfizetésére.
<br>A kérelmezõ álláspontja szerint a Döntõbizottság a jogvita elbírálására a Kbt. 76. § (1) bekezdés b) pontja alapján rendelkezik hatáskörrel, mert a közbeszerzési eljárás szabályainak megsértésével kapcsolatos a jogorvoslati kérelme.
<br>A kérelmezõ megítélése szerint annak ellenére, hogy nem nyújtott be ajánlatot az ajánlatkérõ a Kbt. 41. § (5) bekezdés a) pontja alapján köteles az ajánlati biztosíték visszafizetésére. A kérelmezõ a közbeszerzési eljárás során, azzal összefüggésben, kifejezetten ajánlati biztosítékként fizette be a 3 000 000 Ft-ot. Bizonyos mértékû joghézag található e szakaszban, azonban tartalmilag erre az esetre vonatkoztatható. Kiemelte továbbá, hogy a Kbt. 41. § (4) bekezdésének esetei nem állnak fenn, tehát ajánlatkérõ az ajánlati biztosíték összegét nem tarthatja meg. Ajánlatkérõ nem jogosult az ajánlati biztosíték összegét más követelésébe beszámítani, amennyiben van ajánlatkérõnek igénye vele szemben, azt érvényesítse külön bírósági jogorvoslati eljárás során.
<br>Megítélése szerint a jogorvoslati kérelem benyújtásával nem késett el. Elvileg valóban már az ajánlattételi határidõt követõen fordulhatott volna az ajánlatkérõhöz visszatérítési igényével, azonban figyelemmel a Kbt. 41. § (5) bekezdés a) pontjában meghatározott az eredmény kihirdetését követõ 10 napos határidõre ezt nem tette meg. E 10 napos határidõ letelte után hívta fel írásban - a 2003. szeptember 18-i levelében - ajánlatkérõt. Az ebben megállapított 8 napos fizetési határidõ leteltétõl kell álláspontja szerint számítani a jogorvoslati kérelem benyújtására meghatározott 15 napos határidõt. A kérelmezõben ugyanis az általa meghatározott fizetési határidõ letelte után tudatosult az, hogy ajánlatkérõ nem fizeti vissza részére az ajánlati biztosíték összegét.
<br>Ajánlatkérõ kérte a jogorvoslati kérelem elutasítását.
<br>Ajánlatkérõ a kérelmezõvel egyezõen adta elõ, hogy a kérelmezõ a dokumentációt megvásárolta, és határidõben, az elõírt módon teljesítette az ajánlati biztosíték 3 000 000 Ft-os összegének megfizetését.
<br>Ajánlatkérõ arra tekintettel kérte a jogorvoslati kérelem elutasítását, hogy álláspontja szerint a Döntõbizottság nem rendelkezik hatáskörrel a jogvita elbírálására. A kérelmezõ ajánlatot nem nyújtott be, erre tekintettel az ajánlatkérõ és a kérelmezõ között nem jött létre olyan jogviszony, amelyre tekintettel a Kbt. 41. § (4) és (5) bekezdése alapján kérhetné az ajánlati biztosíték visszautalását. E szakaszok ugyanis az ajánlattevõ részére történõ visszafizetési kötelezettségrõl rendelkeznek. Erre tekintettel a jogvita elbírálása a Kbt. 76. § (2) bekezdése alapján mint közbeszerzéssel kapcsolatos egyéb jogvita - tartozatlanul teljesített fizetés, jogalap nélküli gazdagodás - a bíróság hatáskörébe tartozik.
<br>Ajánlatkérõ megítélése szerint a kérelmezõ jogorvoslati kérelme benyújtásával el is késett. A Kbt. 79. § (7) bekezdése a tudomásra jutástól számított 15 napos határidõt állapít meg. Ehhez képest a kérelmezõ 2003. október 3-án nyújtotta be a jogorvoslati kérelmét, így - még a Kbt.-ben meghatározott 10 napos visszafizetési határidõ figyelembevétele mellett is - a 15 napos határidõn túl nyújtotta be a kérelmét. Ajánlatkérõ közölte, hogy a visszafizetést azért nem teljesítette a kérelmezõ részére, mert ajánlatkérõnek a szennyvízhálózat I. ütemének kivitelezési hiányosságai miatt követelése van kérelmezõvel szemben, melyet a kérelmezõ igényével szemben be kívánnak számítani.
<br>A Kbt. 79. § (1) bekezdése szerint: "A Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény rendelkezéseit kell alkalmazni."
<br>Az államigazgatási eljárás általános szabályairól szóló 1957. évi IV. törvény 7. § (1) bekezdés elsõ mondata szerint: "A közigazgatási szerv a hatáskörét és az illetékességét az eljárás minden szakaszában hivatalból köteles vizsgálni."
<br>A Döntõbizottság a fentiekre tekintettel elsõdlegesen a hatáskörét vizsgálta, és az alábbi indokokra tekintettel megállapította hatásköre hiányát.
<br>A Kbt. 76. §-a kógensen határozza meg, hogy a közbeszerzéssel kapcsolatos jogviták közül melyek tartoznak a Döntõbizottság [Kbt. 76. § (1) és (3) bekezdése] és melyek a bíróság hatáskörébe [Kbt. 76. § (2) bekezdése].
<br>A Kbt. 76. §-a szerint:
<br>"(1) A közbeszerzésekkel kapcsolatos jogorvoslat körében a bizottság hatáskörébe tartozik
<br>a) a közbeszerzési eljárás jogtalan mellõzése miatt indult eljárás lefolytatása;
<br>b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;
<br>c) az ajánlatkérõ döntésével szemben bármely érdekelt által benyújtott kérelem elbírálása.
<br>(2) A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása."
<br>A Kbt. 76. § (1) bekezdésének pontjai közül az a) és a c) pont vonatkozásában egyértelmûen megállapítható, hogy nem nyújt alapot jelen ügyben a Döntõbizottság hatáskörének megállapítására.
<br>A b) pont rendelkezései közül is csak az utolsó fordulat - szabályai megsértésével kapcsolatos eljárás lefolytatása - az, amely a tényállás függvényében lehetõséget biztosíthat a hatáskör megállapítására.
<br>A Kbt. szabályrendszerében a 41. § rendelkezései vonatkoznak az ajánlati biztosítékra. A jogalkotó a 41. § (4)-(6) bekezdésében szabályozta az ajánlati biztosíték elvesztésével, visszafizetésével, kétszeres összegének visszafizetésével kapcsolatos eseteket. A Döntõbizottság áttekintette e szakaszokat és megállapította, hogy azok nem vonatkoztathatók az eljárás tárgyát képezõ ügyre. A Kbt. rendelkezései a 25. § értelmében kógensek. Erre tekintettel nincs lehetõség arra - melyre a kérelmezõ hivatkozott - hogy ugyan kisebb joghézag fennáll, de leginkább a 41. § (5) bekezdés a) pontja vonatkoztatható jogorvoslati kérelme elbírálására.
<br>A jogalkotó az ajánlati biztosíték visszatérítésének, megtartásának szabályozásában - a 41. § (4)-(6) bekezdésében ugyanis azt vette rendezési alapelvnek, hogy benyújtották az ajánlatot. E szakaszok nem tartalmaznak arra vonatkozó szabályozást, hogy miként kell eljárni, ha nem kerül benyújtásra ajánlat, viszont az ajánlati biztosíték összegét megfizetik. E szakaszokban a jogalkotó az "ajánlattevõ" kifejezést, fogalmat használja. A kérelmezõ viszont jelen esetben nem vált ajánlattevõvé. Nem ajánlattevõk részére nem szabályozta a jogalkotó a visszatérítés kérdését.
<br>A fentiekre tekintettel konkrét közbeszerzési eljárási szabálysértés nem állapítható meg. Ennek hiányában pedig nem áll fenn a Kbt. 76. § (1) bekezdés b) pontjában megkövetelt feltétel, hogy a közbeszerzési eljárás szabályainak megsértése miatt nyújtsák be a jogorvoslati kérelmet. Így a Döntõbizottság a hatásköre hiányát megállapította.
<br>A Döntõbizottság álláspontja szerint a kérelmezõ által kezdeményezett jogvita elbírálása a Kbt. 76. § (2) bekezdése alapján a bíróság hatáskörébe tartozik.
<br>A kérelmezõ jogvitája közbeszerzéssel kapcsolatos. Ajánlatkérõ közbeszerzési eljárást indított, melynek során kérelmezõ dokumentációt vásárolt, azzal kapcsolatban teljesítette az ajánlati biztosíték befizetését is. Így, mint közbeszerzéssel kapcsolatos egyéb jogvita, a bíróság hatáskörébe tartozik.
<br>A Döntõbizottság hatásköre hiányának megállapítására tekintettel már nem vizsgálta(hatta) az ajánlatkérõnek az elkésettségre vonatkozó kifogását, továbbá érdemben a kérelmezõ jogorvoslati kérelmét.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 7.
<br>
<br>Dr. Nagy Gizella s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>