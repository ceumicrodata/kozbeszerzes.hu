<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (9305)
</h2>
<br>
<br>3.Kf.27.150/2003/6.
<br>
<br>A Fõvárosi Ítélõtábla a dr. Abonyi Katalin jogtanácsos által képviselt Karcag Város Önkormányzata (5000 Karcag, Kossuth tér 1.) felperesnek, a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési határozat bírósági felülvizsgálata iránt indult perében, amelybe a felperes oldalán a Pálinkás István ügyvezetõ által képviselt CASTRUM Kft. (5000 Szolnok, Jókai u. 12.) beavatkozott, a Fõvárosi Bíróság 2003. február 13. napján kelt 13.K.33.450/2001/16. számú ítélete ellen az alperes által 17. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletének nem fellebbezett részét nem érinti, a fellebbezett részét megváltoztatja és a keresetet elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint együttes elsõ és másodfokú perköltséget.
<br>A feljegyzett kereseti és fellebbezési illetéket az állam viseli.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>Az ajánlatkérõ felperes a közbeszerzésekrõl szóló 1995. évi XL. törvény (a továbbiakban: Kbt.) 32. § (1) bekezdése alapján elõminõsítési eljárást indított. A részvételi felhívása szerint a felperes a karcagi Kátai Gábor Kórház területén lévõ konyhaüzem rekonstrukciós munkáinak generálkivitelezése tárgyában kérte a részvételi jelentkezések benyújtását. A felperes a részvételre jelentkezõket - köztük a NÉPSZER Kft.-t - a szerzõdés teljesítésére alkalmasnak minõsítette és ajánlattételre felhívta. Az ajánlattételi felhívás 13. a) pontja szerint az ajánlatok elbírálására az összességében legelõnyösebb ajánlat szempontja alapján került sor, 1-10-ig pontozható részszempontok és súlyszámok figyelembevételével.
<br>A nyertes ajánlattevõ a NÉPSZER Kft. lett, amellyel az ajánlatkérõ a vállalkozási szerzõdést megkötötte.
<br>A Sanamij Budapest Kft. és a Coninvest Kft. által kezdeményezett jogorvoslati kérelemre az alperes D.639/13/2001. számú határozatában a nyertes ajánlatot vizsgálat alá véve megállapította, hogy az ajánlatkérõ megsértette a Kbt. 52. § (1) bekezdését, valamint az 59. § (1) bekezdését, és a 61. § (1) bekezdés elsõ fordulatát, mivel érvénytelen ajánlatot hirdetett ki nyertesnek, az ajánlatok értékelésérõl készült összegzés pedig hiányos. Ennek okán az ajánlatkérõvel szemben 10 M Ft bírságot szabott ki, a Kbt. 76. § (1) bekezdés c) valamint a 88. § (1) bekezdés d), f), h) pontjai alapján azzal, hogy a Kbt. szerint a bírság mértéke a közbeszerzési értéknek legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Utalt arra, hogy a bírság mértékének megállapításánál figyelemmel volt az eset összes körülményeire, azt értékelte, különösen a közbeszerzés értékét és az elkövetett jogsértések súlyát.
<br>A felperes a határozat bírósági felülvizsgálata iránt keresetet terjesztett elõ, amelyben - erre vonatkozó indokolás nélkül - a bírság mérséklését is kérte.
<br>Az elsõfokú bíróság az alperes határozatát a bírságra vonatkozó része tekintetében hatályon kívül helyezte, és e körben az alperest új eljárásra kötelezte, ezt meghaladóan a felperes keresetét elutasította.
<br>Indokolásában a Kbt. 88. § (1) bekezdés f) pontjára utalással kifejtette, hogy a bírság kiszabása kötelezõ, amelynek összegét az alperes mérlegelési jogkörében eljárva határozza meg. Bár a felperes a jogsértést elkövette, az alperes határozatában a bírság mértékét csak általánosságban indokolta, nem jelölte meg azokat a konkrét körülményeket, amelyek a bírságolási gyakorlatában kirívóan magas összegû bírság kiszabását indokolttá tették volna.
<br>Az ítélet hatályon kívül helyezõ része ellen az alperes terjesztett elõ fellebbezést, annak megváltoztatását és a kereset elutasítását kérte. Megítélése szerint az elsõ fokú döntés megalapozatlan, mivel a bírság meghozatalakor a bírság mértékére és kiszabására, a Kbt. erre vonatkozó rendelkezésein és a Magyar Köztársaság költségvetésén kívül, más irányadó jogszabályi elõírás nem volt. A határozat pedig mindezeket tartalmazta, annak mértékének megállapításánál értékelte az eset körülményeit, a közbeszerzés értékét és a jogsértés súlyát. Utalt arra is, hogy e rendelkezések alapján a felperessel szemben kiszabható minimumbírság 1 M Ft volt, míg a maximális több mint 87 M Ft bírság lett volna. Ezen összegeken belül kellett az alperesnek annak mértékét megállapítania. Az általa a közbeszerzés értékének 3,44%-ában megállapított bírság - véleménye szerint - nem túlzott mértékû, és alkalmazása nem példa nélküli a gyakorlatában.
<br>A felperes fellebbezési ellenkérelmében az ítélet helybenhagyását indítványozta, elfogadva az elsõfokú bíróság ítéletének indokolását. Az általa ismert alperesi bírságolási gyakorlat a Közbeszerzési Értesítõben megjelent határozatok alapján 1-2 M Ft-os bírságot indokolt volna, amelyet tételesen felsorolt alperesi határozatokkal alátámasztva látott igazoltnak.
<br>A beavatkozó fellebbezési ellenkérelmet nem terjesztett elõ.
<br>A fellebbezés az alábbiak szerint alapos.
<br>A fellebbezésben nem vitatott tényállás szerint a felperes megsértette a Kbt. 52. § (1) bekezdését, 59. § (1) és a 61. § (1) bekezdés elsõ fordulatát. A jogsértés esetén, annak megállapítása mellett a Kbt. 88. § (1) bekezdés f) pontja alapján alkalmazandó jogkövetkezmény a bírság kiszabása. A Kbt. 88. § (4) bekezdése a bírság összegének alsó és felsõ határát határozza meg. Ezen összeghatárokon belül az alperes mérlegelve állapítja meg a kiszabandó bírság összegét. Az elõadottak értelmében; ha csak a bírság összege vitatott, az elsõfokú bíróság a Kbt. keretei között azt vizsgálhatja, hogy az alperes megtartotta-e az összeghatárra vonatkozó rendelkezéseket, okszerûen mérlegelt-e, és mérlegelésének szempontjai a határozatból megállapíthatóak-e.
<br>Tévesen jutott arra a következtetésre az elsõfokú bíróság, hogy a fenti feltételeket az alperes határozata nem teljesíti. Az összeghatárok betartása kétségtelenül megállapítható, továbbá kitûnik az is, hogy milyen körülményeket mérlegelt. Az alperesi határozat egésze vizsgálandó a bírság kiszabására vonatkozó döntés jogszerûségének értékelése során is, hiszen a jogsértéssel összefüggésben került sor a bírság szankciójának alkalmazására. Nem volt figyelmen kívül hagyható, hogy a felperes a legsúlyosabb jogsértést követte el - érvénytelen ajánlatot fogadva el nyertes ajánlatként - melynek reperációjára már nem volt lehetõség. Bár az alperesi döntés a bírság mértékének megállapítását illetõen általános kifejezéseket tartalmaz, azonban azok visszautalás jellegûek, és a határozat megállapításainak, adattartalmának megfelelnek. Ekként értelmezve pedig a határozat - e részében - a mérlegelésen alapuló határozatok jogszerûségével szemben állított jogszabályi követelményeket teljesíti.
<br>A bírság összegének jogszerûsége csak az adott határozat alapján ítélhetõ meg, nem lehet más határozatban kiszabott bírságra vonatkozó összehasonlító módszerrel eljutni annak megállapításához, hogy adott ügyben alkalmazott bírság jogsértõ. Ennél fogva a másodfokú bíróság nem vehette figyelembe a felperes által e körben elõadottakat.
<br>Mindezekre tekintettel a Fõvárosi Ítélõtábla a fellebbezési kérelem és ellenkérelem korlátai között az elsõfokú bíróság ítéletét a Pp. 253. § (2) bekezdés alapján megváltoztatta, és a felperes keresetét elutasította.
<br>A pervesztes felperest a Pp. 78. § (1) bekezdése értelmében, Pp. 83. § (1) bekezdésének figyelembevételével, kötelezte a sikeresen fellebbezõ alperes javára elsõ és másodfokú együttes perköltség megfizetésére.
<br>Az illetékekrõl szóló 1990. évi XCIII. törvény 5. § (1) bekezdés b) pontja, a 39. § (3) bekezdés c) pontja, a 46. § (1) bekezdés, a 62. § (1) bekezdésének h) pontja értelmében az illetékfeljegyzési jog folytán le nem rótt kereseti és fellebbezési illetéket a 6/1986. (VI. 26.) IM rendelet 14. §-a alapján az állam viseli.
<br>
<br>Budapest, 2003. szeptember 24.
<br>
<br>Dr. Sára Katalin s. k.,	Dr. Szõke Mária s. k.,
<br>tanácselnök	elõadó bíró
<br>
<br>Dr. Páldy Zsuzsanna s. k.,
<br>bíró
<br>
<br>
<br><br></body></html>