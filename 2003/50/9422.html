<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9422)
</h2>
<br>1024 Budapest, Margit krt. 85.
<br>Ikt.sz.: D.512/7/2003.
<br>
<br>Tárgy: a FÕV-2 Építõipari és Beruházó Rt. jogorvoslati kérelme Budapest Fõváros Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FÕV-2 Építõipari és Beruházó Rt. (1139 Budapest, Hajdú u. 46., a továbbiakban: kérelmezõ) által Budapest Fõváros Önkormányzata (1052 Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy-Zs. u. 21. IV/1., a továbbiakban: ajánlatkérõ) "fedélszék és zárófödém 2003. évi részleges felújítása" tárgyú közbeszerzési eljárásának "fedélszék felújítása" részével kapcsolatos jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek tárgyaláson és írásban tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 30. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Az ajánlati felhívás 3. a) pontjában ajánlatkérõ az alábbiak szerint határozta meg a beszerzés tárgyát:
<br>"Budapest Fõváros Önkormányzata Fõpolgármesteri Hivatal, 1052 Budapest, Városház u. 9-11. szám alatti épületben fedélszék és zárófödém 2003. évi részleges felújítása tárgy keretében az alábbi feladatok elvégzése:
<br>
<br>1. Fedélszék felújítása
<br>  I. 3000 m2 alapterületen
<br>  II. 4200 m2 alapterületen.
<br>
<br>2. Zárófödém cseréje:
<br>  I. 300 m2 alapterületen
<br>  II. 500 m2 alapterületen.
<br>Ennek megfelelõen a megrendelésre kerülõ mennyiség a szerzõdéskötés során az ajánlati dokumentációban foglaltak szerint eltérhet a jelzett %-ban."
<br>Ajánlatkérõ az ajánlati felhívás 3. c) és d) pontjában meghatározta, hogy a beszerzés tárgyának egy részére is lehet ajánlatot tenni, mégpedig a két részfeladatra külön-külön kell ajánlatot tenni, de azon belül a teljes mennyiségekre vonatkozóan.
<br>Ajánlatkérõ az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmasságának igazolására kért adatok és tények körét, valamint az alkalmatlanná minõsítés szempontjait.
<br>Ajánlatkérõ az ajánlati felhívás 13. a) pontjában meghatározta, hogy a közbeszerzésekrõl szóló 1995. évi XL. törvény (a továbbiakban: Kbt.) 34. § (1) bekezdés a) pontja értelmében a legalacsonyabb ellenszolgáltatás lesz az ajánlatok elbírálásának szempontja.
<br>Ajánlatkérõ az ajánlati felhívás 14. pontjában az alábbiakat tüntette fel:
<br>"Annak meghatározása, hogy lehet-e többváltozatú ajánlatot tenni: az ajánlattevõ ajánlatát a jelen felhívás 3. a) pontjának megfelelõen, az ajánlati dokumentációban meghatározott módon, részfeladatonként 2-2 változatban köteles benyújtani."
<br>Ajánlatkérõ az ajánlati felhívás 16.7.2. pontjában az alábbiakat tüntette fel:
<br>"Az ajánlattevõ a dokumentáció részét képezõ szerzõdéstervezetet kitöltve, változatlan szövegszerkezetben és tartalommal, oldalanként szignálva köteles ajánlatához csatolni. Az ajánlathoz a tervdokumentációban kiadott, árazatlan tételes költségvetést a kiírt sorrendben beárazva, a kétoszlopos fõösszesítõvel mellékelve kell csatolni."
<br>Ajánlatkérõ ajánlati dokumentációt is készített, melynek 42. oldalán a II. "A vállalkozói díj" címû fejezet 2.2. pontjában az alábbiakat határozta meg:
<br>"A vállalkozói díj a befejezési határidõ figyelembevételével prognosztizált egyösszegû ár. A vállalkozó a fenti áron felül többletköltséget semmilyen jogcímen nem érvényesíthet. Többletmunka elszámolására vállalkozó nem jogosult. A pótmunka csak szerzõdésmódosítás alapján végezhetõ. A pótmunka díja a vállalkozó által a szerzõdéshez készült beárazott költségvetés szerint, ennek hiányában közös megegyezéssel kerül megállapításra."
<br>Ajánlatkérõ az ajánlati dokumentáció 46. oldalán a VIII. "Biztosítékok" címû fejezet 8.4. pontjában az alábbiakat határozta meg:
<br>"Késedelmes teljesítés esetén megrendelõ jogosult minden nap késedelem után naponta a szerzõdéses bruttó összeg 2%-át felszámolni késedelmi kötbérként a tényleges teljesítés megtörténtéig, ami a vállalkozó végszámlájából kerül levonásra. A meghiúsulási kötbér összege a teljes szerzõdéses ellenérték 50%-a."
<br>2003. szeptember 2-ig az ajánlattételi határidõig ajánlatot nyújtott be mindkét részfeladatra a kérelmezõ, a BAU 2000 Építõipari Kft. és a J + P + V Kft.
<br>Ajánlatkérõ 2003. szeptember 3-án a Kbt. 57. § (1) és (2) bekezdésére hivatkozva felvilágosítást kért a BAU 2000 Építõipari Kft.-tõl az alábbiak szerint:
<br>"Kérem szíves magyarázatát, hogy a "Fedélszék felújítása" részfeladat 41-03-050 sorszámú tételei (189., 198. és 206. oldalak Cserépfedés-készítés) miért nem tartalmaznak árat az anyagköltségre vonatkozóan?
<br>Kérem T. ajánlattevõ cégjegyzésre jogosult személyének (vagy az ajánlatban szereplõ meghatalmazott) írásos nyilatkozatát részemre 2003. szeptember 4. 15.00 óráig megküldeni szíveskedjen."
<br>A BAU 2000 Építõipari Kft. az ajánlatkérõ által feltett kérdésre az alábbi választ adta: "Kivitelezésben szerzett sokéves szakmai tapasztalatunk és korrekt fizetõképességünk következtében sikerült kedvezõ beszerzési forrásokat találnunk mind a beszerzési anyagok, mind a termékek területén.
<br>Cégünk egyéb más termékek mellett különbözõ típusú tetõcserepek forgalmazásával is foglalkozik. A rendelkezésünkre álló nagy raktárkészletünk lehetõvé teszi, hogy egyes kivitelezési munkákhoz igen kedvezményes áron biztosíthassuk ezeket a tetõfedõ anyagokat. Jelen esetben a T. megrendelõ felé kiadott költségvetési kiírásban a 41-03-050 sorszámú tételek anyagárait nem szerepeltettük, mert ezeket az önök részére költségtérítés nélkül biztosítani tudjuk."
<br>Ajánlatkérõ 2003. október 2-án tartotta az eredményhirdetést, melyen kihirdette, hogy az 1. sz. részfeladat a "Fedélszék felújítása" körében a BAU 2000 Építõipari Kft. II. sz. alternatív ajánlata lett az eljárás nyertese, míg a 2. sz. részfeladat nyertese a kérelmezõ ajánlata lett.
<br>Ajánlatkérõ az "Összegzés az eljárásról" címû iratban az alábbiakat is feltüntette:
<br>II. sz. alternatív ajánlat: Fedélszék felújítása 3000 + 1200 m2, összesen 4200 m2 alapterületen
<br>BAU 2000 Építõipari Kft.
<br>- Bruttó vállalkozói ár	32 522 679 Ft
<br>- Befejezési határidõ	160 nap
<br>FÕV-2 ÉPBER Rt.
<br>- Bruttó vállalkozói ár	32 698 120 Ft
<br>- Befejezési határidõ	160 nap
<br>J + P + V Kft.
<br>- Bruttó vállalkozói ár	49 896 941
<br>- Befejezési határidõ	150 nap
<br>Kérelmezõ 2003. október 3-án nyújtott be jogorvoslati kérelmet a Döntõbizottsághoz, melyet a jogorvoslati eljárás során tartott tárgyaláson pontosított.
<br>Pontosított jogorvoslati kérelmében kérte jogsértés megállapítását és hogy a Döntõbizottság semmisítse meg ajánlatkérõ eljárást lezáró döntését, továbbá kérte ideiglenes intézkedésként a még meg nem kötött szerzõdés megkötésének megtiltását. Kérelme indokolásául elõadta, hogy álláspontja szerint ajánlatkérõ az ajánlatok értékelésekor nem a Kbt.-ben meghatározottak szerint járt el, hiszen a nyertes ajánlatban egyes beépítésre, felhasználásra kerülõ anyagok a tételes költségvetésben nulla forinttal kerültek beárazásra, ez pedig egy érték nélküli eszközátadás, illetõleg ajándékozás. Ezzel kapcsolatban kérdéses az, hogy ki viseli ennek költségeit, illetve ajánlatkérõnek a Kbt. 56. § (2) bekezdése alapján az ajándékozással kapcsolatos illetékeket figyelembe kellett volna venni a nyertes ajánlati árának megállapításánál, és ennek alapján álláspontja szerint az õ ajánlata lett volna az eljárás nyertese. Hivatkozott továbbá arra, hogy egyéb problémákat is felvet a nulla forinton történõ értékesítés a kötbér, illetve a garanciavállalással kapcsolatos értelmezésben. Hiszen ebben a körben csak a nulla forintos átadás tekinthetõ a garancia alapjának, tehát akármilyen %-os mértékû vállalás csak nulla forintot jelenthet ebben az esetben.
<br>Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy az ajánlatok értékelése során a Kbt.-ben meghatározottak szerint járt el. A nyertes ajánlat benyújtója a tételes költségvetést beárazta, egyebekben az ajánlati ár egyösszegû ajánlati árat jelentett, hiszen a beszerzés tárgyát egy vállalkozási szerzõdéssel kell megvalósítani. A beszerzés tárgya e tétel tekintetében a fedélszék felújítása volt, nem pedig cserepekre vonatkozó árubeszerzés, mellyel kapcsolatban adott esetben az egyes beépítendõ anyagok ajándékozása felmerülhetett volna.
<br>Álláspontja szerint nem vizsgálható egy vállalkozási szerzõdésnél, hogy az árképzés keretében az ajánlati árat hogyan állítja össze az ajánlattevõ. Elõadta, hogy nem került sor ajándékozásra, így azzal kapcsolatos költségeket sem kellett figyelembe venni. Egyebekben hivatkozott arra, hogy az önkormányzat személyes illetékmentességére tekintettel még akkor sem merül fel többletköltség a nyertes ajánlattal kapcsolatban, ha abban ajándékozás fordult volna elõ. Kérte a megalapozatlan jogorvoslati kérelem elutasítását.
<br>Egyéb érdekeltek jelen eljárás szempontjából releváns észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>Kérelmezõ a közbeszerzési eljárásnak csak az 1. sz. részével, a "fedélszék felújításával" kapcsolatban nyújtott be jogorvoslati kérelmet, ezért a Döntõbizottság csak e részben vizsgálta meg az ajánlatok értékelését és a közbeszerzési eljárás jogszerûségét.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Kbt. 56. § (2) bekezdése szerint az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell vennie az õt terhelõ, a közbeszerzéshez kapcsolódó valamennyi ráfordítást.
<br>A Kbt. 57. § (1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>A BAU 2000 Kft. ajánlatában a költségvetési fõösszesítõn feltüntette a beszerzéssel kapcsolatos általa kalkulált anyagköltséget, mely 11 360 426 Ft volt és a díjköltséget, mely 8 691 833 Ft, egyidejûleg meghatározta a költségvetés fõösszesítõn azt is, hogy a munka ára bruttó 25 065 324 Ft.
<br>A BAU 2000 Kft. ajánlatában a különbözõ építésû ütemekre vonatkozó beárazott költségvetésben az alábbiakat is feltüntette:
<br>"Tetõfedés
<br>
<br>2. 41-03-050
<br>mûemléki kettõs hódfarkú cserépfedés, 45 fok (Csornai) 60%-ban (540 m2) új anyag, 40%-ban meglévõ
<br>            840 m2          0          0
<br>	632      530 880
<br>
<br>2. 41-03-050
<br>mûemléki kettõs hódfarkú cserépfedés, 45 fok (Csornai) 60%-ban (1200 m2) új anyag, 40%-ban meglévõ
<br>            2000 m2         0          0
<br>	632    1 264 000
<br>
<br>2. 41-03-050
<br>mûemléki kettõs hódfarkú cserépfedés, 45 fok (Csornai)
<br>            1200 m2         0          0
<br>	632     758 400"
<br>A nyertes ajánlatban a hódfarkú cserepet tartalmazta a költségvetési fõösszesítõ, az ahhoz tartozó m2, illetve százalékos aránnyal együtt. A nyertes a tételes árazott költségvetésben ezeket a tételeket a munkadíj tekintetében beárazta, arra vonatkozóan konkrét összeget határozott meg, továbbá az anyagköltségként ezen anyagokra 0 forintot tüntetett fel. A nyertes ajánlatot benyújtó BAU 2000 Kft. ajánlati nyilatkozata szerint az ajánlata a felhívás és dokumentáció szerinti teljes mûszaki tartalomról szólt.
<br>A Döntõbizottság megállapította, hogy a nyertes ajánlat egészébõl a teljes mûszaki tartalom megvalósítására vonatkozó szándék ismerhetõ fel, az valamennyi mûszaki elemet, szükséges munkafázist tartalmazza és a tételes költségvetés vitatott soraiban is feltüntetett konkrét összegeket (munkadíj), bár e konkrét összegeknél az anyag ára 0 forintban került megjelölésre.
<br>A Döntõbizottság megállapította, hogy a beszerzés tárgya vállalkozási szerzõdés volt, melynek tárgya bizonyos anyagok és eszközök beépítését, felhasználását is megkövetelõ építési tevékenység volt. A nyertes ajánlat tartalmaz egy ajánlati árat, mely a tételes költségvetés sorait összegezve mûszakilag teljes tartalmat jelez és számszakilag a tételes költségvetésben feltüntetett árak összegének felel meg.
<br>Az ajánlatkérõ általa Kbt. 57. § (1) bekezdésének megfelelõen feltett tisztázó kérdéssel kapcsolatban adott kérelmezõi válasz gazdasági szempontból indokolta és megmagyarázta azt, hogy e tételekben az anyag árát miért 0 forinttal árazta be kérelmezõ. Ennek megfelelõen az általa követett üzletpolitika az volt, hogy e tételeket ellenszolgáltatás nélkül - egyfajta kedvezményként - nyújtja és ennek költségeit a vállalkozási szerzõdési díjba egyéb módon építi be. Ajánlatkérõ azon álláspontját, hogy a beszerzés tárgya egy vállalkozási szerzõdés volt, melyen belül az egyes költségelemeket külön nem lehet vizsgálni, az csak mint a vállalkozási díj egésze merül fel az ajánlatkérõ oldalán mint kiadás, így azok egyes esetlegesen ingyenes soraival kapcsolatban nem merülhet fel az ajándékozás esete, a Döntõbizottság elfogadta, mert ajánlattevõ konkrét ajánlati árat határozott meg.
<br>A Döntõbizottság rámutat arra, hogy az egyes ajánlattevõknek a saját üzletpolitikai döntéseik alapján kell ajánlataikat megtenni, ezek az ajánlatok minden esetben a beszerzés tárgyára kell hogy irányuljanak. Ez jelen esetben vállalkozási szerzõdés volt és a vállalkozási szerzõdésbõl adódóan mind az anyagköltséget, mind pedig a munkadíjat a vállalkozási díj tartalmazta.
<br>E körben teljesen egyértelmû a nyertes ajánlatban található ajánlati fõösszesítõ a költségek tekintetében.
<br>A fentiek alapján a Döntõbizottság megállapította, hogy a 0 forinttal beárazott és felhasználásra kerülõ anyagok nem jelentik ezen anyagoknak az ajánlatkérõ részére történõ ajándékozását, ezért az ajándékozáshoz kapcsolódó esetleges többletköltségek nem merülhetnek fel, így ennek megfelelõen ilyen többletköltségeket nem is kellett figyelembe vennie az ajánlati ár vizsgálatakor az ajánlatkérõnek. Az értékelés során tehát nem kellett alkalmaznia a Kbt. 56. § (2) bekezdés rendelkezését. Ajánlatkérõnek azon döntése, hogy a BAU 2000 Kft. ajánlatában az ajánlati fõösszesítõben szereplõ ajánlati árat vette figyelembe további korrekciós tényezõk nélkül, megfelel a Kbt. rendelkezéseinek, így a jogorvoslati kérelem megalapozatlan.
<br>A Döntõbizottság megjegyzi, hogy ajánlatkérõ az ajánlati felhívásban és dokumentációban a kötbér számítási alapjául minden esetben az ajánlati árat jelölte meg, így az egyes munkafázisok során felhasznált anyagok ára e tekintetben irreleváns, az ezen szerzõdési feltételek mértékére nem hat ki.
<br>A Döntõbizottság fent leírt indokok alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja szerint a megalapozatlan jogorvoslati kérelmet elutasította és a Kbt. 88. § (1) bekezdés h) pontjában foglaltak szerint határozott a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 5.
<br>
<br>Dr. Nagy László Gábor s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>