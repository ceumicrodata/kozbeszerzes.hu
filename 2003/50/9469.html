<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9469)
</h2>
<br>1024 Budapest, Margit krt. 85.
<br>Ikt.sz.: D.488/14/2003.
<br>
<br>Tárgy: a Philips Medical Systems Nederland B.V. kérelmezõ jogorvoslati kérelme a Gottsegen György Országos Kardiológiai Intézet ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Philips Medical Systems Nederland B.V. (Veenpluis 6, 5680 DA Best Netherlands, képv.: Philips Magyarország Kft., 1119 Budapest, Fehérvári út 84/A., jogi képv.: dr. Szûcs Gábor ügyvéd, 1027 Budapest, Fõ u. 62-64., továbbiakban: kérelmezõ) által a Gottsegen György Országos Kardiológiai Intézet (1095 Budapest, Haller u. 29., nevében eljár: Medimport Kft., 1095 Budapest, Soroksári út 1.) mint ajánlatkérõ által "haemodinamikai munkahely korszerûsítése, orvosi eszközök beszerzése, valamint átalakítása, felújítási munkák" tárgyú közbeszerzési benyújtott jogorvoslati kérelmét elutasítja.
<br>Az eljárás során felmerült költségeiket felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. július 23-án a Közbeszerzési Értesítõ (K. É.) 30. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.
<br>Az ajánlati felhívás 8. a) pontjában 5 millió Ft-ban határozta meg az ajánlati biztosíték összegét, míg a 8. b) pontban az ajánlati biztosíték nyújtásának feltételei pontban az ajánlati biztosíték megfizetésének szabályait közölte, mely szerint az történhet átutalással, vagy bankgarancia nyújtásával. A fentieken túl a 8. b) pontban ajánlatkérõ közölte, hogy az ajánlati biztosíték a szerzõdéskötést követõen a megkötött szerzõdést biztosító mellékkötelezettséggé válik, és a jóteljesítési garanciába kerül beszámításra.
<br>A felhívás 12. pontja szerint az ajánlati kötöttség lejártának idõpontja az eredményhirdetéstõl számított 60. nap. Az ajánlati felhívás 16. Egyéb információ pont 1. francia bekezdése szerint ajánlatkérõ meghatározta, hogy a Lake Success-i egyezmény alapján élni kíván a vám- és áfamentességgel, ezért ajánlatkérõ kéri ezt a tényt az ajánlatokban figyelembe venni. Ajánlatkérõ ebben a francia bekezdésben zárójelben megjegyezi, hogy a vám- és áfamentesség kizárólag a gyártó és a vevõ közötti szerzõdés alapján érvényesíthetõ.
<br>Ajánlatkérõ dokumentációt is készített, amely tartalmazta a szerzõdéses feltételeket, mûszaki leírásokat, kiegészítéseket, valamint a szerzõdéstervezetet. Ajánlatkérõ a szerzõdéstervezet 4.5. pontjában elõírta, hogy a szerzõdéses összeg 5%-a csak a hiány- és hibamentes átadást követõen benyújtott végszámlában érvényesíthetõ. A végszámlában a vállalkozó a vállalkozási összeget érvényesítheti, amennyiben a számlabenyújtás idõpontjában a vállalkozó jóteljesítési garanciát ad át a megrendelõnek a nettó szerzõdött összeg 5%-ának mértékében, melynek érvényességi idõtartama a mûszaki átadást követõ 12 hónap.
<br>Az ajánlattételi határidõig, 2003. szeptember 2-ig ajánlatot nyújtott be a General Electric Poriuguesa S.A., a Siemens konzorcium (Siemens Rt. és Siemens A.G.), valamint kérelmezõ (Philips Magyarország Kft.) a Philips Medical Systems Nederland B.V. képviseletében.
<br>Ajánlatkérõ már az ajánlatok elbírálásáról hozott végsõ döntést megelõzõen - 2003. szeptember 24-én - értesítette kérelmezõt, hogy ajánlatát érvénytelennek nyilvánította, mivel az általa adott bankgarancia-nyilatkozat 5. pontja értelmében a garancia 2003. december 31-én lejár annak ellenére, hogy kérelmezõ ajánlatában 2004. március 8-i teljesítési határidõt vállalt. Ezért kérelmezõ ajánlata nem felel meg az ajánlati felhívás 8. b) pontjában elõírtaknak, miszerint az ajánlati biztosíték a szerzõdéskötést követõen a megkötött szerzõdést biztosító mellékkötelezettséggé válik és a jóteljesítési garanciába kerül beszámításra. Ajánlatkérõ a fenti indokok szerint azt állapította meg, hogy a kérelmezõ a biztosítékot nem az elõírtaknak megfelelõen bocsátotta rendelkezésre, ezért a kérelmezõ ajánlatát a Kbt. 52. § (2) bekezdés c) pontja alapján érvénytelennek minõsítette.
<br>Kérelmezõ 2003. szeptember 29-én nyújtott be jogorvoslati kérelmet, melyben sérelmezi az érvénytelenné nyilvánítását. Kérelmében kifejtette, mivel az ajánlati biztosítékot bankgaranciával nyújtotta, az általa vállalt teljesítési határidõ mint a garancia lejárati ideje, nem kerülhet figyelembevételre, tekintettel arra, hogy a bankgarancia kizárólag a Kbt. 41. §-ában meghatározott esetekre vonatkozó biztosíték nyújtására alkalmas, és az igénybe vétel feltételei a garancialevélben tételesen rögzítésre kerülnek. Elõadta, hogy amennyiben a bankgaranciát megnyittató ajánlattevõ az eljárás nyertese lesz, a szerzõdés megkötésekor vagy azt megelõzõen új garancialevelet kell kibocsáttatnia annak érdekében, hogy az a garanciaszerzõdés biztosítékául szolgálhasson. Ajánlati biztosíték nyújtásra kizárólag az ajánlati kötöttség teljes idõtartamán belül van mód. Elõadja továbbá, hogy a dokumentáció szerzõdéstervezete a jóteljesítési garancia nyújtásáról ellentmondásosan nyilatkozik, mivel aszerint a jóteljesítési garancia lehet a szerzõdés teljesítését követõ 12 hónapban a vállalkozói díj visszatartott 5%-a, vagy ugyanilyen összegû bankgarancia.
<br>Kérte a Döntõbizottságtól a jogsértés megállapítását, az ajánlata érvénytelenségét megállapító döntés megsemmisítését, ajánlatkérõ költségekben történõ marasztalását, ideiglenes intézkedéssel az eljárás felfüggesztését.
<br>A jogorvoslati eljárás során tartott tárgyaláson Philips Magyarország Kft. nyilatkozata alapján tisztázást nyert, hogy a jogorvoslati kérelmet a Philips Medical Systems Nederland B.V. cég képviseletében nyújtotta be, mint ahogy az ajánlatot is a holland anyacég képviseletében adta be. A jogorvoslati eljárásban való képviseletre vonatkozó meghatalmazást felhívásra csatolta.
<br>Ajánlatkérõ észrevételében kérte a kérelem elutasítását. Elõadta, hogy álláspontja szerint a felhívás 8. b) pontjában elõírtakra tekintettel jogszerûen járt el, amikor érvénytelenné nyilvánította kérelmezõ ajánlatát.
<br>Elõadja továbbá, hogy a szerzõdéstervezet nem ellentétes a felhívással. A jóteljesítési biztosítéknak a szerzõdésszerû teljesítést biztosító része - mely 5 millió Ft - az ajánlattevõ által vállalt befejezési határidõre vonatkozóan került megállapításra. A teljesítést követõ jótállási és szavatossági idõszak vonatkozásában az ajánlati dokumentáció szerzõdéstervezetének 4.5. pontja rendelkezik a bankgarancia-nyújtás feltételeirõl. Kérelmezõ kérelmének ezen eleme ellentmond saját ajánlatához csatolt "véleményeltérési nyilatkozat"-nak is. Ajánlatkérõ az észrevételében elõadja még, hogy tekintettel a jogorvoslati kérelemre, tovább vizsgálta kérelmezõ ajánlatát, és az alapján további érvénytelenségi okok merülnek fel kérelmezõ ajánlatával kapcsolatban.
<br>A Döntõbizottság 2003. szeptember 30. napján meghozott D.488/4/2003. sz. határozatával ideiglenes intézkedéssel élt, és a közbeszerzési eljárást felfüggesztette.
<br>A Döntõbizottság megállapította, hogy a kérelmezõ jogorvoslati kérelme megalapozatlan.
<br>A Döntõbizottságnak a Kbt. 76. § (1) bekezdésében szabályozott hatáskörében eljárva, a jogorvoslati kérelem keretei között abban a kérdésben kellett állást foglalni, hogy a kérelmezõ ajánlatában tett vállalása az ajánlati biztosíték körében megfelel-e az ajánlatkérõ ajánlati felhívás 8. b) pontjában meghatározott elõírásoknak, és erre tekintettel ajánlatkérõ döntése a kérelmezõ érvénytelensége körében jogsértõ-e.
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 41. § (1) és (5) bekezdéseiben foglaltak alapján ajánlatkérõ a felhívásban rendelkezhet arról, hogy az ajánlatadást ajánlati biztosíték nyújtásához köti, továbbá arra is lehetõsége van, hogy az ajánlati felhívásban rendelkezzen arról, hogy az ajánlati biztosíték összege a szerzõdést biztosító mellékkötelezettségként funkcionáljon tovább.
<br>A fent hivatkozott rendelkezések mellett a jelen ügyben ajánlatkérõ az ajánlati felhívásban, annak 8. b) pontjában egyrészt kikötötte, hogy a közbeszerzési eljárásban való részvételt biztosíték adásához köti, ennek összegét 5 M Ft-ban határozta meg, másodsorban azt is kifejezésre juttatta a felhívásban, hogy az ajánlati biztosíték összege a szerzõdéskötéskor a szerzõdés biztosítását szolgáló mellékkötelezettséggé kell válnia. Harmadik feltételként ajánlatkérõ érintette már a felhívás ezen pontjában azt is, hogy ezen 5 M Ft a jóteljesítési garanciába kerül beszámításra.
<br>Azt, hogy ajánlatkérõ elvárja ajánlattevõktõl a jóteljesítési garancia vállalását, a kiadott dokumentáció részét képezõ szerzõdéstervezet fogalmazta meg, mint ahogy a rendelkezésre bocsátás és elszámolás módját is.
<br>A dokumentációban kiadott vállalkozási szerzõdéstervezet 4.5. pontjának 4. bekezdése rögzíti, hogy a szerzõdéses összeg 5%-a csak a hiány- és hibamentes átadást követõen benyújtott végszámlában érvényesíthetõ.
<br>A szerzõdéstervezet 4.5. pont 5. francia bekezdésben pedig az kerül meghatározásra, hogy a "végszámlában a vállalkozó a vállalkozási összeget érvényesítheti, amennyiben a számlabenyújtás idõpontjában a vállalkozó jóteljesítési garanciát ad át megrendelõnek a nettó szerzõdött összeg 5%-ának mértékében, melynek érvényességi idõtartama a mûszaki átadást követõ 12 hónap."
<br>Az ajánlati felhívás és dokumentáció hivatkozott rendelkezései, elõírásai alapján megállapítható, hogy ajánlatkérõ konkrét elvárása volt az ajánlattevõkkel szemben, azaz a felhívásnak és dokumentációnak olyan ajánlattal lehetett és kellett megfelelni, amely teljesíti azon hármas elvárást, miszerint egyrészt kerüljön rendelkezésre bocsátásra - akár készpénzben, akár bankgarancia útján - az elõírt összeg, mint ajánlati biztosíték. Másodrészt pedig a felhívás 8. b) pontjában elõírt 5 M Ft - akár készpénzben, akár bankgarancia formájában -, biztosítsa a szerzõdés teljesedésbe menését, és ezáltal teljesítse a szerzõdést biztosító mellékkötelezettség funkcióját.
<br>Ezen túl harmadrészt ajánlattevõknek azon ajánlatkérõi elvárást is ki kellett elégíteni, hogy a teljesítést követõ 12 hónapos idõre jóteljesítési garanciát nyújtsanak. E körben is lehetõség volt arra, hogy a jóteljesítési garancia dokumentációban elõírt nettó vállalási ár 5%-os mértéke, a végszámlából történõ visszatartás útján készpénzben, avagy bankgarancia kiváltásával kerüljön teljesítésre.
<br>Ajánlattevõk az ajánlataik összeállítása körében az ajánlatkérõ által támasztott 3-as garanciarendszer vállalásánál annyiban rendelkeztek szabadsággal, hogy eldönthették, hogy az egyes garanciákat milyen módon kívánják teljesíteni. E körben arra is lehetõségük lehetett, hogy az egyes vállalásokat eltérõ módon vállalják, ezen szabadság viszont azon kötelezettséggel is járt, hogy a teljesítés módjának, módjainak kiválasztásánál és megajánlásánál a választott konstrukció alkalmas legyen arra, hogy ajánlatkérõ elvárásait a garanciák tekintetében teljes egészében, folyamatában lefedje. Ez azt jelenti, hogy a vállalásokat az ajánlatban úgy kell szerepeltetni, hogy az ajánlat benyújtásától egészen a garanciális idõ lejártáig az egyes szakaszokban a megfelelõ biztosíték, garancia rendelkezésre állhasson.
<br>A kérelmezõ ajánlatának 5-6. oldalán csatolta az ajánlati biztosítékra vonatkozó garancialevelet.
<br>A csatolt garancialevél a felhívás 8. a) pontjában meghatározott összegre szólt, és annak lejárata az ajánlati kötöttség lejáratának - felhívás 12. pont szerinti - idõpontjáig szólt. Ezen garancialevél tartalma szerint lejár az eredményhirdetést követõ 60. napon.
<br>A kérelmezõ ajánlatának 2-3. oldalán található "ajánlati feltételek és ajánlati árak" lapon jóteljesítési garanciaként 5 M Ft-ot vállalt (ezen vállalás a nettó vállalási ár 8%-a, tehát kielégíti a dokumentáció minimum 5%-os elvárását) Ajánlatában kérelmezõ elfogadja a szerzõdéstervezet azon elõírást, hogy ezen összeg a végszámlából kerül visszatartásra, de lehetõség van azt kiváltani bankgaranciával.
<br>A kérelmezõi ajánlat azonban nem tartalmazza, milyen módon kívánja teljesíteni azon elõírást, hogy 5 M Ft a szerzõdést biztosító mellékkötelezettségként álljon rendelkezésre a szerzõdés teljesítéséig.
<br>A Döntõbizottság álláspontja szerint kérelmezõ szerzõdést biztosító mellékkötelezettségre vonatkozó vállalást nem tett az ajánlatában, e körben vállalásként nem lehet értékelni a kérelmezõ által hivatkozott véleményeltérési nyilatkozat 4.5. ponthoz fûzött rendelkezését. Ezen rendelkezés csupán azt rögzíti, hogy a jóteljesítési bankgarancia vállalása esetén visszajár a megfizetett ajánlati biztosíték összege.
<br>Jelen esetben azonban a kérelmezõ ajánlatában nincs olyan ajánlati elem, hogy az 5 M Ft összeget nyertesség esetén a szerzõdés aláírásakor készpénzben megfizeti avagy bankgarancia útján teljesíti ajánlatkérõnek, amely szerzõdést biztosító mellékkötelezettségként szolgál.
<br>Az ajánlati biztosítékra vonatkozóan csatolt bankgarancia pedig nem tudja betölteni ezen szerepet, mivel annak tartalma egyértelmû a tekintetben, hogy az ajánlati kötöttség lejártával, adott idõpontban megszûnik, tehát nem szolgálhat a szerzõdés megkötése és teljesítésének teljes idõszakára mellékkötelezettségként, sõt nem értelmezhetõ a szerzõdést biztosító mellékkötelezettség összegére vonatkozó bankgarancia-vállalás szándékaként sem.
<br>A fenti indokok alapján megállapítható, hogy a kérelmezõ ajánlatában a biztosítékok megajánlása körében nem volt figyelemmel arra a felhívásban közölt feltételekre, hogy az ajánlati biztosíték összegének szerzõdést biztosító mellékkötelezettségként kell rendelkezésre állni. Az ajánlati biztosíték teljesítésének választott módjával a kérelmezõ nem biztosította, hogy a bankgarancia lejárati idejét követõen is a szerzõdés teljesítésének idejére rendelkezésre álljon ezen összeg biztosítékként, valamint az ajánlatában sem tesz vállalást az elvárt mellékkötelezettség vállalására és annak módjára sem.
<br>Megjegyzi a Döntõbizottság, hogy önmagában az ajánlati biztosíték teljesítésérõl kiadott bankgarancia-levél lejárati ideje nem szolgálhatna jelen esetben kizárás indokaként abban az esetben, ha a vizsgált ajánlat tartalmazott volna vállalást - akár készpénzben, akár bankgarancia útján - 5 M Ft összegre, amely a szerzõdés teljesítésének biztosítékaként szolgál. A körben ugyanis nem volt sem a felhívásban, sem a dokumentációban kizáró feltétel, hogy a vállalásokat a biztosítékok és garanciák körében csak azonos módon lehet megtenni. Abban azonban egyértelmû volt a kiírás, hogy szerzõdést biztosító mellékkötelezettségként (tehát teljesítési biztosítékként) 5 M Ft összeget vállalni kell, ezért nem fogadható el azon kérelmezõi okfejtés, hogy ajánlatkérõ az ajánlati biztosítékon túl csak jóteljesítési garanciát kért.
<br>Kérelmezõ vonatkozásában ajánlatkérõi döntés helyesessége és jogszerûsége éppen azon okból állapítható meg, hogy az ajánlat nem tartalmaz konkrét vállalást a mellékkötelezettségre, de kérelmezõ elmulasztotta az ajánlati biztosíték rendelkezésre bocsátásánál a bankgarancia tartalmát úgy meghatározni, illetve olyan tartalommal megkérni, hogy külön ajánlati vállalás nélkül a szerzõdés mellékkötelezettségévé válhasson. Ez azt eredményezte, hogy az ajánlat tartalmában nem elégítette ki a felhívás 8. b) pontjában megfogalmazott feltételt a mellékkötelezettségre vonatkozóan.
<br>A fenti indokok alapján a Döntõbizottság megállapította, hogy kérelmezõ ajánlata nem teljesítette a felhívás 8. b) pontjában elõírt azon elvárást, hogy 5 M Ft összeg a szerzõdést biztosító mellékkötelezettségként szolgáljon, így ajánlatkérõ döntése, amellyel kérelmezõ ajánlatát érvénytelenné nyilvánította, nem volt jogsértõ.
<br>Tekintettel a fent elõadottakra a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 7.
<br>
<br>Dr. Sárkány Izolda s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>