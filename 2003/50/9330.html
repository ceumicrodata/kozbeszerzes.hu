<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (9330)
</h2>
<br>
<br>3.Kf.27.209/2003/3.
<br>
<br>A Fõvárosi Ítélõtábla a Forgács és Kiss Ügyvédi Iroda (1065 Budapest, Podmaniczky u. 16., ügyintézõ: dr. László András ügyvéd) által képviselt Human-Trade Kft. (2100 Gödöllõ, Repülõtéri u. 5.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2003. január 23. napján kelt 25.K.33.141/2002/3. számú ítélete ellen az alperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 (harmincezer) forint együttes elsõ és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 24 000 (huszonnégyezer) forint fellebbezési illetéket.
<br>Ez ellen az ítélet ellen fellebbezésnek nincs helye.
<br>
<br>INDOKOLÁS
<br>
<br>Esztergom Város Önkormányzat Vaszary Kolos Kórháza ajánlatkérõként 2002. szeptember 4-én nyílt közbeszerzési eljárás megindításáról tett közzé ajánlati felhívást a 652 fekvõbetegággyal rendelkezõ Vaszary Kolos Kórház teljes körû gyógyszerellátási rendszerének megszervezése és mûködtetése tárgyában. Az ajánlati felhívás szerint az ajánlattételi határidõ 2002. október 15-e 11.00 óra volt.
<br>A felperes 2002. szeptember 17-én jogorvoslati kérelmet terjesztett elõ az alperesnél, aki a jogorvoslati eljárást 2002. szeptember 17-én D.549/2/2002. számú értesítéssel megindította. Az ajánlatkérõ 2002. szeptember 25-én tájékoztatta az alperest a sérelmezett ajánlati felhívás visszavonásáról, mely a Közbeszerzési Értesítõ 2002. október 2. napján közzétételre került.
<br>A jogorvoslati eljárást az alperes D.549/8/2002. számú határozatával a jogorvoslati kérelem elutasításával lezárta. Megállapította, hogy a felmerült költségeket - köztük a felperes által befizetett 150 000 Ft igazgatási szolgáltatási díjat - a felek maguk viselik. Határozatának indokolásában kifejtette, hogy a közbeszerzési eljárás az ajánlati felhívás visszavonásával megszûnt, így a kérelmezõ kérelme alapján a jogorvoslati eljárás már nem folytatható le, mivel a jogorvoslati eljárás alatt a közbeszerzési eljárás hiánya miatt a Döntõbizottság hatáskörének hiánya megállapításának van helye.
<br>Az alperes határozata ellen a felperes terjesztett elõ keresetet annak felülvizsgálata iránt, amely a befizetett igazgatási szolgáltatási díj teljes összegének visszafizetését célozta. Álláspontja szerint jogszabályt sértett az alperesi határozat, amikor a közbeszerzésekrõl szóló 1995. évi XL. törvény (a továbbiakban: Kbt.) 88. § (1) bekezdés h) pontjába ütközõ módon a felmerült költségek viselésére a feleket kötelezte. Hivatkozott arra, hogy az igazgatási szolgáltatási díjat a Kbt. a jogkövetkezmények között sorolja fel, arról csak a jogsértés vagy a jogsértés hiányának megállapítása esetén lehet rendelkezni. Mivel a határozat az alperes hatáskörének hiányát állapította meg, tehát a közigazgatási eljárás eredményeképpen nem született döntés arról, hogy a jogorvoslati kérelemmel támadott közbeszerzési eljárásban történt-e jogszabálysértés vagy sem, ennek hiányában pedig a Kbt. hivatkozott rendelkezését alkalmazni nem lehet.
<br>Az elsõfokú bíróság ítéletével az alperes határozatának a költségviselésre vonatkozó rendelkezését akként változtatta meg, hogy megállapította a 150 000 Ft igazgatási szolgáltatási díj felperes részére visszajár. Az alperest perköltség viselésére kötelezte, megállapította, hogy a kereseti illetéket az állam viseli.
<br>Ítéletének indokolásában kifejtette a Kbt. 88. § (1) bekezdés h) pontjára hivatkozással, hogy az alperes a jogsértõt - jogsértés hiányában -, az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. Megállapította, hogy a felperes jogorvoslati kérelmét érdemben az alperes nem bírálta el, így nem döntött a felperes által támadott közbeszerzési eljárás jogsértõ voltáról sem. A jogorvoslati kérelem azáltal vált alaptalanná, hogy a közbeszerzési eljárás visszavonása folytán az alperes hatásköre az ügyben megszûnt. A jogorvoslati kérelem elbírásának az elsõfokú bíróság álláspontja szerint eljárásjogi akadálya volt, sem a jogsértés ténye, sem annak hiánya nem került megállapításra, ezért nem alkalmazható a Kbt. 88. § (1) bekezdés h) pontja, a felperest a költségek viselésére nem lehet kötelezni. Tévesnek minõsítette az alperes azon álláspontját, mely szerint a felperest azért kötelezte a költségek viselésére, mert az ajánlatkérõ eljárásával kapcsolatban nem állapított meg jogsértést, így rá a díj viselését áthárítani nem lehetett. Végül nem fogadta el az alperes azon védekezését sem, mely szerint a díj visszatérítésérõl kifejezett jogszabályi rendelkezés hiányában nem lehet rendelkezni. A jogorvoslati eljárás megindításának egyik feltétele nem vitásan a díj befizetése, annak viselésérõl külön kell rendelkezni. A díj viselésére a jogorvoslati eljárás valamelyik ügyfelét is csak jogsértés vagy jogsértés hiányának megállapítása esetén lehet kötelezni, más esetben nem. Mindez pedig az elsõfokú bíróság álláspontja szerint logikailag azt jelenti, hogy a törvény ellenére befizetett díj jogosulatlan, azért az a befizetõnek visszajár.
<br>Az elsõfokú bíróság ítélete ellen az alperes terjesztett elõ fellebbezést annak megváltoztatása és a felperes keresetének elutasítása, valamint perköltsége megállapítása érdekében. Téves jogi következtetésen alapuló megállapításnak minõsítette az elsõfokú bíróság azon álláspontját, mely szerint a felperes azért nem kötelezhetõ az igazgatási szolgáltatási díj viselésére, mert az alperes érdemben nem bírálta el a jogorvoslati kérelmet. Álláspontja szerint a jogorvoslati kérelem alaptalanságáról döntött a jogorvoslati eljárásban. A kérelmet azért kellett alaptalannak tekinteni, mert az eljárás alatt bekövetkezett ok miatt a jogsértés megállapításának nem volt helye. Az elsõfokú bíróság ítéleti megállapításával szemben álláspontja szerint tényként állapítható meg, hogy a felperes jogorvoslati kérelme alapján az eljárás megindult, az eljárásban az alperes érdeminek minõsülõ döntést hozott, amelynek alapján jogsértés megállapítására nem került sor. Végül hivatkozott arra, hogy nincs olyan törvényi rendelkezés, amely alapot adna a felek eljárás költségei alóli mentesítésére.
<br>A felperes ellenkérelme az elsõfokú bíróság ítéletének helybenhagyására és javára perköltség megállapítására irányult. Arra hivatkozott, hogy nem a jogorvoslati kérelem vált alaptalanná, hanem már nem létezett az a közbeszerzési eljárás, amelyben a jogorvoslati kérelmet vizsgálni lehetett volna. Ilyen vizsgálat hiányában az alperes nem alkalmazhatta jogszerûen a Kbt. 88. § (1) bekezdés h) pontját. Álláspontja szerint eljárás hiányában a befizetett igazgatási szolgáltatási díjjal az alperes jogalap nélkül gazdagodik. Méltánytalannak tartotta az alperes határozatának költségviselésére vonatkozó részét azért is, mert a jogorvoslati kérelemben megjelölt nyilvánvaló jogszabálysértés miatt az ajánlatkérõ szankció nélküli lehetõséggel élve vonta vissza ajánlatát úgy, hogy mentesült a jogsértés megállapításával járó bírság és költségviselés kötelezettsége alól.
<br>A fellebbezés alapos.
<br>Az elsõfokú bíróság a teljeskörûen felderített tényállásból téves jogi következtetést vont le, amelyet a másodfokú bíróság az alábbiak miatt nem osztott.
<br>A Kbt. jogorvoslati eljárást szabályozó rendelkezései szerint a Kbt. 79. § (1) bekezdése értelmében az alperes eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>A Kbt. 79. § (2) bekezdése szerint az eljárás kérelemre vagy hivatalból indul.
<br>A Kbt. 80. § (2) bekezdése értelmében az alperes kérelemre indult eljárásáért - az eljárás megindításakor - 150 000 Ft igazgatási szolgáltatási díjat kell fizetni. Ennek hiánypótlási felhívást követõen történõ elmulasztása a kérelem elutasítását vonja maga után a 80. § (3) és (4) bekezdése értelmében, amely határozat ellen a 89-93. § szerinti jogorvoslatnak van helye.
<br>A Kbt. 81. § (1) bekezdése szerint az alperes a jogorvoslati eljárást a 80. § (1) bekezdésében foglaltakat hiánytalanul teljesítõ kérelem alapján, annak érkezése napján indítja meg.
<br>E rendelkezésekbõl következõen míg a hiányokat nem teljesítõ kérelem ez okból történõ, nem érdemi vizsgálaton alapuló elutasítása esetén a Kbt. speciális rendelkezései biztosítják a bírói felülvizsgálat lehetõségét, a hiánytalan kérelem következménye a jogorvoslati eljárás megindítása, amely egyben az alperes érdemi eljárását is jelenti. Ekkor nyílik meg az eljáró hatóság számára a közbeszerzési eljáráshoz kapcsolódó, a jogorvoslati kérelem elbírálását célzó valamennyi intézkedés megtételének lehetõsége, egyben kötelezettsége. Az eljárást a Kbt. 88. §-ában szabályozott jogkövetkezmények valamelyikének alkalmazása zárja le.
<br>Az ajánlati felhívás visszavonása a Kbt. 88. § (1) bekezdés a) pontja alapján az alaptalan kérelem elutasítását eredményezte. Külön jogszabályi rendelkezés hiányában a Kbt. 88. § (1) bekezdés a) pontja alkalmazása mellett - ez esetben is - a 88. § (1) bekezdés h) pontja szerint kell marasztalni az - ily módon - alaptalan kérelmet elõterjesztõt az igazgatási szolgáltatási díj viselésében.
<br>A Kbt. 25. §-a értelmében a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi. Az Áe. rendelkezései csak mögöttes szabályként érvényesülnek a közbeszerzési eljárásban. A Kbt. 25. § és a Kbt. 79. § (1) bekezdésében foglalt rendelkezés összevetésébõl - a fentiekben kifejtettekre figyelemmel megállapítható, eltérõ rendelkezés hiányában az Áe. 89. § (1) bekezdés szerinti, az államot terhelõ költségviselésre vonatkozó rendelkezés alkalmazásának nincs helye.
<br>Mindezek alapján a Fõvárosi Ítélõtábla az elsõfokú bíróság ítéletét megváltoztatta és a felperes keresetét elutasította.
<br>A pervesztes felperest kötelezte a Pp. 78. § (1) bekezdése értelmében az alperesnek járó elsõ és másodfokú eljárásban felmerült együttes perköltségének megtérítésére.
<br>Az illetékfeljegyzési jog folytán feljegyzett kereseti és fellebbezési illetéket a felperes viseli, annak mértékét az illetékekrõl szóló 1990. évi XCIII. törvény 43. § (3), 39. § (3) bekezdés c) pontja, 46. § (1) bekezdés és 62. § (1) bekezdés h) pontja alapján állapította meg, figyelemmel arra, hogy a felperes a kereseti illetéket lerótta.
<br>
<br>Budapest, 2003. október 1.
<br>
<br>Dr. Sára Katalin s. k.,	Dr. Páldy Zsuzsanna s. k.,
<br>tanácselnök	elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>