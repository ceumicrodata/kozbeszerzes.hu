<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (9467)
</h2>
<br>
<br>3.Kf.27.172/2003/3.
<br>
<br>A Fõvárosi Ítélõtábla a dr. Avvakumovits György ügyvéd (1055 Budapest, Markó u. 4.) által képviselt Ramóna Rt. (1135 Budapest, Jász u. 56.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében a Fõvárosi Bíróság 2002. december 19. napján kelt 13.K.32.347/2002/4. számú ítélete ellen az alperes által 5. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 30 000 forint (harmincezer) forint együttes elsõ és másodfokú perköltséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 (tízezer) forint elsõfokú, és 24 000 (huszonnégyezer) forint másodfokú eljárási illetéket.
<br>Ez ellen az ítélet ellen fellebbezésnek helye nincs.
<br>
<br>INDOKOLÁS
<br>
<br>A Magyar Posta Rt. Beszerzési és Ellátási Igazgatósága "144 000 db postás szolgálati munkaruha - kötött termék - gyártása és szállítása 3 évre vonatkozó keretszerzõdésen belül" beszerzés tárgyában tett közzé nyílt eljárás megindítására vonatkozó ajánlattételi felhívást. Az ajánlati felhívás 16. d) pontja többek között 30 napnál nem régebbi cégkivonat (egyéni vállalkozó esetében a vállalkozói igazolvány), továbbá az aláírók aláírási címpéldányának eredeti vagy hitelesített másolati példánya csatolását írta elõ. Az ajánlati felhívás j) pontja értelmében az ajánlatkérõ hiánypótlási lehetõséget biztosított az ajánlattevõknek. Az ajánlattételi határidõben 6 gazdasági társaság, köztük a felperes, valamint egy egyéni vállalkozó nyújtott be ajánlatot, akik közül az ajánlatkérõ két gazdasági társaságnak és az egyéni vállalkozónak hiánypótlási lehetõséget biztosított.
<br>Az eredményhirdetés alkalmával az ajánlatkérõ a felperes ajánlatát érvénytelennek minõsítette, mert ajánlatához elmulasztotta az aláírók aláírása címpéldányát becsatolni.
<br>A felperes mint kérelmezõ jogorvoslati kérelmet terjesztett elõ az alperesnél, amelyben az ajánlatkérõ eljárást lezáró döntésének megsemmisítését és ideiglenes intézkedéssel a meg nem kötött szerzõdés megtiltását kérte.
<br>Az alperes D.394/10/2002. számú határozatával a jogorvoslati kérelmet elutasította. Indokolásában megállapította, hogy az aláírási címpéldány az egyébként engedélyezett hiánypótlás keretében nem pótolható, mert nem tartozik a közbeszerzésekrõl szóló 1995. évi XL. tv. (a továbbiakban: Kbt.) 43. § (4) bekezdéséinek hatálya alá.
<br>A felperes keresetében a jogsértés megállapítása és az annak alapján megkötött szerzõdés semmisségének megállapítása iránt terjesztett elõ keresetet. Álláspontja szerint az alperes törvényt sértett azzal, hogy a hiánypótlás lehetõségét csak a Kbt. 44. § és 46. §-aiban foglalt feltételekre korlátozta, és figyelmen kívül hagyta, hogy a törvény lehetõséget biztosít az ajánlattal kapcsolatos forma hiányosság pótlására is. Aláírási címpéldány csatolásának elmulasztása formai hiányosságnak tekinthetõ, a csatolt cégkivonat adataira is tekintettel az ajánlattétel érdemét és az aláírás szabályos voltát nem befolyásolta.
<br>Az elsõfokú bíróság ítéletével az alperes határozatát hatályon kívül helyezte és az alperest új eljárásra kötelezte. A felperes javára perköltséget állapított meg, és akként rendelkezett, hogy a kereseti illetéket az állam viseli. Indokolása szerint a Kbt. 43. § (4) bekezdése nem kizárólag a Kbt. 44. és 46. §-a szerinti igazolás vagy nyilatkozat utólagos csatolására, formai hiányosságuk pótlására ad lehetõséget, hanem hiánypótlást enged meg az ajánlattal kapcsolatos formai hiányosságok esetén is. Az aláírási címpéldány az elsõfokú bíróság álláspontja szerint az ajánlat formai kellékének tekintendõ, így annak pótlására hiánypótlás keretében jogszerû lehetõség lett volna. Az ajánlatkérõ a felperes számára a hiánypótlási lehetõséget nem biztosította, ezzel jogsértõ módon minõsítette a felperes ajánlatát érvénytelennek. Ennek alapján a jogsértõ ajánlatkérõ döntést elfogadó alperesi határozat jogszabálysértõ.
<br>Felhívta az alperest arra, hogy az új eljárás során a jogsértés megállapítása mellett a Kbt. 88. § (1) bekezdése szerinti jogkövetkezmények alkalmazásáról is döntenie kell.
<br>Az elsõfokú bíróság ítélete ellen az alperes nyújtott be fellebbezést, amelyben az ítélet megváltoztatását és a felperes keresetének elutasítását, valamint perköltségben való marasztalását kérte. Álláspontja szerint az aláírási címpéldány hiánya nem minõsül formai hiányosságnak, mert ez az ajánlat tartalmi részét képezi, mivel a kötelezettségvállalás megfelelõségét mutatja be, amikor lehetõséget ad annak megállapítására, hogy az ajánlatot valóban az arra jogosult nyújtotta-e be. A be nem csatolt irat hiánya nem képezheti hiánypótlás tárgyát.
<br>Másodlagosan azért kérte az elsõfokú bíróság ítéletének megváltoztatását, mert álláspontja szerint a hatályon kívül helyezés indoka nem állt fenn. Eltérõ jogi álláspontja miatt lehetõsége lett volna az elsõfokú bíróságnak a közigazgatási határozat megváltoztatására, a Kbt. 88. § (1) bekezdésének b)-g) pontjai szerinti intézkedés megtételére. Azért is indokolt a megváltoztatás, mert a bíróság nem rendelkezett a jogsértés tényének megállapításáról, és a megkötött szerzõdés semmisségének megállapításáról sem, amelyre egyébként a felperes kereseti kérelme vonatkozott.
<br>A felperes ellenkérelmében az elsõfokú bíróság ítéletének helybenhagyását kérte, másodlagos kereseti kérelmével kapcsolatban utalt arra, hogy bár a kereseti kérelem az alperesi határozat megváltoztatására irányult, helyesen döntött az elsõfokú bíróság az alperesi határozat hatályon kívül helyezésérõl, mert lehetõséget biztosít az alperes részére az új eljárás során a megfelelõ jogkövetkezmények alkalmazására.
<br>Az alperes fellebbezése alapos.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb 10 napos határidõt biztosíthat a Kbt. 44. § és 46. § szerinti igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszániban benyújtott ajánlat esetén. A fenti jogszabályhelybõl megállapíthatóan hiányzó okirat utólagos csatolására csak akkor van lehetõség, ha az az okirat a Kbt. 44. § és 46. §-a szerinti igazolás vagy nyilatkozat. A hiányzó aláírási címpéldány nem esik a Kbt. 44. § vagy 46. §-ának hatálya alá, az az ajánlat tartalmi elemeként megkövetelt, de egyéb információk rovatban szereplõ irat csatolási kötelezettség. Ez esetben a Kbt. 43. (4) bekezdésének második fordulata az irányadó - nevezetesen - egyéb, az ajánlattal kapcsolatos formai hiányosság pótlására van lehetõség. A jogalkotó szóhasználatából azonban a Fõvárosi Ítélõtábla álláspontja szerint egyértelmûen megállapítható, hogy a formai hiányosság egy meglévõ, az ajánlatnál rendelkezésre álló okirat valamely "hibája" esetében állhat fenn. Amennyiben az okirat nem áll rendelkezésre, nem annak hiányosságáról, hanem annak hiányáról van szó.
<br>Helyesen hivatkozott arra az alperes, hogy érdemi változást jelent az ajánlat szempontjából az okirat csatolása, mivel abból olyan információ nyerhetõ az ajánlat megfelelõségére - arra jogosult nyújtotta-e be - amely az ajánlat benyújtásakor nem állt rendelkezésre. Következésképpen nem alkalmazható a hiányzó aláírási címpéldány vonatkozásában a Kbt. 43. § (4) bekezdésében írt és az ajánlati felhívás 16. j) pontjában rögzített hiánypótlási lehetõség. Tévedett ezért az elsõfokú bíróság, amikor az aláírási címpéldány pótlására hiánypótlás keretén belül jogszerû lehetõséget állapított meg. Ez a lehetõség a Kbt. 43. § (4) bekezdése alapján csak abban az esetben illette volna meg a felperest, ha egy, az ajánlattal már benyújtott okirat formai hiányosságáról lett volna szó. Ebbõl következõen az alperes határozata megfelelt a jogszabályoknak, tehát helyesen állapította meg, hogy az ajánlatkérõ jogsértést nem valósított meg.
<br>Mindezek alapján a Fõvárosi Ítélõtábla az elsõfokú bíróság ítéletét a Pp. 253. § (2) bekezdése értelmében megváltoztatta és az alaptalan keresetet elutasította.
<br>A sikeresen fellebbezõ alperes részére a Pp. 78. (1), (2) és 79. § (1) bekezdése alapján állapította meg az együttes elsõ és másodfokú perköltséget.
<br>A le nem rótt kereseti és fellebbezési illetéket a 6/1986. (VI. 26.) IM r. 13. § (2) bekezdése értelmében a felperes köteles az államnak megfizetni. Az illeték mértékét a másodfokú bíróság az illetékekrõl szóló 1990. évi XCIII. torvény 43. § (3), 46. § (3) bekezdés c) pontja alapján batározta meg.
<br>
<br>Budapest, 2003. szeptember 24.
<br>
<br>Dr. Sára Katalin s. k.,	Dr. Páldy Zsuzsanna s. k.,
<br>tanácselnök	elõadó bíró
<br>
<br>Dr. Szõke Mária s. k.,
<br>bíró
<br><br></body></html>