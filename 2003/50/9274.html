<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9274)
</h2>
<br>1024 Budapest, Margit krt. 85.
<br>Ikt.sz.: D.482/13/2003.
<br>
<br>Tárgy: a Mizsepack Nyomdaipari Kft. jogorvoslati kérelme a Magyar Posta Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Mizsepack Nyomdaipari Kft. (6050 Lajosmizse, Gyártelep 3., képviseli: dr. Kurtyán Edit ügyvéd, 1024 Budapest, Margit krt. 27. I. em. 1., a továbbiakban: kérelmezõ) jogorvoslati kérelmét, melyet a Magyar Posta Rt. Beszerzési és Ellátási Központ (1036 Budapest, Árpád fejedelem útja 79., a továbbiakban: ajánlatkérõ) "öntapadós vonalkódos egyedi azonosító címkék gyártása és szállítása tekercses kiszerelésben" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. augusztus 6-án megjelent 32. számában tett közzé ajánlati felhívást nyílt eljárás megindítására.
<br>Az ajánlati felhívás 3. a) pontja határozta meg a beszerzés tárgyát és a mennyiségét az alábbiak szerint:
<br>Összességében 103 404 000 db öntapadós vonalkódos egyedi azonosító címkék gyártása és szállítása tekercses (100 db/tekercs és 500 db/tekercs és íves, 5 db/ív) kiszerelésben 3250 postahelyre megszemélyesítve.
<br>A mûszaki követelményeket a dokumentáció 4. fejezete tartalmazza. A küldeményazonosító fajták szerinti mennyiségi megoszlása lehívásonként kerül meghatározásra.
<br>A felhívás szerint a teljesítés véghatárideje 2004. szeptember 30. Ezen belül a szállítás havi egyenlõtlen ütemezésben heti lehívás alapján két héten belül történõ szállítással történik.
<br>Az ajánlati felhívás 11. a) pontja határozta meg az ajánlattevõktõl a pénzügyi gazdasági és mûszaki alkalmasságuk igazolására kért adatokat és tényeket. A mûszaki alkalmasság igazolása körében az ajánlatkérõ a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 44. § (2) bekezdés a), b) és d) pontja szerint az alábbiakat kérte:
<br>- az elõzõ legfeljebb 3 év (2000., 2001., 2002.) legjelentõsebb szállításainak ismertetése a beszerzés tárgyával azonos vagy hasonló (nyomott vagy nyomatlan öntapadós etikettcímkék gyártása) termékre vonatkozóan,
<br>- mûszaki, technikai felszereltség leírása, különös tekintettel a nyomtatási technológiára,
<br>- a megajánlott termék mûszaki paramétereinek leírása egy tekercs (100 db) megszemélyesített a dokumentációban részletezettek szerinti (ajánlati minta 3.4. pontja) mintadarab benyújtása. A benyújtott mintadarab (tekercs) eredetiségét eltávolíthatatlan módon (pl. pecséttel, aláírással stb.) igazolni kell úgy, hogy az a gépi leolvasást ne befolyásolja.
<br>Az ajánlati felhívás 11. b) pontja a szerzõdés teljesítésére alkalmatlanná minõsítés szempontjait a mûszaki alkalmasság körében az alábbiak szerint rögzítette:
<br>- elõzõ 3 évre (2000., 2001., 2002.) a beszerzés tárgyával azonos vagy hasonló (nyomott vagy nyomatlan etikettcímkék gyártása) termékre vonatkozóan az ajánlatban megajánlott referenciák értéke nem éri el legalább a beszerzési értéket,
<br>- a megajánlott termék mûszaki paraméterei és a beadott mintadarabok nem felelnek meg a dokumentációban megajánlott mûszaki követelményeknek,
<br>- mûszaki, technikai felszereltség nem alkalmas a thermo transzfer nyomtatási technológia végrehajtására.
<br>Az ajánlati felhívás szerint az ajánlatok elbírálásának szempontja a legalacsonyabb összegû ajánlat volt.
<br>Az ajánlati felhívás 16. pontjában ajánlatkérõ az egyéb információk között elõírta többek között, hogy az ajánlattevõnek az ajánlatát összefûzve ajánlatonként lezárt borítékban, 5 példányban, egy eredeti, négy, az eredetirõl készült másolati példányban kell benyújtania, és világosan meg kell jelölnie, melyik az eredeti és melyek a másolatok. Amennyiben bármilyen eltérés lenne az eredeti és másolati példányok között, az eredeti példány az irányadó (ha az eredeti eltér az ajánlati adatlaptól, akkor az ajánlattételi adatlap az irányadó).
<br>Ajánlatkérõ rögzítette, hogy hiánypótlásra az eljárás során lehetõséget biztosít.
<br>Ajánlatkérõ dokumentációt is biztosított az ajánlattevõk rendelkezésére, melynek részei voltak az eljárási útmutató, az ajánlati minta, valamint a mûszaki követelmények.
<br>Továbbá a dokumentáció mellékletét képezte a különbözõ formanyomtatványok, valamint a vállalkozási szerzõdés tervezete.
<br>Az eljárási útmutatóban ajánlatkérõ rögzítette, hogy a Kbt. 43. § (1) bekezdése szerint az ajánlati felhívásban és a dokumentációban meghatározott tartalmi és formai követelményeknek megfelelõen kell az ajánlatot elkészíteni. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Az ajánlati nyilatkozatot a cégjegyzésnek megfelelõen cégszerûen kell aláírni. Az ajánlatban szerepelnie kell egy tartalomjegyzéknek, a tartalomjegyzéket követõ elsõ oldalon pedig egy ajánlattételi lapnak az 1. sz. melléklet szerinti tartalommal.
<br>Az 1. sz. melléklet lényegében az 51. § (3) bekezdés szerinti adatokat tartalmazta. A teljesítési határidõnél feltüntetésre került, hogy legkésõbb 2004. szeptember 30-ig legalább a dokumentáció (ajánlati minta 3.5. pontja szerinti) feltételekkel és a szállításoknak, (teljesítéseknek) a lehívásból számított 14 napon belül kell megtörténnie. Esetleges soron kívüli megrendelések (lehívások) esetében a teljesítés határideje a megrendelés (lehívás) kézhezvételétõl számított 6 napon belül. Ajánlattételi lappal kapcsolatosan elvárás volt a cégszerû aláírás.
<br>Az ajánlat mûszaki tartalmával kapcsolatosan ajánlatkérõ elõírta, hogy a megajánlott termékek részletes mûszaki specifikációja 1 db tekercs (100 db megszemélyesített (vonalkódos) KR (3 részes) jelû mintadarab benyújtása. A minta megszemélyesítése az ajánlatkérõ által a dokumentációhoz mellékelt mintához hasonlóan, a mintán szereplõ felirattal ellentétben "Sátoraljaújhely-Rudabányácska" felirattal történjen. A benyújtott mintadarab, mintatekercs eredetiségét eltávolíthatatlan módon (pl. pecséttel, aláírással stb.) igazolni kell úgy, hogy az a gépi leolvasást ne befolyásolja.
<br>A szállítási határidõ körében ajánlatkérõ elõírta, hogy a szállítás havi egyenlõtlen ütemezéssel, heti lehívás alapján két héten belül történjen.
<br>A szállításokat munkanapokon hétfõtõl csütörtökig délelõtt kell teljesíteni. Az elsõ részszállítás a szerzõdéskötéstõl számított 6 héten belül esedékes.
<br>Az elsõ lehívást ajánlatkérõ a szerzõdéskötést követõ második napon közli. A szállításoknak a lehívástól számított 14 napon belül kell megtörténnie.
<br>Esetleges soron kívüli megrendelések (lehívások) esetében a teljesítés határideje a megrendelés kézhezvételétõl számított 6 napon belül.
<br>Ajánlatkérõ a dokumentációban ezt követõen rögzítette a vonalkódos küldeményazonosító mûszaki leírását, mely követelmények minimális követelménynek minõsültek. Ezen belül ismertette ajánlatkérõ a belföldi és nemzetközi küldemények fajtáit, valamint ezen küldeményfajták vonalkódos szerkezeti felépítését. Hasonlóan kerültek rögzítésre a biankó belföldiküldemény-azonosítók és az etikettekkel szemben támasztott mûszaki követelmények megjelölése.
<br>Az etikett alapanyag és a nyomtatóanyag c. részben az alábbi elõírás található: a nyomtatóanyag: TTR-szalag.
<br>Magas kopásállóságú WAX/Resin szalag magas Resin- (mûgyanta-) tartalommal, amely a küldeményforgalomban szokásos igénybevétel esetén a használat teljes ideje alatt biztosítja az etikettre nyomtatott változó információ leolvashatóságát.
<br>Az eljárás során kérdésfeltevésekre is sor került. E körben kérdésként hangzott el, hogy hogyan és milyen módszerrel (mûszerrel) vizsgálja ajánlatkérõ a benyújtott termékek megfelelõségét. Az ajánlatkérõ válasza az volt, hogy a "benyújtott mintadarabokat egyrészt vonalkód technikailag (vonalkód szerkezeti felépítés, kódolás stb.), másrészt a minimális mûszaki követelményekben elõírt tartalmi elemeket (adatelemek paraméterei, befoglalóméretek) vizsgálja. Egyéb, a minimális mûszaki követelményekben megadott paramétereknek való megfelelõséget, mint pl. alapanyag, nyomtatóanyag, ragasztóanyag, kopásállóság stb. nem vizsgál.
<br>A minimális mûszaki követelményekben meghatározott mûszaki paraméterek olyan mûszaki információt tartalmaz, amelyeket ajánlatkérõ által beszerzendõ termékeknek teljesíteni kell, de ezek mindegyike nem képezi bevizsgálás tárgyát. Amennyiben a felhasználás során a megrendelõ ezen paraméterek valamelyikében olyan változást tapasztal, amelyek alapján nem a minimális mûszaki követelményeknek való megfelelõség valószínûsíthetõ, úgy reklamációval él, illetõleg ha szükséges, a reklamált terméket független intézménnyel bevizsgáltatja."
<br>Az ajánlattételi határidõre, 2003. szeptember 16-ra három ajánlattevõ nyújtotta be ajánlatát az Állami Nyomda Rt., a MAG ICS Holding Rt. és kérelmezõ.
<br>A bontásról készített jegyzõkönyv tartalmazta a Kbt. 51. § (3) bekezdésben foglalt adatokat. A MAG ICS Holding Rt. esetében a vállalt teljesítési határidõknél rögzítésként az került, hogy "nincs megadva". Ajánlatkérõ ezt követõen 2003. szeptember 24-én hiánypótlást rendelt el mindhárom ajánlattevõ vonatkozásában. A MAG ICS Holding Rt. esetében a hiánypótlásra történõ felkérést tartalmazó levél az alábbiakat tartalmazta:
<br>"Az ajánlattételi adatlapon az aláírás nem cégszerû. Az ajánlattételi adatlap tanúsága szerint az aláíró akként jegyzi a céget, hogy a társaság elõírt, elõnyomott vagy nyomtatott cégneve alá írja a nevét, kérjük a hiányosság pótlását elõre egyeztetett idõpontban..."
<br>"A teljesítési határidõre vonatkozó ajánlat az ajánlattételi adatlapon nem szerepel, az az ajánlat 174. oldalán található. Kérjük egyértelmû nyilatkozatukat a teljesítési határidõ vonatkozásában."
<br>A hiánypótlásra rendelkezésre álló határidõ 2003. október 1. 15.00 óra volt. A hiánypótlások az elõírt határidõben teljesítésre kerültek.
<br>Ajánlatkérõ az eljárást lezáró döntését 2003. október 15-én hirdette ki. Az eljárás nyertese MAG ICS Holding Rt. lett.
<br>Kérelmezõ jogorvoslati kérelmet 2003. szeptember 26-án nyújtott be a Döntõbizottsághoz, melyet 2003. október 18-án, illetve 2003. október 27-én kelt beadványában pontosított, illetve kiegészített.
<br>Jogorvoslati kérelmében kérte a jogsértés megállapítását ajánlatkérõ eljárást lezáró, illetve a nyertes ajánlat érvényessé nyilvánító döntésének megsemmisítését, ajánlatkérõ kötelezését a költségek viselésére, illetve ideiglenes intézkedésként a lezáró szerzõdés megkötésének a megtiltását.
<br>Indoklásként elõadta, hogy álláspontja szerint a nyertes ajánlat érvénytelen. Ajánlatkérõ hiánypótlásra ugyan lehetõséget biztosított, azonban MAG ICS Rt.-t olyan hiányok pótlására hívta fel, amely vonatkozásában hiánypótlás nem lehetséges. A felhívás szerint ugyanis az ajánlattételi adatlapot cégszerû aláírással kellett ellátni, ami lényegében egy rövid ajánlatnak minõsül. Ennek utólagos aláírása hiánypótlás keretében nem pótolható, hiszen ez nem formai, hanem tartalmi hiányosság. Ezen túlmenõen az ajánlati adatlapon a teljesítési határidõre is kellett nyilatkozni. A teljesítési határidõ vonatkozásában pedig szintén hiánypótlást elrendelni nem lehet. Ajánlattételi adatlapon pedig a nyertes ajánlattevõ a teljesítési határidõre nyilatkozatot nem tett, így ez utólag hiánypótlás keretében sem pótolható. Így a MAG ICS Rt. ajánlata érvénytelen.
<br>Kérelmezõ kifogásolta továbbá, hogy a nyertes ajánlattevõ referenciaként feltüntette az elõzõ évi postai szállítását is, amely szállítások referenciaként nem fogadhatók el. Ennek alátámasztásául becsatolt egy független laboratórium által készített szakvéleményt, mely szerint a 2002. évben ugyanerre a beszerzés tárgyára lefolytatott közbeszerzési eljárás nyerteseként a MAG ICS Rt. az ajánlatkérõnek olyan termékeket szállított, amelyek nem feleltek meg sem a 2002. évi, sem a jelen közbeszerzési eljárásban kiadott mûszaki követelményeknek.
<br>Ennek alapján ajánlatkérõ alkalmatlan ajánlattevõt hirdetett ki nyertesnek.
<br>Indítványozta a Döntõbizottság felé az egész ajánlat érvényesség vonatkozásában történõ felülvizsgálatát. Ezen túlmenõen kérelmezõ hivatkozott arra is, hogy ajánlatkérõ a dokumentációban egyértelmûen meghatározta, hogy a beszerzés tárgyát képezõ termékeknek milyen minimális mûszaki követelményekkel kell rendelkezniük. Ajánlatkérõ kérte mintadarab becsatolását is. Az eljárás során kérdésre adott válaszában ajánlatkérõ nyilatkozott arra vonatkozóan, hogy a minimális mûszaki követelmények mindegyikét nem kívánja vizsgálat tárgyává tenni, tehát az általa kért és kötelezõen elõírt mûszaki követelmények egy részét figyelmen kívül hagyja mûszaki szempontból. Kérelmezõ álláspontja szerint a mûszaki követelményeknek való megfelelõséget teljeskörûen vizsgálni kell, és csak az azonos mûszaki tartalmú ajánlatok értékelhetõk, ennek alapján a minimális követelménynél magasabb szintû követelményt kielégítõ ajánlatokat az ajánlatkérõnek az értékelésnél figyelemmel kell lennie.
<br>Ajánlatkérõ észrevételében kérte a megalapozatlan jogorvoslati kérelem elutasítását.
<br>Indoklásként elõadta, hogy a MAG ICS Holding Rt. által csatolt ajánlattételi adatlapon az aláírás nem volt cégszerû, azon az aláírás fölött nem szerepelt a társaság elõírt, elõnyomott vagy nyomtatott cégneve. A csatolt aláírási címpéldány tanúsága szerint ugyanis az aláíró akként jegyzi a céget, hogy a társaság elõírt, elõnyomott vagy nyomtatott cégneve alá írja a nevét. Ajánlatkérõ ezért a hiány pótlására hívta fel. Álláspontja szerint jogszerûen döntött errõl, hiszen ez formai hibának minõsül, melynek pótlására a jogszabály kifejezetten lehetõséget biztosít. Az adatlapon ugyanis az aláírás szerepelt, pótlólag a cég nevét kérték az aláírás elõtt szerepeltetni, melyet bélyegzõlenyomattal teljesítettek.
<br>A teljesítési határidõ vonatkozásában ajánlatkérõ elõadta, hogy e vonatkozásban nem hiánypótlás történt, hanem tisztázó kérdés feltételére került sor. A MAG ICS Rt. az ajánlattételi adatlapon valóban nem tüntette fel a teljesítési határidõt, azonban az ajánlat egyéb helyein egyértelmûen nyilatkozott a teljesítési határidõre vonatkozóan. Ez okból sem lehetett az ajánlatot érvénytelenné nyilvánítani.
<br>A mûszaki alkalmasság igazolása körében ajánlatkérõ a megajánlott termék mûszaki leírásának, valamint egy tekercs megszemélyesített, a dokumentációban részletezettek szerinti mintadarab benyújtásának követelményét határozta meg. Az elõírtakra tekintettel akkor alkalmatlan az ajánlattevõ, ha megajánlott mintatermék mûszaki paraméterei és a beadott mintadarabok nem felelnek meg a dokumentációba megadott minimális mûszaki követelményeknek.
<br>A beadott mintadarabok megfelelõségét egyrészt vizsgálattal, másrészt a benyújtott minta leírt mûszaki paramétereinek összehasonlításával végezte el. Azt, hogy minõségileg milyen fokát éri el a megajánlott termék, vizsgálat tárgyát nem képezte, hiszen az elbírálás szempontja a legalacsonyabb összegû ellenszolgáltatás volt.
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a tárgyaláson tett nyilatkozatok alapján megállapította, hogy a jogorvoslati kérelem nem megalapozott.
<br>A Döntõbizottság elsõdlegesen vizsgálta, hogy ajánlatkérõnek a közbeszerzési eljárás során elrendelt hiánypótlása jogszerû volt-e.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>A Kbt. 43. § (5) bekezdés szerint a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.
<br>Ajánlatkérõ az ajánlati felhívásban rendelkezett a hiánypótlás biztosításáról. Ennek alapján jogszerûen döntött a hiánypótlás elrendelésérõl.
<br>A Döntõbizottságnak abban a kérdésben kellett állást foglalnia, hogy a MAG ICS Holding Rt. esetében a jogszabályi rendelkezéseknek megfelelõ körben került-e sor a hiánypótlás elrendelésére.
<br>Ajánlatkérõ a becsatolt aláírási címpéldány alapján megállapította, hogy az ajánlattételi adatlapon az aláírás nem cégszerû, ugyanis az ajánlattételi adatlapon az aláírásra jogosult aláírása ugyan szerepel, de az aláírás felett a társaság elõírt, elõnyomott, illetve nyomtatott cégneve nem volt megtalálható.
<br>A fent hivatkozott jogszabályhely az ajánlattal kapcsolatos formai hiányosságok pótlására lehetõséget ad. A formai hiányosságok körét a jogszabály ugyan taxatív felsorolással nem határozza meg, csak példálózva kiemeli, hogy formai hiányosságnak minõsül a nem megfelelõ aláírás vagy példányszám. Jelen esetben az ajánlattételi adatlapon az aláírás szerepelt. Ajánlatkérõ az aláírás feletti cégnév meglétét hiányolta az aláírási címpéldányban foglaltakra hivatkozással.
<br>A Döntõbizottság álláspontja szerint ez formai hiányosság körébe esik, hiszen az aláírásból kétségtelenül meg lehetett állapítani, hogy az az aláírásra jogosulttól származik. Ajánlatkérõ lényegében az aláírás feletti cégnév bélyegzõlenyomatát hiányolta. Ennek pótoltatása pedig hiánypótlás keretében jogszerû volt.
<br>A Döntõbizottság ugyanakkor megjegyzi az ajánlattételi adatlap áttekintése alapján, hogy az ajánlati adatlapon a cégnév is feltüntetésre került. Így az aláírásra jogosult aláírás a feltüntetett cégnév alatt szerepelt. Hiánypótlás elrendelése nélkül is az ajánlatot érvényesnek kellett volna tekinteni.
<br>A Döntõbizottság ezt követõen vizsgálta, hogy jogszerûen hívta-e fel ajánlatkérõ MAG ICS Rt.-t hiánypótlásra a tekintetben, hogy ajánlattételi adatlapon a teljesítési határidõre vonatkozó rubrikát nem töltötte ki.
<br>A Döntõbizottság e körben az alábbiakat állapította meg.
<br>Kétségtelen tény, hogy ajánlatkérõ a hiánypótlások bekérése tárgyú levelében a MAG ICS Holding Rt. esetében két pontban sorolta fel az ajánlattal kapcsolatos hiánypótlási elvárásait.
<br>A második pontban ajánlatkérõ az alábbiakat rögzítette:
<br>"A teljesítési határidõre vonatkozó ajánlat az ajánlattételi adatlapon nem szerepel, az az ajánlat 174. oldalán található. Kérjük egyértelmû nyilatkozatukat a teljesítési határidõ vonatkozásában."
<br>A hiánypótlásra vonatkozó jogszabályi rendelkezések alapján egyértelmû, hogy a teljesítési határidõre tett nyilatkozat elmulasztása hiánypótlás keretében nem pótolható.
<br>A Döntõbizottság a fenti mondat értelmezése alapján azonban arra az álláspontra helyezkedett, hogy nem vitatható, hogy ajánlatkérõ a teljesítési határidõ vonatkozásában tartalmában nem hiánypótlást rendelt el, hanem a Kbt. 57. § (1) bekezdésében foglalt tisztázó kérdésre hívta fel ajánlatkérõt.
<br>A Kbt. 57. § (1) bekezdése szerint ugyanis az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>Az ajánlatkérõ által idézett szövegbõl ugyanis egyértelmûen kiderül, hogy álláspontja szerint az ajánlattételi adatlapon az ajánlattevõ nem nyilatkozott a teljesítési határidõre vonatkozóan, azonban az ajánlat 174. oldalán megtalálható a szállítási határidõkre vonatkozó nyilatkozat. Ennek egyértelmûsítésére kért választ.
<br>A Döntõbizottság e körben áttekintette a MAG ICS Rt. által becsatolt ajánlattételi adatlapot. Az ajánlattételi adatlap alapján megállapította, hogy az ajánlattevõ az ajánlatkérõ által kiadott mintát tartalmilag teljes terjedelmében az ajánlati adatlapján szerepeltette. E körben az ajánlati adatlapon a teljesítési határidõ körében ajánlatkérõ által rögzítésre került, hogy legkésõbb 2004. szeptember 30-ig, legalább a dokumentáció (ajánlati minta 3.5. pontja szerinti feltételekkel), valamint hogy a szállításoknak, (teljesítéseknek) a lehívástól számított 14 napon belül kell megtörténnie. Esetleges soron kívüli megrendelések, (lehívások) esetében a teljesítés határideje, megrendelés (lehívás) kézhezvételétõl számított 6 napon belül. A MAG ICS Rt. ezt kiegészítette az alábbi mondatrésszel: "a szerzõdésben meghatározott feltételek betartásával."
<br>Ezt a tartalmú ajánlattételi adatlapot az ajánlattevõ aláírásával tanúsította. Ugyanakkor az ajánlata 174. oldalán a szállítási határidõkre külön is nyilatkozatot tett, mégpedig a dokumentáció 3.5. pontjában szereplõ szállítási határidõkre vonatkozó tartalommal egyezõen.
<br>Fentiekbõl következõen megállapítható, hogy az ajánlattevõ mind az ajánlattételi adatlapon, mind az ajánlatában is szerepeltette a nyilatkozatát a teljesítési határidõre vonatkozóan.
<br>Ebbõl következõen a Döntõbizottság megállapította, hogy az ajánlattevõ az ajánlati adatlapon tett nyilatkozatot a szállítási határidõre, tehát a formai elõírásoknak is megfelelõen nyújtotta be ajánlatát, tehát ajánlatkérõ jogszerûen döntött az ajánlat érvényessé nyilvánításáról.
<br>A Döntõbizottság ezt követõen vizsgálta, hogy a MAG ICS Rt. ajánlatában becsatolt referenciák megfeleltek-e az ajánlati felhívásban rögzítetteknek. A Döntõbizottság megállapította az ajánlattevõ az elmúlt 3 év vonatkozásában nagy mennyiségû referenciamunkát ismertetett, melyeket fõleg egészségügyi intézmények részére teljesített. Megjegyzésként rögzítette, hogy reklamáció a teljesítéssel kapcsolatban nem merült fel. Nem vitatható, hogy ismertetett a Magyar Posta Beszerzési és Ellátási Igazgatóság részére referenciamunkát is 2001. illetve 2002. évekre vonatkozóan. Ezen referenciamunkák esetében azonban feltüntetésre nem került, hogy reklamáció volt e körben vagy sem.
<br>Döntõbizottság megjegyzi, hogy a Magyar Posta Rt. részére végzett szállítások ismertetése nélkül is a becsatolt referenciamunkák alapján ajánlattevõ alkalmas volt a szerzõdés teljesítésére.
<br>Kérelmezõ kifogásolta továbbá, hogy ajánlatkérõ a mintapéldány mûszaki megfelelõségét teljeskörûen nem kívánta vizsgálat tárgyává tenni, illetõleg nem is tette az értékelés során vizsgálat tárgyává.
<br>Az ajánlatkérõ a dokumentáció mûszaki követelmények fejezetében határozta meg a kért termékre vonatkozó mûszaki követelményeit. A mûszaki alkalmasság igazolása körében kérte a megajánlott termék mûszaki leírásának ismertetését, valamint egy tekercs megszemélyesített, a dokumentációban részletezettek szerinti mintadarab benyújtását. A kiírás szerint akkor alkalmatlan az ajánlattevõ, ha a megajánlott termék mûszaki paraméterei és a beadott mintadarabok nem felelnek meg a dokumentációban megadott minimális mûszaki követelményeknek.
<br>A konzultáción elhangzott kérdésre ajánlatkérõ nyilatkozott, hogy a benyújtott mintapéldányok vizsgálata milyen módon történik egyrészt vonalkódtechnikailag kívánta ajánlatkérõ a mintapéldányokat vizsgálni, másrészt a minimális mûszaki követelményekben elõírt tartalmi elemeket kívánta vizsgálat tárgyává tenni.
<br>E körben pedig ajánlatkérõ kompetenciája annak meghatározása, hogy a benyújtott minták vizsgálatát milyen módon kívánja végezni, ajánlatkérõ számára a Kbt. hatályos rendelkezései alapján kötelezõen nem elõírható, hogy csak mûszeres vizsgálattal végezheti el a vizsgálatot. Ajánlatkérõ az ajánlati felhívásában és a dokumentációban nem határozta meg azt, hogy a mintadarab valamennyi mûszaki paramétereit mûszeres vizsgálattal ellenõrizni fogja. Ez számon nem is kérhetõ. A lényeges követelmény e körben az esélyegyenlõség biztosítása, tehát a mintapéldányok vizsgálatát valamennyi ajánlattevõ mintapéldánya esetén azonos módon kell elvégeznie. Ajánlatkérõ tehát az ajánlati felhívás és a dokumentációban foglalt feltételektõl az eljárása során nem tért el, csupán a konzultáción kérdésekre adott válaszában pontosította, hogy a mintákat milyen módon fogja ellenõrizni, az eljárás során ez is történt. A mûszaki paraméterek mindegyike vizsgálat tárgyát képezte.
<br>Jelen közbeszerzési eljárásban az ajánlatok elbírálásának szempontja a legalacsonyabb összegû ellenszolgáltatás volt. Ebbõl következõen az ajánlatkérõ az elbírálás során csak az árakat hasonlíthatta össze. Az árak összehasonlítása pedig érvényes ajánlatok esetében lehetséges.
<br>Azok az ajánlatokat, amelyek pedig a minimális, az ajánlati felhívásban és a dokumentációban rögzített mûszaki követelményeknek megfelelnek, érvényesnek minõsülnek. A legalacsonyabb összegû ellenszolgáltatás elbírálási szempont esetén az nem képezheti vizsgálat tárgyát, hogy a minimális követelményeknek való megfelelõségen túl milyen mértékû, milyen szintû követelményt elégít ki a megajánlott termék.
<br>Kérelmezõ indítványozta a nyertes ajánlat érvényesség szempontjából történõ teljes körû vizsgálatát.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.
<br>A fenti szakasz alapján a Döntõbizottság a jogorvoslati kérelem alapján, annak keretei között vizsgálódik, hivatalból történõ vizsgálat csak lehetõsége, de nem kötelezettsége a Döntõbizottságnak. A Döntõbizottság pedig a kérelmi elemeket teljeskörûen vizsgálat tárgyává tette.
<br>A Döntõbizottság a jogorvoslati eljárás során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottsága Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 3.
<br>
<br>Dr. Engler Magdolna s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>
<br><br></body></html>