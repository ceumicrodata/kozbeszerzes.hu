<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9273)
</h2>
<br>1024 Budapest, Margit krt. 85.
<br>Ikt.sz.: D.433/8/2003.
<br>
<br>Tárgy: a Schumann & Fischer Bt. jogorvoslati kérelme Pécs Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Schumann & Fischer Bt. (7754 Bóly, Hõsök tere 1., továbbiakban: kérelmezõ) által Pécs Megyei Jogú Város Önkormányzata (képviseli: dr. Illés Judit jogtanácsos 7600 Pécs, Széchenyi tér 1., továbbiakban: ajánlatkérõ) "Pécs, Bálicsi út középsõ szakasz befejezõ rész útkorszerûsítése autóbusz-megállóval, zárt rendszerû csapadékcsatorna és hordalékfogó építése, valamint támfalbontás és újrafalazás" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>A felek viselik az eljárás során felmerült költségeiket.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. június 11-i számában tette közzé ajánlati felhívását nyílt eljárás megindítására a rendelkezõ részben meghatározott tárgyban. Felhívásában ajánlatkérõ közölte, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, súlyszámokat, értékelési ponthatárt és az értékelés módszerét.
<br>Az ajánlattételi határidõig, 2003. június 22-ig tíz ajánlattevõ nyújtotta be az ajánlatát, köztük a kérelmezõ.
<br>Ajánlatkérõ 2004. augusztus 27-én hirdette ki az eljárást lezáró döntését, öt ajánlattevõ ajánlatát érvénytelennek minõsítette. A kérelmezõt, a Beton-Épker Kft.-t, a Platina Bau Rt.-t, a Délviép Rt.-t és a Wolfbau Team Kft.-t az ajánlatkérõ alkalmasnak minõsítette és ajánlatukat érvényesnek fogadta el. Az eljárás nyertese a Beton-Épker Kft. lett, az õt követõ legkedvezõbb ajánlattevõnek a Délviép Rt.-t választották.
<br>A kérelmezõ 2003. szeptember 1-jén nyújtotta be jogorvoslati kérelmét, melyben kérte jogsértés megállapítását, az eljárást lezáró döntés megsemmisítését és ideiglenes intézkedésként a közbeszerzési eljárást lezáró szerzõdés megkötésének megtiltását.
<br>A kérelmezõ álláspontja szerint érvénytelen ajánlatot nyújtott be az összes többi ajánlattevõ (rajta kívül), így a Beton-Épker Kft., a Platina-Bau Rt., a Délviép Rt. és a Wolfbau Team Kft. ajánlatát is érvénytelennek kellett volna minõsítenie ajánlatkérõnek. Kérelmét azzal indokolta, hogy az ajánlati felhívás 9. pontja szerint a beruházás végszámláját legkorábban 2004. április 30-án lehet benyújtani, ezért azok az ajánlattevõk, akik ennél korábbi teljesítési határidõt vállaltak, megsértették a számvitelrõl szóló 2000. évi C. törvény 166. § (1)-(3) bekezdését. E szerint a számviteli bizonylatot a gazdasági mûvelet esemény megtörténtének, illetve a gazdasági intézkedés végrehajtásának idõpontjában kell kiállítani.
<br>Hivatkozott továbbá arra, hogy ajánlatkérõ a felhívásában az egyik értékelési részszempontként a végszámla kiállításának dátumát tüntette fel, míg az eredményhirdetési jegyzõkönyvben már a kedvezõbb fizetési határidõt jelölték meg.
<br>A Döntõbizottság a jogorvoslati eljárást megindította és az ügyben 2003. szeptember 18-a 11.00 órára tárgyalást tûzött ki.
<br>Ajánlatkérõ írásbeli észrevételében kérte a jogorvoslati kérelem elutasítását. Álláspontja szerint jogszerûen értékelte a benyújtott ajánlatokat.
<br>A kérelmezõ 2003. szeptember 15-én bejelentette, hogy jogorvoslati kérelmét visszavonja, és kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a kitûzött tárgyalás nem kerül megtartásra.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2003. szeptember 15.
<br>
<br>Dr. Nagy Gizella s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Bujdosó Gézáné s. k.,
<br>közbeszerzési biztos
<br>
<br>
<br><br></body></html>