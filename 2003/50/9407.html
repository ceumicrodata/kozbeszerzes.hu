<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9407)
</h2>
<br>1024 Budapest, Margit krt. 85.
<br>Ikt.sz.: D.480/8/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Miskolc Megyei Jogú Város Polgármesteri Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Miskolc Megyei Jogú Város Polgármesteri Hivatala (3525 Miskolc, Városház tér 8., a továbbiakban: ajánlatkérõ) "Miskolc Regionális Hulladékgazdálkodási Projekt megvalósításához kapcsolódó mûszaki ellenõri "helyi mérnök" tevékenység végzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>A Miskolci Regionális Hulladékgazdálkodási Projekt ISPA (2000/FIU/16/P//PE/004) kivitelezési tenderfelhívás 2002. december 11-én került közzétételre. Az ajánlatok beadási határideje 2003. március 18-a volt. Az eljárást lezáró döntés eredményhirdetésére 2003. augusztus 27-én került sor. A Környezetvédelmi és Vízügyi Minisztérium még ugyanezen a napon tájékoztatta ajánlatkérõt, hogy az Európai Bizottság magyarországi delegációja elfogadta az építési tender értékelésének az eredményét. A nyertes kivitelezõ a MOTA & Compania lett. Ennek alapján a minisztérium kérte az ajánlatkérõt a szerzõdés elõkészítésére. Ezzel egy idõben dõlt el a felügyeleti (FIDIC) mérnök személye is, aki az UTIBER Kft. lett. Mindkét vállalkozással 2003. szeptember 30-ig kell az ajánlatkérõnek az építési, illetve szolgáltatási szerzõdést megkötnie. A mérnök tender eredményét a delegáció úgy hagyta jóvá, hogy kötelezte az ajánlatkérõt egy helyi mérnök kiválasztására, a felügyeleti mérnök munkájának a segítségére és képviseletére. A helyi mérnök kiválasztására irányuló eljárás megkezdésének feltétele az volt, hogy a kivitelezõ és a felügyeleti FIDIC-mérnök személye is ismertté váljon. A helyi mérnök kiválasztását 2003. szeptember 30-ig kell megvalósítani.
<br>Ezen elõzményeket követõen ajánlatkérõ 2003. szeptember 12-én hirdetmény közzététele nélküli tárgyalásos közbeszerzési eljárást indított a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján. Az eljárásfajta választásának indokaként ajánlatkérõ elõadta, hogy a helyi mérnök kiválasztására csak akkor kerülhetett sor, amikor a projekt megvalósítására irányuló tender kivitelezõje és a felügyeleti (FIDIC) mérnök személye ismertté vált. A 2003. szeptember 30-ig a szerzõdéskötésre rendelkezésre álló idõtartam más eljárásfajta választását nem teszi lehetõvé. A rendkívül sürgõs helyzet elõállása nem az ajánlatkérõ mulasztására vezethetõ vissza.
<br>Ajánlatkérõ ajánlati felhívást is készített. Ajánlati felhívásában pontosan meghatározta a teljesítés helyét, a szerzõdés idõtartamát, amely 24 hónap. Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmatlanná minõsítés szempontjait. Az elbírálás szempontja a legalacsonyabb összegû ajánlat volt. Az ajánlati felhívás rendelkezett az eljárás lefolytatásának menetérõl is, mely szerint az ajánlatok beadásának határideje 2003. szeptember 29-e volt, ezt követõen kerül sor a tárgyalások lefolytatására.
<br>Ajánlatkérõ ajánlattételre az Ázsió 2000 Bt.-t, a TÉRMÛ Kft.-t és a CSER-KÖZMÛ Rt.-t hívta fel.
<br>A Döntõbizottság elnöke 2003. szeptember 21-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta az eljárás jogalapjának, illetõleg az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a Kbt. 70. § (1) bekezdés c) pontjára alapított eljárása jogszerû. Indoklásul elõadta, hogy a Regionális Hulladékgazdálkodási Projekt kivitelezési tenderének eredményhirdetése 2003. augusztus 27-én történt meg annak ellenére, hogy az eredeti eredményhirdetés kitûzött idõpontja 2003. június 18-a volt. Lényegében az eredményhirdetés elhúzódásának indoka az volt, hogy az érvényesnek minõsített valamennyi ajánlat ajánlati ára meghaladta az eredetileg rendelkezésre álló összeget, ezért nem lehetett tudni, hogy a kivitelezési tender egyáltalán eredményes lesz-e, eredményesség esetén pedig, hogy az eredményhirdetés mikor történik meg. Az eljárás eredményességérõl 2003. augusztus 27-én, a Környezetvédelmi és Vízügyi Minisztérium által megküldött tájékoztatóból értesültek. Az Európai Bizottság magyarországi delegációja kötelezõen elõírta a felügyeleti (FIDIC) mérnök alkalmazását. A (FIDIC) mérnök személyének kiválasztásáról úgyszintén 2003. augusztus 27-én értesültek. A felügyeleti (FIDIC) mérnökre vonatkozó szolgáltatási szerzõdés 2003. szeptember 10-én került aláírásra. A mérnök tendert a delegáció azonban úgy hagyta jóvá, hogy kötelezte ajánlatkérõt egy helyi mérnök kiválasztására is.
<br>A helyi mérnök kiválasztására irányuló eljárás elindításának viszont feltétele volt, hogy a kivitelezési és mérnök tender eredményesen záruljon le. Az eljárás eredményesen 2003. augusztus 27-én zárult le. A kivitelezési szerzõdés megkötésének idõpontja eredetileg 2003. szeptember 30-a volt, mely a közbeszerzési eljárás menetében már módosításra került a Környezetvédelmi és Vízügyi Minisztérium tájékoztatása alapján. A módosított idõpont 2003. október 17-e. A rendkívül sürgõs helyzet elõállásában az ajánlatkérõt felelõség nem terheli. Ajánlatkérõ a közbeszerzési eljárását lefolytatta, az ÁZSIÓ 2000 Bt. személyében nyertest is hirdetett.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a Kbt. 70. § (1) bekezdés c) pontjára alapított közbeszerzési eljárása nem jogsértõ.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Döntõbizottság vizsgálta, hogy a jelen közbeszerzési eljárásban ezen feltételek megvalósulnak-e.
<br>A Döntõbizottság a rendelkezésre álló iratokból megállapította, hogy kétségtelen tény, hogy ajánlatkérõ elõzetesen tudomással bírt arról, hogy amennyiben a Regionális Hulladékgazdálkodási Projektre kiírt pályázat eredményesen zárul, úgy a helyi mérnök személyérõl közbeszerzési eljárás keretében döntenie kell. Az viszont elõre nem volt ismert számára, hogy a hulladékgazdálkodásra kiírt tender eredményesen zárul-e le. Ugyanis nem vitatható, hogy a helyi mérnök tenderre közbeszerzési eljárás kiírására csak azt követõen kerülhetett sor, amikor a hulladékgazdálkodási projekt lezárul.
<br>A projekt megvalósítására irányuló kivitelezési szerzõdés megkötésére elõírt határidõ ajánlatkérõ számára kötelezõ, az idõpont meghatározása nem ajánlatkérõtõl függõ körülmény, így a rendkívül sürgõs helyzet kialakulása terhére nem róható.
<br>Az ajánlatkérõ részére megszabott rövid határidõ alatt más eljárásfajta alkalmazásával az elõírt határidõre a helyi mérnök kiválasztására vonatkozó szerzõdés megkötése nem lehetséges.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 3.
<br>
<br>Dr. Engler Magdolna s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>