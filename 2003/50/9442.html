<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9442)
</h2>
<br>1024 Budapest, Margit krt. 85.
<br>Ikt.sz.: D.541/8/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Jósvafõ Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Jósvafõ Község Önkormányzata (3758 Jósvafõ, Petõfi út 42., a továbbiakban: ajánlatkérõ) "Jósvafõ és térsége szennyvízcsatorna-hálózat és tisztító építése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 26. § (1) bekezdés második fordulatára tekintettel a Kbt. 70. § (1) bekezdés c) pontját, valamint a Kbt. 71/B. § (2) bekezdésében foglaltakat, ezért ajánlatkérõt 4 000 000 Ft, azaz négymillió forint pénzbírság megfizetésére kötelezi.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ a Közbeszerzési Értesítõ 2002. augusztus 14-én megjelent 33. számában tett közzé részvételi felhívást elõminõsítési nyílt eljárás megindítására a rendelkezõ részben megjelölt beszerzés tárgyában.
<br>Ajánlatkérõ az eljárást lezáró döntését 2002. november 27-én hozta meg. Az ügyben indult jogorvoslati eljárás eredményeként a Döntõbizottság a D.740/14/2002. sz. határozatában ajánlatkérõ eljárást lezáró döntését megsemmisítette, mely döntés ellen benyújtott keresetet a Fõvárosi Bíróság elutasította. Ajánlatkérõ az eljárást lezáró döntés megsemmisítését követõen ismételten az INNOTERV Rt.-t hirdette ki nyertesnek, akivel a szerzõdést 2003. február 26-án megkötötte. A felek között létrejött vállalkozási szerzõdést 2003. október 10-én közös megegyezéssel a felek felbontották.
<br>Ezt követõen döntött ajánlatkérõ, hogy hirdetmény közzététele nélküli tárgyalásos közbeszerzési eljárást indít a Kbt. 70. § (1) bekezdés c) pontja alapján a beszerzés tárgyában.
<br>Ajánlatkérõ az ajánlati felhívását 2003. október 13-án három cég részére küldte meg: a Neptun-Bau Rt.-nek, STRABAG Rt.-nek és a Deponátor Rt.-nek.
<br>Az ajánlati felhívás szerint ajánlatkérõ 2003. október 17-ére kérte az írásbeli ajánlatokat szennyvízcsatorna-hálózat építésére és tisztítómû létesítésére. A teljesítés határidejeként 2004. július 31-e került meghatározásra.
<br>Ajánlatkérõ az ajánlati felhívásban meghatározta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmatlanná minõsítés szempontjait, valamint az ajánlat elbírálásának szempontját, amely a legalacsonyabb összegû ellenszolgáltatás volt.
<br>Ajánlatkérõ az elsõ tárgyalás idõpontját az ajánlattétel napjára tûzte ki. Az ajánlattételi határidõre, 2003. október 17-ére a felhívott ajánlattevõk az ajánlatukat benyújtották. Az ajánlattevõkkel az ajánlat benyújtását követõen tárgyalások folytatására került sor. Az ajánlatkérõ még ugyanezen a napon az ajánlatokat elbírálta, az eljárást lezáró döntés kihirdetése is megtörtént és ezzel egyidejûleg a nyertes ajánlattevõvel a vállalkozási szerzõdés is aláírásra került.
<br>Az eljárás nyertese a STRABAG Rt. és az INNOTERV Rt. közös ajánlattevõk által létrehozott Jósvafõ 2003. Konzorcium ajánlata lett, melyben az ellenszolgáltatás nettó 983 M Ft volt, teljesítési határidõként pedig 2004. július 31-e került meghatározásra.
<br>Az ajánlatkérõ a Döntõbizottság elnökét a hirdetmény közzététele nélküli tárgyalásos közbeszerzési eljárás indításáról 2003. október 14-én postára adott levelében tájékoztatta, fax útján a tájékoztatásra nem került sor. A postai küldemény a Döntõbizottság elnöke részére 2003. október 17-én érkezett meg.
<br>Ajánlatkérõ a Kbt. 70. § (1) bekezdés c) pontjára alapított eljárását azzal indokolta, hogy az INNOTERV Rt. nyertes ajánlattevõvel 2003. február 26-án megkötött szerzõdését - az INNOTERV Rt. kezdeményezését elfogadva - 2003. október 10-én felbontotta. A szerzõdés felbontásának közvetlen elõzménye az volt, hogy a folyamatban lévõ bírósági eljárásra tekintettel az OTP Miskolci Igazgatósága a beruházás finanszírozását felfüggesztette, illetve azt el sem kezdte. Az INNOTERV Rt. az így kialakult jogi és pénzügyi helyzetre tekintettel kezdeményezte a szerzõdés felbontását. Az érintett települések polgármestereibõl álló bizottság újabb közbeszerzési eljárás lefolytatásáról döntött. Miután a 2002. évben elnyert céltámogatás teljesülésének feltétele a 2004. júliusi véghatáridõ betartása, csak a hirdetmény közzététele nélküli tárgyalásos eljárás alkalmazásával biztosítható a 2004. július 31-i határidõ tartása. A 2004. július 31-i határidõ tartása feltétlenül szükséges, mert ennek elmulasztása a céltámogatás visszavonását eredményezi.
<br>A Döntõbizottság elnöke 2003. október 20-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát. Ezen túlmenõen a kezdeményezõ irat kitért arra is, hogy ajánlatkérõ az eljárás indításakor a törvény szabályainak megfelelõen nem tájékoztatta a Döntõbizottság elnökét. Indítványozta e körben is a Döntõbizottság vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy a beszerzés tárgya vonatkozásában korábban közbeszerzési eljárást folytatott le, amely közbeszerzési eljárás ellen jogorvoslati eljárások kezdeményezésére került sor, amelyek a mai napig jogerõsen nem fejezõdtek be. Ajánlatkérõnek nem volt módja a korábbi ajánlattevõk közül kiválasztani a fõvállalkozót. A INNOTERV Rt. szerzõdéstõl való elállása új helyzetet teremtett, a beruházás megvalósítása került veszélybe, ezért döntöttek a hirdetmény közzététele nélküli tárgyalásos eljárás alkalmazásáról. A beruházás pénzügyi fedezete változatlanul rendelkezésre áll mindösszesen 1 098 560 000 Ft értékben. A finanszírozási szerzõdések a pénzintézettel és a minisztériummal aláírásra kerültek, ugyanígy a hitelszerzõdések is. A beruházás teljes költsége a bonyolítással együtt 999 000 000 Ft, tehát a fedezet biztosított. A hirdetmény közzététele nélküli tárgyalásos eljárás alkalmazásáról szóló tájékoztatást adminisztratív hiba miatt fax útján nem küldték meg, postai úton 2003. október 14-én került a tájékoztatás a Döntõbizottság elnöke részére megküldésre. A szerzõdés aláírásakor 2003. október 17-én még nem tudtak arról, hogy a közbeszerzési eljárással összefüggésben jogorvoslati eljárás van folyamatban.
<br>A Döntõbizottság a rendelkezésre álló iratok alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Döntõbizottság azt vizsgálta, hogy ezen feltételek a jelen közbeszerzési eljárásban megvalósultak-e.
<br>A becsatolt iratok alapján ajánlatkérõ nem igazolta, hogy a beruházás befejezését illetõen a céltámogatásra tekintettel kényszerhelyzetben van. Ajánlatkérõ a céltámogatást ugyanis 2002-2003-2004. évekre ütemezve kapta meg. Az nem vitatható, hogy a céltámogatás igénylésekor saját maga a beruházás tervezett befejezését 2004 júliusában jelölte meg. Azonban a céltámogatás szabályai szerint a jóváhagyott és az adott évben fel nem használt támogatást az ajánlatkérõ a következõ évben, illetve a beruházás tervezett befejezését követõ év végéig (2005. december 31-ig) használhatja fel. Ugyanis a helyi önkormányzatok címzett és céltámogatási rendszerérõl szóló 1992. évi LXXXIX. tv. 12. § (2) bekezdése egyértelmûen rögzíti, hogy a jóváhagyott és az adott évben fel nem használt központi támogatást az önkormányzat a következõ évben, illetõleg a beruházás tervezett befejezését követõ év végéig használhatja fel. Ezzel megegyezõ tartalmú az ajánlatkérõ által becsatolt finanszírozási szerzõdés 11. pontja is. Ennek alapján ajánlatkérõ számára a 2004. július 31-i határidõ tartása nem kötelezõ, az meghosszabbítható még a további évre is. A beruházást a nyertes ajánlattevõ úgy vállalta, hogy abban a teljes téli idõszak is benne van. Ebbõl következõen a szerzõdés teljesítése még 2004. év végéig is lehetséges egy nyílt eljárás lefolytatásával, hiszen az elvégzendõ munka idõigénye kb. fél év.
<br>A környezetvédelmi alap célelõirányzat által biztosított támogatás igénybevétele tárgyában kötött szerzõdés 1.4. pontja pedig a beruházás végsõ határidejeként a 2004. december 31-ét rögzíti.
<br>Ajánlatkérõ a Döntõbizottság rendelkezésére bocsátotta a Víziközmû Társulat kölcsönszerzõdését is, amelyben még a korábbi nyertes ajánlattevõ van megjelölve kivitelezõként, tehát ennek a szerzõdésnek a módosítása mindenképpen szükséges. Ebben a szerzõdésben rögzítésre került ugyan a 2004. augusztus 31-i igénybevételi lehetõség figyelemmel a korábbi nyertessel kötött szerzõdés tartalmára. A nyertes ajánlattevõ személyében történt módosítás alapján a kölcsönszerzõdés módosítása szükséges, amely a teljesítési határidõ módosítására is szükségszerûen kiterjedhet. Ajánlatkérõ olyan iratot a Döntõbizottság rendelkezésére nem bocsátott, mely a szerzõdésben rögzített határidõ módosítását kizárná.
<br>A fentiekbõl következõen egyértelmûen megállapítható, hogy rendkívüli sürgõsség esete nem áll fenn, hiszen az ajánlatkérõ által megjelölt teljesítési határidõ módosítása nem kizárt, annak tartása nem kötelezõ, a határidõ elmulasztása a céltámogatás igénybevételét nem lehetetleníti el.
<br>A Döntõbizottság álláspontja szerint a rendkívül sürgõs helyzet kialakulása pedig ajánlatkérõ mulasztó magatartására vezethetõ vissza, hiszen amennyiben a Döntõbizottság D.740/14/2002. sz. határozatában foglalt rendelkezéseket végrehajtva hozza meg döntését, akkor egy másik ajánlattevõvel végeztethette volna el a munkát és nem kerül abba a helyzetbe, hogy a pénzintézet felfüggeszti a fedezet folyósítását a feltehetõen jogsértõen kötött szerzõdésre figyelemmel.
<br>A fentebb hivatkozott, a helyi önkormányzatok címezett és céltámogatási rendszerérõl szóló törvény rendelkezései alapján a kivitelezésre megállapított teljesítési határidõ végsõ idõpontja módosítható, így pedig lehetõsége van ajánlatkérõnek újabb, nyílt eljárás lefolytatására.
<br>A rendelkezésre álló iratok alapján olyan körülmény nem merült fel, mely azt támasztaná alá, hogy ajánlatkérõ a beruházás megvalósításához pénzügyi fedezettel nem rendelkezne.
<br>A Kbt. 71/B. § (2) bekezdése szerint a hirdetmény közzététele nélkül induló tárgyalásos eljárás megkezdésekor meg kell küldeni a bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.
<br>A rendelkezésre álló iratok alapján megállapítható volt - ajánlatkérõ által sem vitatottan -, hogy a Döntõbizottság elnökét ajánlatkérõ a közbeszerzési eljárás megindításával egyidejûleg fax útján nem tájékoztatta. A Döntõbizottság elnökének tájékoztatása a hivatkozott jogszabályban foglaltakkal ellentétben fax útján elmaradt, a levél útján megküldött tájékoztatást pedig a Döntõbizottság olyan idõpontban kapta kézhez, amikor is ajánlatkérõ már a közbeszerzési eljárását lefolytatta és a nyertes ajánlattevõvel a szerzõdést is megkötötte.
<br>A Döntõbizottsága Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította és az f) pont kötelezõ rendelkezése alapján döntött a bírság kiszabásáról.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos költségvetési törvény alapján 2003. december 31-ig a bírság minimális mértéke 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy ajánlatkérõ jogsértõ módon döntött az eljárásfajta választásáról, figyelemmel volt a beszerzés magas összegére, továbbá hogy közbeszerzési eljárásai során ismételten jogsértõ magatartást tanúsított. Nem hagyható figyelmen kívül az sem, hogy a tájékoztatást a Döntõbizottság elnöke részére olyan idõpontban küldte meg, amikor már a jogsértés reparálhatóságára sem volt lehetõség.
<br>A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján az eljárásfajta választásáért felelõs személy egyértelmûen megállapítható volt, azonban az ajánlati felhívás tartalmának meghatározásáért a felelõsségi rend alapján felelõs személyt egyértelmûen nem lehetett megállapítani, e tárgyban egyértelmû nyilatkozat adása az eljárás során nem történt.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 7.
<br>
<br>Dr. Engler Magdolna s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Bíró László s. k.,
<br>közbeszerzési biztos
<br>
<br>
<br><br></body></html>