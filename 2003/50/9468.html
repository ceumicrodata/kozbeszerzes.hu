<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9468)
</h2>
<br>1024 Budapest, Margit krt. 85.
<br>Ikt.sz.: D.560/6/2003.
<br>
<br>Tárgy: a Közbeszerzések Tanácsa Közbeszerzési Döntõbizottság elnökének hivatalból indított jogorvoslati eljárása a Közép-Duna-völgyi Vízügyi Igazgatóság közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: bizottság elnöke) által a Közép-Duna-völgyi Vízügyi Igazgatóság (1088 Budapest, Rákóczi út 41., a továbbiakban: ajánlatkérõ) "Somoskõ Magasbányai forrás, Nagybátony Káposztási Vízmûtelep és Isaszeg Községi Vízmû üzemelõ, sérülékeny földtani környezetû ivóvízbázisok modellezéssel meghatározott védõterületeinek földhivatali ingatlan-nyilvántartási dokumentációinak elkészítése" tárgyú közbeszerzési eljárása ellen hivatalból indított jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok alapján az alábbi tényállást állapította meg.
<br>Ajánlatkérõ a rendelkezõ részben meghatározott tárgyban hirdetmény közzététele nélküli tárgyalásos eljárást kezdeményezett, melyrõl értesítette a Döntõbizottság elnökét 2003. október 14-én faxon.
<br>Az eljárás jogalapjaként a Kbt. 70. § (2) bekezdését jelölte meg. Az eljárás választásának indokaként elõadta, hogy a 2001. október 31-én három ajánlattevõvel kötött vállalkozási szerzõdések vonatkozásában kiegészítõ szolgáltatás elvégzése vált szükségessé. Mindhárom szerzõdés alapján el kell készíteni a földhivatali dokumentációt teljeskörûen annak érdekében, hogy az egyes vízbázisokon a biztonságba helyezést megalapozó diagnosztikai fázis munkálatai elvégezhetõk legyenek.
<br>A korábbi szerzõdések szerint Somoskõ Magyarbányai-forrás vízbázisán a Varga és Varga Bt.-vel, a Nagybátony Káposztási Vízmûtelep vízbázisán a GEOKOMPLEX Kft.-vel, míg Isaszeg Községi Vízmû vízbázisán a Golder Associates Kft.-vel folyik a teljesítés.
<br>Nevezett ajánlattevõk egyben a jelen tárgyalásos eljárásban ajánlattételre felhívottak is, mely 2003. október 13-án történt. Az elsõ tárgyalási nap 2003. november 5-e, majd ennek eredménytelensége esetén 5 nappal késõbb újabb tárgyalás következik. Az eredményhirdetés az utolsó tárgyaláskor történik.
<br>Az ajánlati felhívás részletesen tartalmazta a beszerzés tárgyát és mennyiségét. Az ajánlati felhívás szerint részajánlat tehetõ, többváltozatú ajánlat tételére nem volt lehetõség.
<br>Ajánlatkérõ csatolta az ajánlati felhívást, amely tartalmazza az ajánlattevõk pénzügyi, gazdasági és mûszaki alkalmasságának igazolására kért adatokat, valamint az alkalmatlanság megállapításának szempontjait, nem tartalmazta viszont az ajánlatok elbírálásának szempontját.
<br>A pénzügyi, gazdasági mûszaki alkalmasság igazolására kért adatokkal az ajánlati felhívás szerint nincsenek teljes szinkronban az alkalmatlanná minõsítés szempontjai.
<br>A Döntõbizottság elnöke 2003. október 28-án jogorvoslati eljárást kezdeményezett ajánlatkérõ jogorvoslati eljárása ellen. A kezdeményezõ irat indokolása szerint a Döntõbizottság elnökének rendelkezésére bocsátott iratokból ezen feltételek megléte nem állapítható meg egyértelmûen. A tájékoztatásban maga az ajánlatkérõ hivatkozott arra, hogy az eredeti szerzõdésben nem szereplõ feladatok elvégzése is szükségessé vált.
<br>A pénzügyi, gazdasági mûszaki alkalmasság igazolására kért adatokkal az ajánlati felhívás szerint nincsenek teljes szinkronban az alkalmatlanná minõsítés szempontjai, továbbá az ajánlatok elbírálásának választott szempontjáról az ajánlatkérõ nem nyilatkozott.
<br>Mindezekre tekintettel megalapozottan feltételezhetõ volt a közbeszerzési eljárás szabályainak megsértése, ezért a Kbt. 79. § (5) bekezdése szerint megindította a Döntõbizottság hivatalból történõ eljárását.
<br>A jogsértésrõl történõ tudomásszerzés idõpontja: 2003. október 13., az ajánlati felhívás részére történõ megküldésének napja.
<br>Indítványozta, hogy az eljáró tanács vizsgálja meg a kérdéses közbeszerzési eljárás jogalapját, illetve az ajánlati felhívás jogszerûségét.
<br>Az ajánlatkérõ érdemi észrevételében kérte az eljárás megszüntetését, mert álláspontja szerint a Kbt. 70. § (2) bekezdése szerinti jogalap fennáll.
<br>Az ajánlatkérõ a közbeszerzési eljárásban elsõ tárgyalást követõen 2003. november 10-én írásban bejelentette, hogy ajánlati felhívását visszavonja és errõl a felkért ajánlattevõket tájékoztatta, melyet a csatolt nyilatkozataik szerint tudomásul vettek.
<br>A Kbt. 79. § (1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti, és errõl értesíti azokat, akik az eljárás megindításáról értesültek.
<br>Az ajánlati felhívás visszavonására tekintettel a hivatalbóli jogorvoslati eljárás tárgyát képezõ közbeszerzési eljárás már nincs folyamatban.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a Döntõbizottság elnöke által hivatalból megindított jogorvoslati eljárást megszüntette.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>Az eljárás megszüntetésére tekintettel a 2003. november 24-én 15.00 órára kitûzött tárgyalás elmarad.
<br>
<br>Budapest, 2003. november 11.
<br>
<br>Dr. Csanádi Péter s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>