<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (9328)
</h2>
<br>
<br>3.Kf.27.179/2003/3.
<br>
<br>A Fõvárosi Ítélõtábla a dr. Végh Katalin ügyvéd (3101 Salgótarján, Alkotmány út 9. II/6.) által képviselt TARJÁNHÕ Szolgáltató-Elosztó Kft. (3100 Salgótarján, Salgó út 52.) felperesnek a dr. Szaller Ottó jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat bírósági felülvizsgálata iránt indult perében - amely perbe az alperes pernyertessége érdekében a dr. Bercsényi Lajos fõigazgató által képviselt Szent Lázár Megyei Kórház (3100 Salgótarján, Füleki út 64.) beavatkozott - a Fõvárosi Bíróság 2002. december 11. napján kelt 13.K.32.495/2002/3. számú ítélete ellen a felperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét megváltoztatja és a felperes keresetét elutasítja.
<br>Kötelezi a felperest, hogy 15 napon belül fizessen meg az alperesnek 50 000 (ötvenezer) forint együttes elsõ és másodfokú eljárási költséget.
<br>Kötelezi a felperest, hogy fizessen meg a magyar államnak - az illetékhivatal külön felhívására - 10 000 (tízezer) forint kereseti és 24 000 (huszonnégyezer) forint fellebbezési eljárási illetéket.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>A beavatkozó a Nógrád Megyei Hírlap 2002. április 25-i számában nyílt tárgyalásos pályázati felhívást tett közzé a Salgótarjáni Szent Lázár Megyei Kórház hõenergia-ellátó rendszere gázmotoros korszerûsítésének vállalkozó általi megvalósítása, finanszírozása és a gázmotor hosszú távú üzemeltetése tárgyában.
<br>A felperes jogorvoslati kérelmében arra hivatkozott, hogy az általa is kiváltott dokumentációból megállapította, hogy a beszerzés annak értékére tekintettel a közbeszerzésekrõl szóló 1995. évi XL. törvény (a továbbiakban: Kbt.) hatálya alá tartozó beszerzésnek minõsül.
<br>Az alperes határozatával a jogorvoslati kérelmet annak elkésettsége miatt érdemi vizsgálat nélkül elutasította. Indokolásában rámutatott, hogy a kérelmezõ felperes saját elõadása szerint a pályázatról 2002. április 25-én szerzett tudomást, a dokumentáció 2002. április 29-én történõ kiváltásával annak részletes tartalmát megismerte, ehhez képest a 2002. július 16-án elõterjesztett jogorvoslati kérelme a Kbt. 79. § (7) bekezdésében meghatározott 15 napos határidõn túl érkezett.
<br>A felperes keresete folytán az elsõfokú bíróság ítéletével az alperes határozatát hatályon kívül helyezte és az alperest új eljárásra kötelezte. Döntését arra alapította, hogy mivel a felperes keresete a közbeszerzési eljárás mellõzését sérelmezte, a Kbt. 79. § (7) bekezdése szerinti határidõk számításánál a (8) bekezdése c) pontjában foglaltak az irányadók, vagyis a határidõ lejártának kiszámításakor a jogsértõ esemény bekövetkezésének a szerzõdés megkötésének idõpontját kell tekinteni. Leszögezte, hogy a jogsértõ esemény bekövetkezése és a jogsértésrõl való tényleges tudomásszerzés nem szükségképpen azonos, de értelemszerûen a tudomásszerzés a jogsértõ esemény bekövetkezésénél korábbi idõpontra nem tehetõ. A szerzõdés megkötésére nem került még sor, a kérelem elkésettségét az alperes alaptalanul állapította meg.
<br>Az ítélet ellen az alperes élt fellebbezéssel az elsõfokú bíróság ítéletének megváltoztatása és a felperes keresetének elutasítása iránt. Fellebbezésében kifejtette a Kbt. kétféle - szubjektív és objektív - határidõt különböztet meg. Mindkét határidõ jogvesztõ határidõ, ezért különös gondosságot igényel azok kezdõ idõpontjának meghatározása. A szubjektív határidõ kezdõ idõpontja a tudomásszerzés, az objektív határidõnél a kezdõ idõpont vagy a konkrét jogsértõ esemény, vagy a Kbt. 79. § (8) bekezdésében meghatározott idõpontok. Ezért nem fogadható el az elsõfokú bíróság álláspontja, mely szerint a szubjektív határidõ kezdõ idõpontja azonosítható az objektív határidõ kezdõ idõpontjával. Ez az értelmezés azt jelentené, hogy a bíróság nem alkalmazza a tudomásszerzéstõl számított 15 napos rendelkezést. A törvényszövegbõl egyértelmûen megállapítható, hogy az esemény bekövetkezésétõl számított 90 napos határidõ a legvégsõ határidõ, objektív határidõ, amelynek kezdõ idõpontja a jogsértõ esemény bekövetkezése. A jogalkotó a jogbiztonság érdekében szükségesnek tartotta annak törvényi meghatározását, hogy bizonyos típusú eseményeknél milyen idõpontot kell a jogsértõ esemény bekövetkezésének tekinteni. Ez a Kbt. 79. § (8) bekezdés c) pontja értelmében a szerzõdés megkötése. A közbeszerzési eljárás mellõzése esetén már az sérti a Kbt. rendelkezéseit, hogy nem tesznek közé felhívást a Kbt. elõírásainak megfelelõen, a beszerzések feltételrendszerét nem annak megfelelõen határozzák meg. A határidõ kezdõ idõpontja a kérelmet benyújtó személyéhez kötött, tehát szubjektív határidõ.
<br>A beavatkozó csatlakozott az alperes fellebbezésében foglaltakhoz.
<br>A felperes ellenkérelmében az elsõfokú bíróság ítéletének helybenhagyását kérte osztva az abban kifejtett jogi álláspontot.
<br>Az alperes fellebbezése megalapozott.
<br>A Kbt. 79. § (2) bekezdése szerint az alperes eljárása kérelemre vagy hivatalból indul. Kérelemre indult eljárás esetén a (7) bekezdés rendelkezései értelmében az eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni. E határidõk elmulasztása jogvesztéssel jár. A (8) bekezdés akként rendelkezik, hogy a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni
<br>a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;
<br>b) az elõírt határidõnél késõbb közzétett hirdetmény esetén a hirdetmény megjelenését;
<br>c) közbeszerzési eljárás mellõzésével történõ beszerzés esetén a szerzõdés megkötését.
<br>A (9) bekezdés szerint a jogorvoslati eljárást azonban a jogsértõ eseménnyel elõidézett állapot fennállása esetén a (8) bekezdésben meghatározott idõpont elõtt is meg lehet indítani.
<br>A Kbt. 79. § (7)-(9) bekezdései együttesen, egymással összefüggésben értelmezendõk. A jogorvoslat elõterjesztésére a Kbt. 79. § (7) bekezdése szubjektív és objektív határidõt állapít meg. A két határidõ számításának kezdete nem feltétlenül esik egybe. A szubjektív határidõ természetébõl következõen a jogsértõ eseményrõl történt tudomásszerzéssel veszi kezdetét. A Kbt. hatálya alá tartozó beszerzésekkel kapcsolatos valamennyi, a Kbt. által szabályozott eljárási cselekményhez fûzõdhet jogsértés. A jogorvoslati kérelem benyújtását kiváltó esemény bekövetkezésének idõpontja nem minden esetben határozható meg egyértelmûen. A törvény ezért a folyamatosan fennálló jogsértések esetei közül néhányat kiemel, és pontosan meghatározza, mit kell a jogsértés bekövetkezésének tekinteni, ezáltal tulajdonképpen megnöveli a jogvesztõ határidõ tartamát. A Kbt. 79. § (7) és (9) bekezdésének rendelkezéseibõl következik, hogy ez utóbbi jogalkotói segítség azonban csak az objektív jogvesztõ határidõk végsõ idõpontjának meghatározására vonatkozik. Ezt az álláspontot erõsíti a törvény preambulumában megfogalmazott cél, mely indokolttá teszi, hogy a törvény rendelkezéseit sértõ eljárás annak befejezése elõtt a bizottság elé kerüljön, és így meg lehessen elõzni a jogellenes döntéseket. A közbeszerzési törvénynek egy sor, az eljárások gyorsítására irányuló szabályozása van, abból a jogalkotói megfontolásból, hogy minél rövidebb ideig álljon fenn jogbizonytalanságot eredményezõ állapot.
<br>Tévesen ítélte meg az elsõfokú bíróság - a szubjektív és objektív határidõ közötti különbséget figyelmen kívül hagyva - a Kbt. határidõkre vonatkozó rendelkezéseit. A fentebb kifejtett jogszabályi törekvésnek gyökeresen ellentmondana az elsõfokú bíróság jogszabály értelmezésének elfogadása, amely végsõ fokon oda vezetne, hogy a közbeszerzési eljárás folyamatának elsõ mozzanatában megvalósuló és ismert jogsértés esetén is lehetõséget biztosítana a kivárásra és a szerzõdés megkötését követõen a jogorvoslat elõterjesztésére. A Fõvárosi Ítélõtábla álláspontja szerint az ezzel ellentétes jogalkalmazást erõsíti a Kbt. 79. § (9) bekezdése is, amely a jogorvoslati eljárás megindítását lehetõvé teszi a (8) bekezdésben meghatározott idõpont elõtt is, a jogsértõ eseménnyel elõidézett állapot fennállása esetén. A Kbt. 79. § (8) bekezdésében meghatározott szabály segítséget nyújt az eljárásban részt vevõknek és a jogalkalmazónak a jogsértõ esemény bekövetkezésének megállapítását illetõen, de nem járhat azzal a következménnyel, hogy a jogorvoslati eljárás megindítását függetlenül egyéb tényezõktõl, a Kbt. 79. § (8) bekezdésének c) pontjában írt feltétel bekövetkezésének mechanikus alkalmazásához kösse.
<br>A jogsértõ esemény a közbeszerzési eljárás mellõzése volt, melyrõl a felperes legkésõbb a dokumentáció megvásárlásával - 2002. április 29. - tudomást szerzett, mivel a felperes számára - saját elõadása szerint is - ekkor vált nyilvánvalóvá, hogy a beszerzés értéke közbeszerzési eljárás lefolytatását kívánta volna meg, ezért a jogorvoslati kérelem benyújtására számára nyitva álló határidõt elmulasztotta. Mindezekre tekintettel a Fõvárosi Ítélõtábla az elsõfokú bíróság ítéletét a Pp. 253. § (2) bekezdése alapján megváltoztatta és a felperes megalapozatlan keresetét elutasította.
<br>A pervesztes felperest a Pp. 78. § (1) bekezdése értelmében kötelezte a sikeresen fellebbezõ alperes javára az elsõ és másodfokú együttes perköltség megfizetésére.
<br>A felperes köteles az illetékekrõl szóló 1990. évi XCIII. törvény (a továbbiakban: Itv.) 62. § (1) bekezdésének h) pontja értelmében az illetékfeljegyzési jog folytán le nem rótt kereseti és fellebbezési illetéket a 6/1986. (VI. 26.) IM rendelet 13. § (2) bekezdése alapján megfizetni.
<br>
<br>Budapest, 2003. szeptember 10.
<br>
<br>Dr. Sára Katalin s. k.,	Dr. Páldy Zsuzsanna s. k.,
<br>tanácselnök	elõadó bíró
<br>
<br>Dr. Szõke Mária s. k.,
<br>bíró
<br>
<br>
<br><br></body></html>