<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6682)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.356/8/2003.<br>
<br>
Tárgy: az ORAKO-EKLER Komplex Rt. jogorvoslati kérelme a Fõvárosi Bíróság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ORAKO-EKLER Komplex Rt. (1223 Budapest, Erzsébet királyné útja 19/B., képviseli: dr. Vajk Kálmán jogi és szervezési vezetõ, a továbbiakban: kérelmezõ) jogorvoslati kérelmét, melyet a Fõvárosi Bíróság (1055 Budapest, Markó u. 27., a továbbiakban: ajánlatkérõ) "a Pesti Központi Kerületi Bíróság épületének belsõ felújítása és átalakítása I. ütem" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. június 25-én megjelent 26. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlati felhívás 11. pontja tartalmazta az ajánlattevõktõl, illetõleg a közbeszerzés értékének 10%-át meghaladó mértékben bevonni kívánt alvállalkozóktól a pénzügyi, gazdasági és mûszaki alkalmasságuk igazolására kért adatokat és tényeket, valamint a szerzõdés teljesítésére alkalmatlanná minõsítés szempontjait. E körben többek között ajánlatkérõ kérte a belföldön mérlegbeszámolók készítésére kötelezettek 2001. és 2002. mérlegének és eredménykimutatásának a cégjegyzésre jogosultak által aláírt példányának becsatolását. Ezzel összefüggésben alkalmatlanná minõsítési szempont volt, ha ezen adatokból megállapítható, hogy az adózás elõtti eredmény a 2001. vagy 2002. év bármelyikében negatív, 2001. és 2002. év nettó éves árbevételének bármelyike nem haladja meg a 400 M Ft-ot, valamint a saját tõkéje 2002. évben nem nagyobb, mint 200 M Ft.<br>
Az alkalmasság igazolása körében kérte továbbá ajánlatkérõ a mûszaki-technikai felszereltség leírását, mellyel összefüggésben alkalmatlanná minõsítési szempont volt, ha ajánlattevõ vagy a 10% feletti alvállalkozó nem rendelkezik a beszerzés tárgyára vonatkozó kivitelezéshez szükséges mûszaki-technikai háttérrel (építõipari, szak- és szerelõipari, valamint emelõgépek, szállító jármûvek építõipari és egyéb kisegítõ berendezések).<br>
Az ajánlati felhívás 6. a) pontja szerint az ajánlattételi határidõ az ajánlati felhívás közzététele napját követõ elsõ naptól számított 41. nap. Ennek alapján az ajánlattétel határideje 2003. augusztus 5.<br>
Kérelmezõ 2003. július 10-én nyújtott be jogorvoslati kérelmet ajánlatkérõ közbeszerzési eljárása ellen, melyben kérte a jogsértés megállapítását, a jogsértõ ajánlati felhívás megsemmisítését, bírság kiszabását és ajánlatkérõ kötelezését az eljárás során felmerült költségek viselésére. Ennek indoklásául elõadta, hogy a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdése alapján a pénzügyi, gazdasági és mûszaki alkalmasság igazolására kért adatokat és tényeket a közbeszerzés tárgyára kell korlátozni és legfeljebb a szerzõdés teljesítéséhez ténylegesen szükséges feltételek mértékéig lehet elõírni. Ezzel szemben ajánlatkérõ a szerzõdés teljesítésére alkalmatlannak minõsíti azt az ajánlattevõt, akinek a saját tõkéje 2002. évben nem nagyobb, mint 200 M Ft. A saját tõke nagyságrendje semmilyen információt nem nyújt arra vonatkozóan, hogy az e feltételnek megfelelõ ajánlattevõ pénzügyileg valóban alkalmas-e a beszerzés tárgyának megvalósítására, vagy sem. Ezen túlmenõen a megjelölt mérték is eltúlzottnak minõsül. Továbbá jogsértõ ajánlatkérõ azon elõírása is, hogy alkalmatlannak minõsíti azokat a jelentkezõket, akik nem rendelkeznek a közbeszerzés tárgyára vonatkozó kivitelezéshez szükséges mûszaki-technikai háttérrel, mert ez a feltétel sincs közvetlen összefüggésben és mértékben a beszerzés tárgyával, ugyanis egyrészt ezen eszközállomány a mérlegben szerepelhet nullára írt értéken, amely a rendeltetésszerû használatra alkalmatlan, tehát az ajánlatkérõ számára nem megfelelõ információt tartalmaz, másrészt életszerûtlen is, hiszen a gyakorlatban teljesen elterjedt szokás, hogy a munkához szükséges gépeket, berendezéseket bérlet útján biztosítják a vállalkozók.<br>
Ajánlatkérõ érdemi észrevételében bejelentette, hogy a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése alapján az ajánlati felhívás visszavonásáról döntött. Erre tekintettel kéri a jogorvoslati eljárás megszüntetését.<br>
A Döntõbizottság ajánlatkérõ nyilatkozata alapján felhívta a kérelmezõt, hogy az ajánlati felhívás visszavonására tekintettel a jogorvoslati kérelmét a továbbiakban is fenntartja-e.<br>
A kérelmezõ nyilatkozott, hogy a jogorvoslati kérelmét változatlanul fenntartja, kéri a jogsértés megállapítását és ajánlatkérõ kötelezését az eljárási díj megfizetésére. Indoklásában hivatkozott arra, hogy bár az ajánlatkérõ az ajánlati felhívását visszavonta, azonban az ajánlati felhívása a jogorvoslati kérelem benyújtásakor, valamint a jogorvoslati eljárás megindításakor még érvényben volt, így a jogorvoslati kérelem érdemben elbírálható.<br>
A Döntõbizottság a közbeszerzési eljárásban keletkezett iratok alapján az ügyben hatáskörének hiányát állapította meg.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg a Döntõbizottság hatáskörét, mely szerint hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A Kbt. fenti rendelkezéseibõl egyértelmûen megállapítható, hogy a jogalkotó taxatíve meghatározta, milyen tárgyú jogorvoslati kérelmek elbírálására jogosult a Döntõbizottság.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja ajánlatkérõ döntésének felülvizsgálatát teszi lehetõvé.<br>
Ajánlatkérõ jelenleg érvényes és hatályos döntése az ajánlati felhívás visszavonása.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése szerint pedig az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétenni.<br>
Ajánlatkérõ e szakasz szerint járt el, ajánlati felhívását 2003. július 17-én még az ajánlattételi határidõ (2003. augusztus 5.) lejárta elõtt visszavonta, és az errõl szóló hirdetményt a Közbeszerzési Értesítõ 2003. július 23-án megjelent 30. számában tette közzé.<br>
A Kbt. ehhez a szakaszhoz további jogkövetkezményt nem fûz, tehát közömbös, hogy az ajánlatkérõ mi alapján döntött az ajánlati felhívás visszavonásáról. Nincs jelentõsége annak a körülménynek sem, hogy idõközben jogorvoslati eljárás indult-e vagy sem. Ebbõl következõen - az ajánlati felhívás visszavonására tekintettel - közbeszerzési eljárás nincs folyamatban.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott rendelkezésbõl nem lehet arra a következtetésre jutni, hogy a Döntõbizottság hatásköre egy nem létezõ, jogi relevanciával nem bíró, korábbi elõírás jogszerûségének a vizsgálatára is kiterjedne. Ilyen felhatalmazás hiányában a Döntõbizottság nem jogosult a jogorvoslati kérelem elbírálására.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. Ilyen esetben a Döntõbizottság hatáskör hiánya miatt a korábbi felhívás jogsértõ jellegét már nem vizsgálhatja, így egyben azt sem állapíthatja meg, hogy az elõterjesztett kérelem alapos volt-e. Így a Kbt. kógens rendelkezései alapján nem állnak fenn a feltételei annak, hogy a Döntõbizottság az ajánlatkérõt kötelezze az igazgatási szolgáltatási díj viselésére. Más jogszabályok rendelkezései pedig - a Kbt. kógens szabályozása, illetve az igazgatási szolgáltatási díj speciális jellege alapján - nem alkalmazhatók.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet elutasította és miután nem áll fenn a másik fél díj-, illetve költségviselésére kötelezésének lehetõsége, erre tekintettel döntött a Döntõbizottság akként, hogy a felek viselik az eljárás során felmerült költségeiket.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 31.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>