<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6622)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.351/8/2003.<br>
<br>
Tárgy: a LUROTEX Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A LUROTEX Textilipari Kft. (9970 Szentgotthárd, Hunyadi út 33., továbbiakban: kérelmezõ) jogorvoslati kérelmére a HM Beszerzési és Biztonsági Beruházási Hivatal (1475 Budapest Pf. 163, továbbiakban: ajánlatkérõ) "kabát, köpeny, bélés és csapadék elleni védõöltözet" tárgyú közbeszerzési eljárása ellen indult jogorvoslati eljárást a Döntõbizottság megszünteti.<br>
A határozat ellen fellebbezésnek nincs helye.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. június 25-én megjelent számában rendelkezõ részben megjelölt beszerzés céljából. A beszerzés tárgyát 9-féle cikkcsoportban jelölte meg, részajánlat tételére cikkcsoportonként lehetõséget adott.<br>
Az ajánlattételi határidõt a <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28/A. </a>§-ában foglaltak alapján a felhívás megjelenését követõ naptól számított 27. napban jelölte meg.<br>
Kérelmezõ július 9-én jogorvoslati kérelmet terjesztett elõ. Sérelmezte, hogy a 16-os cikkcsoportra (93 M esõvédõ kabát húzózáras 9400 db) és a 17-es cikkcsoportra (93 M esõvédõ nadrág 8900 db) vonatkozóan ajánlatkérõ megváltoztatta a 2001. december 12-én megjelent ajánlati felhívás szerinti mûszaki paramétereket, mely paraméterekhez igazodóan kérelmezõ már kifejlesztett egy alapanyagot, a kifejlesztett szövet a bevizsgálási eredmény szerint mindenben kielégítette a mûszaki követelményeket, sõt a vízhatlansági mutatója két és félszeresen meghaladta az elõírt értéket. Elõadta, hogy az alapanyag akkénti fejlesztésére, hogy a hátoldali kenés víztiszta legyen, a konfekcionálásra és a mintadarab elkészítésére 27 nap nem elegendõ, ennek csak az tud eleget tenni, aki a rendszeresítési eljáráshoz a terméket legyártotta.<br>
Ajánlatkérõ észrevételében kérte a jogorvoslati kérelem elutasítását. Elõadta, hogy a módosítás abban állt, hogy a termék vízhatlansági mutatója 40-rõl 60-ra változott, valamint az anyag hátoldali kenésének víztisztának kell lennie. Mivel kérelmezõ úgy nyilatkozott, hogy az általa kifejlesztett szövet vízhatlansági mutatója két és félszerese a korábbi elõírásoknak, kérelmezõ képes megfelelõ alapanyagú termék legyártására, figyelembe véve a másik módosítást is. Közölte, hogy a vonatkozó HM utasítás értelmében a beszerzést nem elõzte meg rendszeresítési eljárás.<br>
Kérelmezõ július 28-án kelt beadványában közölte, hogy kérelmét visszavonja, kéri az eljárás megszüntetését.<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése alapján a Bizottság eljárására - ha e törvény eltérõen nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti".<br>
A fenti törvényi rendelkezésekre tekintettel a Döntõbizottság a jogorvoslati eljárást megszüntette.<br>
<br>
Budapest, 2003. július 28.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>