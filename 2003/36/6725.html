<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6725)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.339/10/2003.<br>
<br>
Tárgy: a Reneszánsz Rt. jogorvoslati kérelme a Kincstári Vagyoni Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Reneszánsz Rt. (2543 Süttõ, Rákóczi u. 64., képviseli: dr. Völner Pál ügyvéd, 2536 Nyergesújfalu, Kossuth L. u. 84., a továbbiakban: kérelmezõ) jogorvoslati kérelmének, amelyet a Kincstári Vagyoni Igazgatóság (1054 Budapest, Zoltán u. 16., a továbbiakban: ajánlatkérõ) "Deák Mauzóleum rekonstrukció II. ütem" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (8) bekezdését, és ezért megsemmisíti ajánlatkérõnek a kérelmezõt alkalmatlanná nyilvánító és az eljárást lezáró döntését.<br>
A Döntõbizottság ajánlatkérõt 1 000 000 Ft (azaz egymillió forint) bírsággal sújtja.<br>
Kötelezi a Döntõbizottság ajánlatkérõt, hogy a bírságot a határozat kézbesítésétõl számított 15 napon belül fizesse be a Közbeszerzések Tanácsa Magyar Államkincstárnál vezetett 10032000-01720361-00000000 számú bankszámlájára.<br>
Kötelezi a Döntõbizottság ajánlatkérõt a kérelmezõ részére a határozat kézbesítésétõl számított 15 napon belül fizessen meg 150 000 Ft (azaz egyszázötvenezer forint) igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. március 12-i 11. számában tette közzé felhívását nyílt eljárás megindítására a rendelkezõ részben meghatározott tárgyban. Felhívását késõbb részben helyesbítette, illetve módosította.<br>
Ajánlatkérõ felhívása 11. a) pontjában határozta meg az ajánlattevõk pénzügyi, gazdasági és mûszaki alkalmassága igazolására kért adatokat és tényeket, köztük I.2. pont alatt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontjában elõírt egyszerûsített éves beszámoló, illetve mérleg benyújtását a tárgyévet megelõzõ két év (2000., 2001.) vonatkozásában, valamint az ajánlati dokumentáció részét képezõ adatlapon egyes mérlegadatok, illetve az azokból képzett alábbi adatok: eszközök és rövid lejáratú kötelezettségek különbsége, a mérleg szerinti eredmény és a saját tõke adataiból képzett index bemutatását.<br>
Ajánlatkérõ felhívása 11. b) pontjában határozta meg a szerzõdés teljesítésére alkalmatlanná minõsítésének szempontjait. Az egyik alkalmatlanná minõsítési szempont volt: "az ajánlattevõ mérlegadatai alapján", amelynél további alszempontokat határozott meg, köztük az alábbit:<br>
"az eszközök és rövid lejáratú kötelezettségek különbségébõl képzett index nem éri el a 100%-ot, feltéve, hogy az eszközök és a rövid lejáratú kötelezettségek különbségének aránya a megajánlott nettó árhoz képest nem éri el a 100%-ot"<br>
Ajánlatkérõ felhívása 13. pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, megállapította a súlyszámokat, értékelési ponthatárokat és az értékelés módszerét.<br>
Ajánlatkérõ ajánlati dokumentációt is összeállított, ez tartalmazta a nyilatkozatmintákat az ajánlattételhez, továbbá a mûszaki dokumentációt.<br>
A dokumentáció II. 1. sz. mellékletét képezte a pénzügyi és a gazdasági alkalmasság vizsgálatára készített adatlap, amely az alábbiakat tartalmazta:<br>
Az ajánlattételi határidõre 2003. április 29-re ajánlatot nyújtott be: az Excluzív Bau Kft., a Nemes és Társai Kft., a BAU Holding 2000 Rt., a Kemler Alpin-Bau Kft. és a kérelmezõ.<br>
Ajánlatkérõ 2003. június 18-án hirdette ki az eljárást lezáró döntését.<br>
Az eljárás nyertese a Nemes és Társai Kft. lett. Az Excluzív Bau Kft. ajánlatát érvénytelenné nyilvánították, míg a kérelmezõt alkalmatlanná.<br>
Ajánlatkérõ a kérelmezõ alkalmatlanná nyilvánítását az alábbiakkal indokolta: "Az ajánlati felhívás 11. b) pont 4. bekezdése alapján (az eszközök és a rövid lejáratú kötelezettségek különbségébõl képzett index nem éri el a 100%-ot, feltéve, hogy az eszközök és a rövid lejáratú kötelezettségek különbségének aránya a megajánlott árhoz képest nem éri el a 100%-ot)".<br>
A kérelmezõ 2003. július 3-án nyújtotta be kérelmét. Álláspontja szerint ajánlatkérõ jogsértõen nyilvánította alkalmatlanná, erre tekintettel kérte az ajánlatkérõ alkalmatlanná nyilvánító és az eljárást lezáró döntése megsemmisítését.<br>
Elõadta, hogy az ajánlatkérõ által megkövetelteknél jobb mutatókkal rendelkezik, és ezért különösen sérelmes számára az alkalmatlanná minõsítés. A II. 1. sz. mellékletben közölt adatlapot, amely a pénzügyi és a gazdasági alkalmasság vizsgálatára vonatkozott, kitöltötte. Tárgyalási nyilatkozatában elõadta, hogy az ajánlatában a D sor 2. és a 3. oszlopában 2,647, illetve 2,378%-ot tüntetett fel, amely az 5. oszlop szövege szerint több mint 100%. E feltüntetett adatok alapján megfelelt az elõírásoknak. Ugyanakkor nem vitatta, hogy a D sor 2. és 3. oszlopában számítási hibát vétve határozta meg az indexet. Azonban álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdése alapján ajánlatkérõnek kötelezettsége a számszaki hiba kijavítása. A helyes indexadatok alapján 2. oszlop 7054%, a 3. oszlop 6334% szintén az alkalmassága állapítható meg.<br>
Ajánlatkérõ írásbeli és tárgyalási nyilatkozatában elismerte, hogy valóban nem helytállóan nyilvánította alkalmatlanná a kérelmezõt.<br>
A kérelmezõ ajánlata hivatkozott oldalán közölt adatokból megalapozottan nem tudott következtetést levonni, mert azokban számítási hiba szerepelt. Ezt korrigálta és ennek alapján a D sorban az alábbiak a helyes adatok: 7054%, 6334% és 90%. Ezen helyes adatok alapján megállapítható, hogy a kérelmezõ alkalmasnak minõsül.<br>
Ajánlatkérõ bejelentette, hogy a kérelmezõ jogorvoslati kérelmére tekintettel az eljárást lezáró szerzõdést nem kötötte meg.<br>
A Döntõbizottság megállapította, hogy a kérelmezõ jogorvoslati kérelme alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint ajánlatkérõ a pénzügyi, gazdasági és mûszaki alkalmasság igazolására kért adatok és tények és a felhívásban meghatározott alkalmatlansági szempontok alapján dönt az ajánlattevõ alkalmatlanságáról.<br>
A kérelmezõ ajánlatkérõ elõírásainak megfelelõen ajánlatába becsatolta a kért mérlegeket, a II. 1. sz. pénzügyi és gazdasági alkalmasság vizsgálatára készített adatlapját kitöltötte, a mérlegadatokat az adatlapban helyesen tüntette fel.<br>
Ajánlatkérõ felhívása fentiekben idézett részében alkalmatlansági szempontként azt határozta meg, hogy "az eszközök és a rövid lejáratú kötelezettségek különbségébõl képzett index nem éri el a 100%-ot, feltéve, hogy az eszközök és a rövid lejáratú kötelezettségek különbségének aránya a megajánlott árhoz képest nem éri el a 100%-ot". A kérelmezõ esetében a táblázat D sorának 2., 3. és 4. oszlopa adatai a fenti alkalmassági feltételt kielégítik, ugyanakkor nyilvánvaló számítási hibát tartalmaz a 2. és 3. oszlop.<br>
A Döntõbizottság a kérelmezõ mérleg adatai alapján elvégezte az ellenõrzõ számításokat és az ajánlatkérõ által számolt adatokkal megegyezõ eredményre jutott. Az alkalmasság igazolására szolgáló adatok ellenõrzése és tartalmi elemzése az ajánlattevõk alkalmassági vizsgálatának része, tehát a hibásan számolt index helyes megállapítása az ajánlatkérõ részérõl is jogszerû lett volna, ha azt idõben elvégzi. [Meg kell jegyezni, hogy tévesen történt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdésére való hivatkozás, e rendelkezés alkalmazására ugyanis csak az ajánlati árral összefüggésben kerülhet sor.]<br>
A Döntõbizottság a fenti körülményekre tekintettel megállapította, hogy a kérelmezõ megfelel az ajánlatkérõ által támasztott alkalmassági követelménynek. Erre tekintettel ajánlatkérõ jogsértõen nyilvánította õt alkalmatlanná.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 44. § (8) bekezdését és a Kbt. 88. § (1) bekezdés c) pontja alapján semmisítette meg ajánlatkérõ kérelmezõt alkalmatlanná nyilvánító és az eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.<br>
Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a jogsértés reparálhatóságára és a beszerzés értékére tekintettel úgy ítélte meg, hogy nem indokolt a minimális bírságnál magasabb összegû bírság kiszabása.<br>
A Döntõbizottság személyi bírságot nem szabott ki tekintettel arra, hogy a rendelkezésre álló iratok alapján megalapozott következtetést a személyi felelõsre nem lehetett levonni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 1.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>