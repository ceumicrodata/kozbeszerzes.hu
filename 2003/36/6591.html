<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6591)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.332/11/2003.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás Tiszavasvári Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban a Döntõbizottság elnöke) által a Tiszavasvári Város Önkormányzata (4440 Tiszavasvári, Városháza tér 4., a továbbiakban ajánlatkérõ) "Tiszavasvári területén fekvõ volt alkaloida hulladéklerakó telep kármentesítési munkái során megvalósult létesítmények még hátralévõ próbaüzemeltetési feladatainak elvégzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (6) bekezdését és a 34. § (4) bekezdés c) és e) pontját, ezért ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg:<br>
Ajánlatkérõ 1997. december 23-án vállalkozási szerzõdést kötött a Kelet-Speeck Építõipari Kft.-vel kárelhárítási feladatok elvégzésére. Ezt a szerzõdést ajánlatkérõ és a finanszírozó ÁPV Rt. 2003. április 11-én azonnali hatállyal felmondták, mert a vállalkozó nem teljesítette a szerzõdéses kötelezettségeit.<br>
A kárelhárítási feladatok ugyanakkor folytatást igényeltek, ezért az ajánlatkérõ az ÁPV Rt. egyetértésével a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti hirdetmény közzététele nélküli tárgyalásos eljárás indításáról döntött. Az ÁPV Rt. részérõl ez a döntés utasítás formájában történt 2003. március 31-én kelt levél útján, melyben az eljárásfajta alkalmazása is rögzítésre került. Az ajánlatkérõ szintén az ÁPV Rt. ellenjegyzésével 2003. március 27-én szerzõdést kötött a Perényi és Társa Bt.-vel a közbeszerzési eljárással kapcsolatos teendõk elvégzésére.<br>
Ezt követõen 2003. május hónapban mûszaki ellenõri jelentés készült a hulladéklerakó terület környezet-kárelhárítási munkáiról. Ez feltétlenül szükséges volt annak érdekében, hogy pontosan megállapíthatóak legyenek a már elvégzett munkák és a jövõre vonatkozó feladatok meghatározása megtörténhessen. Az ÁPV Rt. 2003. június 10-én hagyta jóvá a hirdetmény közzététele nélküli tárgyalásos eljáráshoz készült dokumentációt.<br>
Az ajánlatkérõ a fenti elõzményeket követõen 2003. június 16-án küldte meg ajánlati felhívását - a Döntõbizottság elnökének egyidejû értesítése mellett - a következõ szervezeteknek: Agruniver Holding Kft., Tiszamelléki Víz-Közmû és Mélyépítési Vállalkozás, Városüzemeltetési Közhasznú Társaság.<br>
Ajánlatkérõ a beszerzés tárgyát és mennyiségét az alábbiak szerint határozta meg:<br>
"A Tiszavasvári 0301/2, 0302, 0303, 0304 és 0305 helyrajzi számú területen fekvõ, illetve ezekhez funckionálisan kapcsolódó kármentesítési terület és létesítmények (résfal, veszélyeshulladék-lerakó, talajvízkiemelõ és -elõtisztító rendszer, porta épület, diszpécserközpont, szociális létesítmények, felsõ lezárással ellátott depóniák, rendezett fenékszintû, drénezett medencék, közlekedõutak, kerítések, kapuk, csapadékvíz-elvezetõ rendszer, tûzivízrendszer, talaj- és rétegvíz-megfigyelõ kutak, külsõ drének és kapcsolódó létesítményeik, a terület É-i és Ny-i határán, a résfal külsõ oldala mentén húzódó külsõ mentesítõ árkok, résfalon belül és kívül létesített talaj- és rétegvíz-megfigyelõ kutak) próbaüzemeltetése és a próbaüzemeltetéshez szükséges karbantartása a mellékelt mûszaki dokumentáció és próbaüzemeltetési utasítás szerint 2004. augusztus 30-ig."<br>
Ajánlatkérõ a szerzõdés idõtartamát 2004. augusztus 20-ban írta elõ. Az ajánlattételi határidõre írásbeli ajánlatokat kért, amelyben az alkalmasság igazolását az alvállalkozókra vonatkozóan a részvétel arányától függetlenül is kérte. Ajánlatkérõ 2003. június 19-én e körben az ajánlati felhívását módosította, és az ajánlati felhívásában használt "megnevezett" alvállalkozó fogalmát definiálta, mely szerint ezen a kifejezésen a közbeszerzés értékének 10%-át meghaladó mértékben igénybe venni kívánt alvállalkozót érti. A pénzügyi, gazdasági és mûszaki alkalmasság igazolására kért adatokat és tényeket meghatározta. Az igazolási módok között az ajánlati felhívás 11. a) pontjában elõírta a mûszaki erõforrások bemutatását, és megjegyezte, hogy az ajánlattevõnek rendelkeznie kell a feladat ellátásához szükséges munkagépháttérrel. A 11. b) pontban az alkalmatlanság szempontjaként elõírta, hogy alkalmatlan az az ajánlattevõ, akinél a bemutatott mûszaki erõforrások, ill. háttér minden kétséget kizáróan nem alkalmas a szerzõdés tárgyát képezõ feladat ellátására.<br>
A 13. pont szolgált az elbírálás szempontjának meghatározására, amely az összességében legelõnyösebb ajánlat szempontja. Három részszempontot határozott meg az ajánlatkérõ azok súlyszámával együtt: ajánlati ár (5), kötbérvállalás (3), járulékos szolgáltatások (pl. megrendelõi igény esetén a kármentesítéshez kapcsolódó hibás telepítésû vízi létesítmények gyors javításának vállalása stb.) (súlyszám 3). Meghatározta az értékelés módszerét is, amely a legkedvezõbb tartalmi elemhez való arányosítás.<br>
Az eljárás alkalmazását a következõkkel indokolta:<br>
Az Alkaloida Vegyészeti Gyár Rt. - jelenleg a Tiszavasvári Város Önkormányzata tulajdonában lévõ - tiszavasvári hulladéklerakójának kármentesítése a 2401/1997. (XII. 8.) Korm. határozat alapján 1997. óta folyik a Környezetvédelmi és Vízügyi Minisztérium szakmai felügyelete, ill. az ÁPV Rt. finanszírozása mellett. A Tiszántúli Környezetvédelmi Felügyelõség 224/10/1997. számú kármentesítésre kötelezõ határozatának kötelezettje Tiszavasvári Város Önkormányzata.<br>
A hulladéklerakó telep kármentesítési létesítményének alapelve, hogy a talajvíz létesítményen belüli vízszintje legalább 1 méterrel a külsõ talajvízszint alatt legyen, a szennyezés kijutásának megelõzése érdekében. Ez folyamatos üzemeltetést igényel.<br>
A kármentesítési beruházás mûszaki átadás-átvétele 2000. decemberében megtörtént, majd a beruházást kivitelezõ vállalkozó megkezdte a létesítmény - illetékes környezetvédelmi felügyelõség által elõírt - 3 éves próbaüzemeltetését. A próbaüzem lefolytatásának célja a késõbbi üzemeltetés lehetõségeinek megteremtése, a rendszer optimális beállítása, az üzemeltetési paraméterek meghatározása.<br>
A próbaüzemeltetést végzõ vállalkozó azonban 2003. év elsõ negyedévére szerzõdéses kötelezettségeinek hiányosan, majd késõbb egyáltalán nem tett eleget; a munkálatokkal elõzetes egyeztetés és indoklás nélkül felhagyott, és az önkormányzat kapcsolatfelvételre irányuló kísérletei sem vezettek eredményre.<br>
2003. április 25-én sor került a vállalkozó felszámolásának elrendelésére. A beruházás kivitelezésére, illetve a próbaüzemeltetési feladatok elvégzésére kötött vállalkozási szerzõdés elõbbiek miatt felmondásra került.<br>
Az elmaradt, még legalább egy évig folytatandó próbaüzem költségei a közbeszerzési értékhatárt meghaladják, így a kármentesítés - Környezetvédelmi Felügyelõség által elõírt - feladatait elvégzõ, a próbaüzemeltetési feladatot folytató vállalkozó kiválasztására közbeszerzési eljárás keretében kerülhet sor.<br>
A kármentesítési munkálatok folytatása a szennyezés kijutása megelõzésének érdekében a lehetõ leghamarabb indokolt. A rendkívüli sürgõsséget alátámasztja, hogy a Környezetvédelmi Felügyelõség helyszíni bejárás, illetve mérési eredmények alapján a 132/1997. (VII. 24.) Korm. rendelet 11. § (2) bekezdés b) pontja, ill. 12. § b) pontja szerint II. fokozatú vízminõség-védelmi készültséget rendelt el. A készültség a mai napig érvényben van.<br>
Ajánlatkérõ dokumentációt is készített, amelyben meghatározta a részletes feltételeit. Helyszíni bejárásra is lehetõséget biztosított 2003. június 18-án.<br>
Két felhívott ajánlattevõ 2003. június 18-án írásban bejelentette az ajánlatkérõnek, hogy nem kíván az eljárásban részt venni. A 2003. június 25-i határidõre csak a Tiszamelléki Víz-Közmû és Mélyépítési Vállalkozás tett ajánlatot 131 663 594 Ft bruttó ellenszolgáltatással.<br>
Ajánlatkérõ az ajánlatot elfogadta, 2003. július 25-én az eredményhirdetés megtörtént.<br>
Az önkormányzat és a nyertes ajánlattevõ között a szerzõdés aláírásra került. A szerzõdés hatálybalépéséhez azonban az ÁPV Rt. jóváhagyása is szükséges, mely jelenleg folyamatban van.<br>
A Döntõbizottság elnöke 2003. június 30-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított jogalap jogszerûsége egyértelmûen nem állapítható meg, továbbá az ajánlati felhívás több pontja ellentétes a Kbt. rendelkezéseivel. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte az eljárás megszüntetését. A beszerzés tárgya részben vízminõség-védelem, amely a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. § h</a>) pontja szerint mentesül a Kbt. hatálya alól. A vízminõség-védelemhez azonban egyéb munkák is csatlakoznak - próbaüzemeltetés - ezért a közbeszerzési eljárás mellett döntöttek, a legmegfelelõbb eljárásfajtát választva. A rendkívüli sürgõsség abból ered, hogy a korábbi kivitelezõ 2003. elsõ negyedévében elõbb részben, majd teljes egészében felhagyott a szerzõdés teljesítésével, ezért a területen megemelkedett a talajvíz szennyezõdése. A TIKÖFE 2003. április 4-én 12 órától II. fokozatú vízminõség-védelmi készültséget rendelt el. A kialakult veszélyhelyzetben az ajánlatkérõre hárult minden felelõsség. A TIKÖFE felszólítása alapján kötelezettségei teljesítését ismét el kell kezdenie, azaz az üzemeltetést meg kell indítania. Megfelelõ vállalkozót kell keresnie, aki képes a próbaüzemeltetést szakszerûen ellátni. Közös döntés született a teendõkrõl 2003. június 10-én a szakmai felügyeletet ellátó Környezetvédelmi és Vízügyi Minisztériummal, valamint a finanszírozó ÁPV Rt.-vel az eljárásfajta alkalmazásáról. A rendkívüli sürgõsséget az is indokolja, hogy államilag finanszírozott beruházásról van szó, amelynek 3 évre fedezetet biztosító pénzösszege elkülönítve az ÁPV Rt.-nél áll rendelkezésre. A szerzõdéskötés elhúzódása esetén a fedezet felhasználatlan marad, ugyanakkor a feladatok lezárásához nem áll majd rendelkezésre a fedezet. Ez többletköltségekhez, újabb kormánydöntés szükségességéhez vezet, ami az állami költségvetést is indokolatlanul megterhelné. A teljes beruházás 1,8 milliárd Ft értékû, az egy éves költség 100 M Ft-os nagyságrendû. Az ajánlatkérõnek nem volt ráhatása a történtekre, tehát a rendkívüli sürgõsség nem az õ mulasztására vezethetõ vissza.<br>
Az ajánlati felhívás jogszerûségével kapcsolatban hivatkozott arra, hogy a Kbt. szabályait nem látták szükségesnek a felhívásban megismételni, hiszen azok amúgy is kötelezõek. Az alvállalkozók vonatkozásában a felhívásban utaltak arra, hogy "megnevezett" alvállalkozókról van szó, így ez a kifejezés a közbeszerzés értékének 10%-át meghaladó mértékben igénybe venni kívánt alvállalkozóra utalt. Ez egyértelmûen kitûnik az ajánlati felhívás módosításából. Álláspontjuk szerint megfelelõ volt az az elõírás is, hogy kérték a megfelelõ mûszaki erõforrások bemutatását és ennek hiánya alkalmatlanná minõsítési szempont volt, hiszen az ajánlattevõk tudják, hogy milyen feladatra vállalkoznak, így az is ismert elõttük, hogy milyen eszközökkel kell rendelkezniük. Az elbírálási szempontok közül a harmadik részszempont esetében járulékos szolgáltatásokat kívántak értékelni, nevezetesen olyan szolgáltatásokat, amelyek a teljesítés során esetlegesen felmerülhetnek, és ennek megoldására az adott cég képes, illetve azt vállalja. Az eltérõ szolgáltatások megajánlása nem okozott volna gondot az ajánlatok összehasonlításánál, hiszen a megajánlott szolgáltatás pénzbeni értékének meghatározását követõen azok összehasonlíthatóak.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy ezen feltételek jelen közbeszerzési eljárásban megvalósulnak-e.<br>
A rendelkezésre álló iratokból egyértelmûen megállapítható volt, hogy a beszerzés tárgyát képezõ kárelhárítási munkák végzése ajánlatkérõ indokaira tekintettel rendkívül sürgõs. Ajánlatkérõnek a beszerzés tárgyát képezõ munkák végzésére érvényes szerzõdése volt. A szerzõdõ fél a szerzõdésben vállalt kötelezettségeit nem teljesítette, így a szerzõdést azonnali hatállyal fel kellett mondani. Ajánlatkérõ terhére ez a körülmény nem felróható. Így a rendkívüli sürgõs helyzet bekövetkezése elõre nem látható volt. A szerzõdés felmondását követõen ajánlatkérõ a közbeszerzési eljárás megindítása érdekében a szükséges intézkedéseket megtette, így mulasztás nem terheli.<br>
Fentiekbõl következõen megállapítható, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû volt.<br>
A Döntõbizottság ezt követõen vizsgálta, hogy az ajánlati felhívás megfelelt-e a Kbt. elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
Ajánlatkérõ jelen közbeszerzési eljárásban több ajánlattevõ versenyét kívánta biztosítani és ajánlati felhívást is készített, így ennek meg kellett felelni a Kbt. elõírásainak.<br>
A Döntõbizottság megállapította, hogy jogsértõ a mûszaki alkalmasság igazolása körében az az ajánlatkérõi elõírás, mely szerint a szükséges mérték meghatározása nélkül kérte a megfelelõ mûszaki erõforrások bemutatását, valamint a szerzõdés teljesítésére alkalmatlanná minõsítést fûzött ezek hiányához.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint ugyanis az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
Ajánlatkérõ fenti elõírásából egyértelmûen nem derül ki, hogy ajánlatkérõ a szerzõdés teljesítéséhez milyen eszközök meglétét követeli meg, illetõleg milyen eszközök hiányához fûz alkalmatlanná minõsítést. Az az ajánlatkérõi indoklás, mely szerint az ajánlattevõk tisztában vannak azzal, hogy a feladat elvégzéséhez milyen eszközök szükségesek nem elfogadható, hiszen ajánlatkérõnek kell rendelkeznie arról, hogy az adott beszerzés megvalósításához milyen eszközök meglétét igényli, illetõleg milyen eszközök hiányához fûzi az alkalmatlanná minõsítést, illetve milyen eszközök hiánya esetén ítéli a szerzõdést teljesíthetetlennek.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3)-(4) bekezdése szerint:<br>
(3) Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
(4) A 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
Az ajánlatok elbírálása szempontját ugyan tartalmazza a felhívás, ugyanígy a részszempontokat, súlyszámokat, módszert, azonban a harmadik részszempont értékelése alszempontokon keresztül történik, de azokat és azok súlyszámát nem határozta meg az ajánlatkérõ. Ajánlatkérõ a tárgyaláson e tekintetben tett nyilatkozata alapján megállapítható volt, hogy ajánlatkérõ e körben nem is a szerzõdés teljesítése körébe esõ szempontokat kívánta értékelni, hanem azon túlmenõ szempontokat kívánt figyelembe venni. Továbbá a részszempont keretén belül példálódzó felsorolást tett, különféle szolgáltatások megajánlását kérte, amely a fenti szabályok szerint nem elfogadható, hiszen nem gazdaságilag értékelhetõ mennyiségi és minõségi tényezõkön alapult. Az elõírásból kitûnõen ajánlatkérõ több szempontot is az értékelés körébe kívánt vonni. Amennyiben pedig ajánlatkérõ egy részszemponton belül több további szempontot is kíván értékelni, úgy ezek alszempontoknak minõsülnek, ezeket az alszempontokat pedig köteles elõre meghatározni, mert ez biztosítja az ajánlat tartalmi elemeinek jogszerû, megalapozott, ellenõrizhetõ értékelését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította, és az f) pont kötelezõ rendelkezése alapján döntött a bírság kiszabásáról.<br>
A Döntõbizottság annak ellenére, hogy a szerzõdés hatálybalépése nem történt meg, a jogsértõ ajánlatkérõi döntések megsemmisítését mellõzte arra tekintettel, hogy a megállapított jogsértések az eljárást lezáró döntésre érdemi kihatással nem voltak.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján 2003. december 31-ig a bírság minimális mértéke 1 000 000 Ft, természetes személlyel szemben pedig 100 000 Ft.<br>
A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy az ajánlatkérõ által választott jogalap nem minõsült jogsértõnek, egyedül az ajánlati felhívás egyes részei körében történt jogsértés megállapításra.<br>
A Döntõbizottság személlyel szemben bírságot nem alkalmazott, ugyanis a becsatolt felelõsségi rend alapján az eljárásfajta választásáért felelõs személy egyértelmûen megállapítható volt, azonban az ajánlati felhívás tartalmának meghatározásáért a felelõsségi rend alapján felelõs személyt egyértelmûen nem lehetett megállapítani, e tárgyban egyértelmû nyilatkozat adása az eljárás során nem történt.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 30.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>