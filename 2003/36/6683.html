<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6683)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.299/11/2003.<br>
<br>
Tárgy: a Strabag Rt. jogorvoslati kérelme Budapest XVIII. Kerület, Pestszentlõrinc-Pestszentimre Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37. a továbbiakban: kérelmezõ) jogorvoslati kérelmét, melyet Budapest XVIII. Kerület, Pestszentlõrinc-Pestszentimre Önkormányzata (1184 Budapest, Üllõi út 400., a továbbiakban: ajánlatkérõ) "2003. évi szennyvízcsatorna-hálózat építési munkái II. ütem" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:<br>
Az ajánlatkérõ 2003. március 19-én, a Közbeszerzési Értesítõ 12. számában részvételi felhívást tett közzé nyílt elõminõsítéses eljárás megindítására 10 egymással össze nem függõ gyûjtõcsatornára csatlakozó szennyvízcsatorna-hálózat kivitelezésére.<br>
A felhívás 3. c) és d) pontja szerint részajánlat megtételére lehetõséget biztosított. Elõírta, hogy a 10 db dokumentációcsomagra külön-külön egyösszegû árajánlatot kell tenni.<br>
Az ajánlati biztosíték összegét úgy határozta meg, hogy "Vállalkozási ajánlattétel esetén az ajánlati biztosíték összege 500 000 Ft. A nyertes ajánlattevõ részére az ajánlati biztosítékot ajánlatkérõ teljesítési biztosíték részeként a végszámla kifizetéséig visszatartja a felmerült kötbér- és kárigények fedezetéül, a vállalkozási szerzõdésben foglaltak szerint."<br>
A részvételi jelentkezési határidõig, 2003. április 14-ig 22 részvételi jelentkezés érkezett, melyeket ajánlatkérõ elbírált és megállapította, hogy a BETONÚT Rt., a DEPONÁTOR Kft., a KÖT-ZUZ Kft., a PULZUS Rt., a PENTA Ált. Építõipari Kft., a Pest Megyei Víz- és Csatorna Építõipari Kft., a RELID BAU Kft., a ROK-LA Építõipari és Szolgáltató Kft., a SADE Magyarország Kft., a STRABAG Kft., a TÁPIÓMENTI Kft., az ÉKISZ Kft., a Dél-pesti T&T Kft., az ÁTMÉRÕ Kft., a Hoffmann Rt., a Vakond Kft., a Diamit Rt., az Alterra Kft., a Közmûszolg Kft., a Czetõ Kft. és az FCSM Mélyépítõ Kft. részvételi jelentkezése alapján alkalmas a szerzõdés teljesítésére. A BREHO Kft. jelentkezése hiányos volt, ezért jelentkezése érvénytelen.<br>
Ajánlatkérõ az alkalmasnak minõsített részvételre jelentkezõk részére 2003. május 5-én az ajánlati felhívást megküldte.<br>
Az ajánlati felhívás alapján ajánlatkérõ az összességében legelõnyösebb ajánlat kiválasztásával kívánta az ajánlatokat elbírálni és az alábbi részszempontokat, súlyszámokat és értékelési módszert állapította meg:<br>
részszempontok	súlyszámok<br>
- ajánlott ár (bruttó)	5<br>
- vállalt többletgarancia (hónap)	3<br>
- helyi foglalkoztatáspolitika [<a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés a) pont]	0,5<br>
- szerzõdéskötési biztosítékok:<br>
- vállalt napi késedelmi kötbér mértéke (Ft/ nap)	3<br>
- meghiúsulási kötbér mértéke (vállalkozási összeg %-a)	3<br>
- jóteljesítési garancia (vállalkozási összeg %-a)	3<br>
Az adható minimális pontszám 10, a maximális pontszám 100.<br>
Az adott részszempont szerinti legkedvezõbb ajánlat tartalmi eleve maximális pontot, a legkedvezõtlenebb ajánlat tartalmi eleme minimális pontot, a többi érvényes ajánlat az egyenes arányosság módszerével számított pontszámot kap, ajánlata tartalmától függõen.<br>
A súlyszám és az értékelési pont szorzata adja a részszempontok pontszámát.<br>
A Vakond Kft. 2003. június 5-én a kérdést intézett ajánlatkérõhöz az ajánlati biztosíték vonatkozásában, mely kérdésre ajánlatkérõ arról tájékoztatta az ajánlattevõket, hogy a benyújtott részajánlatok számától függetlenül csak egyszer 500 000 Ft befizetését kell igazolniuk.<br>
Kérelmezõ 2003. június 5-én kérdést intézett ajánlatkérõhöz az ajánlati biztosíték, a meghiúsulási kötbér vonatkozásában, valamint megkérdezte, hogy maximálva vannak-e a vállalások. Ajánlatkérõ tájékoztatta, hogy az ajánlati felhívásban nem határozták meg a vállalások maximális értékét, így az elbírálásnál sincs maximum.<br>
Az ajánlattételi határidõig, 2003. június 17-ig a felhívott ajánlattevõk mindegyike benyújtotta ajánlatát. Az ajánlattevõk teljes körû ajánlatot tettek, azaz valamennyi részteljesítésre ajánlatot tettek.<br>
Kérelmezõ még a bontási eljárást megelõzõen, 2003. június 16-án jogorvoslati kérelmet nyújtott be, amelyben kérte, hogy a Döntõbizottság ajánlatkérõvel szemben - a 0809/2003 számú részvételi felhívással meghirdetett nyílt közbeszerzési eljárás ellen - egyidejûleg benyújtott jogorvoslati kérelmében foglaltak alapján az ott felhozott indokaira tekintettel állapítsa meg a jogsértés megtörténtét, és ajánlatkérõt hívja fel a törvény szabályainak megfelelõ eljárásra, valamint ideiglenes intézkedésként a közbeszerzési eljárást függessze fel.<br>
Elõadta, hogy a 0809/2003 számú részvételi felhívás alapján indult eljárásban tapasztalta, hogy ajánlatkérõ - az álláspontja szerinti - jogsértõ vállalásokat elfogadta és ennek alapján az ajánlatokat érdemben el is bírálta. Ennek alapján feltehetõ, hogy ajánlatkérõ ezen eljárásban is hasonló módon jár majd el.<br>
A tárgyaláson nyilatkozott, hogy jogorvoslati kérelmét úgy egészíti ki, hogy kéri az ajánlati felhívás jogsértõ voltának a megállapítását. A jogsértõ esemény bekövetkezése vonatkozásában hivatkozott a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (8) bekezdésére, mely szerint a Kbt. 79. § (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A Döntõbizottság a D.299/6/2003. sz. határozatában a közbeszerzési eljárás felfüggesztésérõl határozott.<br>
Ajánlatkérõ a tárgyaláson kérte a jogorvoslati kérelem megalapozatlanság jogcímen történõ elutasítását. Hivatkozott arra, hogy az ajánlati felhívás elõírásai tekintetében kérelmezõ jogorvoslati kérelmet már nem terjeszthet elõ, mert az elkésett.<br>
Az Alterra Kft. a jogorvoslati kérelemben foglaltakkal egyetértett.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
Kérelmezõ jogorvoslati kérelmét elsõdlegesen arra alapította, hogy ajánlatkérõ hasonló tárgyban indított más közbeszerzési eljárásban a lehetetlen vállalásokat tartalmazó ajánlatokat befogadta és azokat érdemben elbírálta, álláspontja szerint ebbõl feltételezhetõ, hogy ezen eljárásban is hasonlóképpen fog eljárni. Ajánlatkérõ korábban indított közbeszerzési eljárása ellen a Döntõbizottság elõtt D.298/2003. sz. alatt jogorvoslati eljárás van folyamatban.<br>
Kérelmezõ ezt a jogorvoslati kérelmét 2003. június 16-án még az ajánlatok bontását megelõzõ napon nyújtotta be.<br>
Jelen eljárásban ajánlatkérõ az ajánlatokat az ajánlattételi határidõben, 2003. június 17-én felbontotta, azonban elbírálása tárgyában még nem intézkedett, érdemi döntést nem hozott. Ennek alapján nincs olyan jogsértõ magatartás, amely miatt ajánlatkérõ az ügy jelenlegi állásában elmarasztalható lenne. Jogorvoslati kérelmet arra alapozni nem lehet, hogy ajánlatkérõ egy másik közbeszerzési eljárásban az ajánlatok elbírálása során hogyan járt el, abban milyen döntést hozott. A kérelmezõ konkrét jogsértést megjelölni nem tudott, csak arra hivatkozott, hogy jelen eljárásban is "feltehetõen hasonló módon" jár majd el ajánlatkérõ, figyelemmel a korábbi eljárásban tanúsított magatartására. A jogorvoslati kérelem idõ elõtti, így érdemi elbírálásának akadálya van.<br>
Kérelmezõ hivatkozott továbbá arra, hogy álláspontja szerint az ajánlati felhívás tartalma is jogsértõ volt tekintettel arra, hogy ajánlatkérõ az elbírálási részszempontonként megjelölt többlet-garancia, kötbér- és jóteljesítési garancia vonatkozásában nem határozta meg azt a maximális értéket, amely felett - az értékelés körében - tett vállalásokat már nem veszi figyelembe.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni<br>
a) jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát;<br>
b) az elõírt határidõnél késõbb közzétett hirdetmény esetén a hirdetmény megjelenését;<br>
c) közbeszerzési eljárás mellõzésével történõ beszerzés esetén a szerzõdés megkötését.<br>
Kérelmezõ az ajánlati felhívást 2003. május 9-én vette kézhez, ekkor az ajánlati felhívás tartalmát megismerte. Azonban ezt követõen jogorvoslati kérelmet - a tudomásszerzést követõ 15 napon belül - a Döntõbizottsághoz nem terjesztett elõ, hanem helyette az ajánlatkérõtõl kért felvilágosítást 2003. június 5-én. Az ajánlati felhívás és a dokumentáció tartalmából egyebekben egyértelmûen kitûnt, hogy ajánlatkérõ a vállalások tekintetében maximumértékeket nem határozott meg, így a feltett kérdésre sem születhetett ettõl eltérõ válasz. A jogorvoslati kérelem ezen eleme elkésett.<br>
A Döntõbizottság azonban azt is megállapította, hogy a jogorvoslati kérelem megalapozatlan is.<br>
A Kbt. rendelkezései kógensek, elõírásaitól csak annyiban lehet eltekinteni, amennyiben azt a törvény kifejezetten megengedi. A Kbt. 33. § (1) bekezdése rendelkezik az ajánlati felhívás tartalmáról oly módon, hogy annak alapján az ajánlattevõk egyenlõ eséllyel, megfelelõ ajánlatot tehessenek. A Kbt. 34. és 35. §-a rendelkezik az ajánlatok elbírálásánál figyelembe veendõ és irányadó szabályokról. A Kbt. kifejezett rendelkezésének hiányában nem jogsértõ az az ajánlatkérõi magatartás, amely az elbírálási részszempontok tartalmi elemeinek meghatározásánál mellõzi azon maximumértékek közlését, melyek feletti vállalást az értékelésnél figyelmen kívül kíván hagyni.<br>
A Döntõbizottság azonban megjegyzi, hogy az ajánlatkérõnek az ajánlatok elbírálása körében kötelessége az ajánlattevõk által vállalt szerzõdési feltételeket a teljesíthetõség szempontjából - figyelemmel a Kbt. alapelvi rendelkezéseire is - megvizsgálni. Amennyiben az elbírálás során ajánlatkérõ észleli, hogy az ajánlattevõk ajánlataik megtételekor olyan vállalásokat tesznek, amelynek teljesíthetõsége megkérdõjelezhetõ, úgy a Kbt. 60. § (1) bekezdés f) pontja alapján járhat el.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította és a h) pontján rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 26.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>