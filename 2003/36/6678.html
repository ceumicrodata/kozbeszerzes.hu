<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6678)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.315/12/2003.<br>
<br>
Tárgy: a DÉLÉPÍTÕ Rt. jogorvoslati kérelme a HM Beruházási és Ingatlanfejlesztési Iroda közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DÉLÉPÍTÕ Építõ és Szerelõ Rt. (6721 Szeged, Bocskai út 10-12., képviseli: dr. Gyõry András ügyvéd, 6720 Szeged, Széchenyi tér 5., a továbbiakban: kérelmezõ) jogorvoslati kérelmének, melyet a HM Beruházási és Ingatlanfejlesztési Iroda (1055 Budapest, Balaton u. 7-11., nevében eljár: MK Mérnökiroda Kft., 1032 Budapest, Zápor u. 78., továbbiakban: ajánlatkérõ) "hat épületbõl álló épületenként 6-6 lakást tartalmazó kis lakótelep épületeinek és közmû-, útcsatlakozásainak építése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, ezért ajánlatkérõnek az eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. december 4-i 49. számában részvételi felhívást tett közzé elõminõsítési eljárás megindítására a rendelkezõ részben megjelölt tárgyban 9689/2002 szám alatt.<br>
Ajánlatkérõ az alkalmasnak minõsített részvételre jelentkezõk részére 2003. február 19-én ajánlati felhívást küldött.<br>
A felhívás 6. pontjában ajánlatkérõ megjelölte, hogy az ajánlatok értékelése az összességében legkedvezõbb ajánlat szempontja alapján történik, egyéb elõírást erre vonatkozóan itt nem tett.<br>
Ajánlatkérõ dokumentációt biztosított ajánlattevõknek, amely az ajánlattétellel kapcsolatos elõírásokat és a kiviteli tervdokumentációt tartalmazta. Az ajánlattétellel kapcsolatos elõírásokat a felhívással együtt megküldte ajánlattevõknek, a kiviteli tervdokumentációt ajánlattevõk a dokumentációban meghatározott módon megvásárolhatták.<br>
Az ajánlattétellel kapcsolatos elõírások 1.4. pontja szerint ajánlattevõk írásban tehettek fel kérdéseket, 1.5. pont szerint ajánlatkérõ helyszíni szemlét tart.<br>
A 3.1. pontban ajánlatkérõ tervezett kezdésként 2003. július hónapot, tervezett befejezésként 2005. március havi idõpontot jelölt meg.<br>
A 3.3. pontban meghatározta a pénzügyi ütemezést, mely szerint:<br>
- 2003. évben 106 M Ft,<br>
- 2004. évben 459,541 M Ft,<br>
- 2005. évre kérte tervezni a fennmaradó összeget.<br>
A 3.6. végszámla pontban elõírta, hogy a végszámla összege minimálisan az ajánlati összeg 20%-a kell legyen, amely benyújtásának feltétele:<br>
- az eredményes (hiánymentes) mûszaki átadás-átvétel,<br>
- valamint az egyéves szavatossági felülvizsgálatra a nettó szerzõdéses összeg megajánlott összegének (minimum 5%) megfelelõ bankgarancia, amely a mûszaki átadás-átvétel lezárását követõ minimum 16 hónapra szól.<br>
A 4.4. pontban ajánlatkérõ közölte, hogy az ajánlattevõ ajánlatában, a törvényben elõírtaktól eltérõ, magasabb szavatossági feltételeket is vállalhat.<br>
A 4.5. pontban ajánlatkérõ a kötbérrõl rendelkezett, mely szerint:<br>
- a véghatáridõ késedelme esetén minimum 500 000 Ft/nap,<br>
- a szerkezetépítés befejezési idejének késedelme esetén minimálisan 100 000 Ft/nap kötbért köt ki.<br>
A dokumentáció 9.3.1. pontjában meghatározta, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat és súlyszámokat:<br>
részszempontok	súlyszámok<br>
<br>
1. ajánlati ár	5<br>
<br>
2. vállalt szavatossági idõtartam a jogszabályi kötelezettségen (3 év) felül (max. további 2 év)	1<br>
<br>
3. teljesítési határidõ	1<br>
<br>
4. az egy éves szavatossági felülvizsgálatra adott bankgarancia mértéke - a nettó ajánlati ár %-ában (min. 5%) és Ft-ban kifejezve	3<br>
<br>
5. vállalt véghatáridõre vonatkozó napi kötbér mértéke (max. 2 000 000 Ft)	2<br>
A 4. értékelési szemponthoz ajánlatkérõ lábjegyzetben megjelölte, hogy az értékelésnél a megajánlott %-os érték alapján kiszámított nettó Ft-összegek kerülnek összehasonlításra.<br>
Az 5. értékelési szemponthoz ajánlatkérõ lábjegyzetben kikötötte, hogy a napi 2 M Ft feletti részösszeget ajánlatkérõ nem veszi figyelembe, azaz azt 2 M Ft-nak értékeli.<br>
Az adható pontszámokat 1-10 határozta meg ajánlatkérõ.<br>
Az értékelés szempontjaként megadta, hogy a legkedvezõbb ajánlat 10 pontot kap, a legkedvezõtlenebb 1-et. A közte lévõ ajánlatok a min. és max. érték között a sorrend szerinti lineáris megosztás alapján történik (az egyes pontszámok között a különbség állandó).<br>
A dokumentáció tartalmazta még az ajánlat kitöltendõ mellékleteit, valamint a szerzõdéstervezetet.<br>
Helyszíni konzultációra 2003. március 20-án került sor, kérdéseket írásban lehetett feltenni, az azokra adott válaszokat ajánlatkérõ írásban megválaszolta. A feltett kérdések között az Egyéb, az ajánlati dokumentációval, helyszínbemutatással összefüggõ kérdések között a 9. kérdés vonatkozott a 4. értékelési részszempont értelmezésére, amelyre adott válaszában ajánlatkérõ megismételte, hogy az ajánlati ár %-os értékeinek a forintosított összegei kerülnek összehasonlításra a dokumentáció 9.3.1. *-os megjegyzésének megfelelõen. Ebben ajánlatkérõ közli, hogy a részszempont értékelésénél a megajánlott %-os érték alapján kiszámított nettó Ft-összegek kerülnek összehasonlításra.<br>
Ajánlattételi határidõre, 2003. április 15-re kilenc ajánlat érkezett. Ajánlatot tett a BAYER-CENTER Kft., a KÉSZ Kft., a DÉLÉPÍTÕ Rt., az ALBA-REGIA Holding Rt., az ÉPÍTÉSZMESTER Rt., a BAUCONT Rt., a TOMA-BAU Rt., a MODINVEST Kft., a POLYDOM Rt., valamint a kérelmezõ.<br>
Eredményhirdetésre halasztott idõpontban 2003. június 16-án került sor, ezen a kérelmezõ nem vett részt.<br>
Ajánlatkérõ elkészítette az összegzés címû iratot, melyet minden ajánlattevõnek megküldött. Ennek alapján az eljárás nyertese a KÉSZ Kft. lett 106,5 ponttal, második legkedvezõbb ajánlatot a kérelmezõ tette 102 ponttal.<br>
Kérelmezõ 2003. június 23-án nyújtott be jogorvoslati kérelmet, melyben az eljárást lezáró döntést sérelmezte.<br>
Álláspontja szerint ajánlatkérõ a teljesítési határidõ részszempont értékelésénél a dokumentációban meghatározottaktól eltérõen a teljesítési idõtartamot értékelte, és ezen túl a számításában is hibát vétett.<br>
Az egyéves szavatossági felülvizsgálatra adott bankgarancia részszempont értékelése esetén a dokumentációban meghatározott nettó forintértékek helyett a %-os értéket vette figyelembe.<br>
A vállalt véghatáridõre vonatkozó napi kötbér mértéke részszempont értékelésénél nem vette figyelembe a kötbér fizetésének maximális idõtartamát, miközben az ajánlat felolvasólapján erre nyilatkozatot kért. A 2003. július 8-án megtartott tárgyaláson elismerte, hogy ennél a részszempontnál az általuk sérelmezettek a dokumentációban nem találhatók meg, a kötbér fizetésére vállalt idõtartam figyelembevételének szükségességét vélelmezték.<br>
Erre tekintettel kéri az eljárást lezáró döntés megsemmisítését, jogsértés megállapítását, ideiglenes intézkedésként a szerzõdéskötés megtiltását.<br>
Ajánlatkérõ észrevételében elõadta, hogy a teljesítési határidõ részszempont értékelésénél tévedésbõl a KÉSZ Kft. ajánlatát 2004. szeptember 26. nappal vették figyelembe, így az értékelésnél a MODINVEST Rt.-vel közösen 4. helyezést ért el, mely szerint súlyozott pontszáma: 3,250. A helyes számítás szerint 2004. november 26-i befejezési határidõ esetén a KÉSZ Kft. a teljesítési határidõ részszempont értékelésénél 5. helyezett, mely szerint súlyozott pontszáma helyesen: 2,8.<br>
Elõadta, hogy a dokumentációban az egyéves szavatossági felülvizsgálatra adott bankgarancia részszempont értékeléséhez adott lábjegyzet valóban félreérthetõ, de ezt határidõben senki nem kifogásolta, ezért ez a kérelmi elem elkésett. Álláspontja szerint, ha a kiírás és az azt magyarázó lábjegyzet között eltérés van, akkor a kiírás a döntõ szempont, és az értékelést ennek megfelelõen végezte. Elismerte, hogy a KÉSZ Kft. az egy éves szavatossági felülvizsgálatra adott bankgaranciát a nettó ajánlati ár 14%-ában 61 592 674 Ft-ban határozta meg, míg a Kérelmezõ a nettó ajánlati ár 20%-ában forintban kifejezve 90 486 500 Ft-ban jelölte meg. Ezen értékelési szempontok vonatkozásában a Kérelmezõ lett az elsõ és a KÉSZ Kft. a MODINVEST Rt.-vel azonos százalékú megajánlására figyelemmel a második helyezett. Az elsõ helyezett pontszáma 10 (súlyozott pontszáma: 30), a második helyezett pontszáma pedig 7,750 (súlyozott pontszáma: 23,250).<br>
A kérelmezõ szerinti módszerrel történõ számolás esetén ennél a részszempontnál az alábbi eredmény alakulna ki:<br>
KÉSZ Kft.<br>
- vállalt összeg: 61 592 674 Ft<br>
- 3. helyezett<br>
- pontszáma: 6,4<br>
- súlyozott pontja: 19,2<br>
DÉLÉPÍTÕ Rt.<br>
- vállalt összeg: 90 486 500 Ft<br>
- 1. helyezett<br>
- pontszáma: 10<br>
- súlyozott pontja: 10<br>
Ezzel 23,250 pontról a KÉSZ Kft. pontja 19,200 pontra csökkenne, így a KÉSZ Kft. összesen 102 ponttal rendelkezne, teljesen azonos mértékben a Kérelmezõ pontszámával.<br>
Álláspontja szerint ebben az esetben sem változna az eljárás nyertese, ugyanis a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdése értelmében több ajánlat azonos összpontszáma esetén az eljárás nyertese az alacsonyabb ellenértéket tartalmazó ajánlat, jelen esetben a KÉSZ Kft. ajánlata.<br>
A vállalt véghatáridõre vonatkozó napi kötbér mértéke részszempont esetén a napi kötbér fizetésének maximális idõtartama, vagy összes mértéke nem volt értékelési szempont. Ajánlatkérõ a napi kötbér mértékét határozta meg bírálati szempontként és nem írta ki, hogy értékelni kívánja a kötbér összegének maximális értékét, ezért ez a kérelmi elem megalapozatlan.<br>
A fentiek alapján kéri az ajánlatkérõi döntés hatályban tartását, az ideiglenes intézkedés felfüggesztését, valamint a bírság kiszabásának mellõzését.<br>
Egyéb érdekeltek közül a KÉSZ Kft. tett észrevételt, mely szerint ajánlatkérõ értékelése megfelelt az elõre megadott szempontoknak és a kiírásnak, ezért a kérelem alaptalan. Kéri a jogorvoslati kérelem elutasítását.<br>
A Döntõbizottság 2003. június 23-án ideiglenes intézkedésként a szerzõdéskötést megtiltotta.<br>
A Döntõbizottság a rendelkezésére álló iratok és nyilatkozatok alapján a jogorvoslati kérelemnek részben helyt ad az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Döntõbizottság a jogorvoslati kérelem alapján a 3., 4. és 5. részszempont vizsgálatát végezte el.<br>
A 3. részszemponttal, a teljesítési határidõvel kapcsolatban az ajánlatkérõ észrevételében elismerte, hogy értékelésénél tévedett, a helyes értékelés szerint a KÉSZ Kft. ennél a részszempontnál az 5. helyezett lett, és ebbõl következõen 2,8 pontot ért el.<br>
A 4. részszempontnál az éves szavatossági felülvizsgálatra adott bankgarancia mértékénél kérelmezõ sérelmezte, hogy, a dokumentációban meghatározott nettó forintértékek helyett ajánlatkérõ a %-os értékeket vette figyelembe. Ajánlatkérõ észrevételében erre vonatkozóan elõadta, hogy a dokumentációban az értékeléshez adott lábjegyzet valóban félreérthetõ, viszont ezt a jogvesztõ határidõn belül senki nem kifogásolta.<br>
A Döntõbizottság álláspontja szerint - figyelembe véve azt, hogy a jogvesztõ határidõn belül nem sérelmezte senki a felhívás, illetve a dokumentáció ezen részét - ajánlatkérõnek a felhívása, illetve dokumentációja szerint kellett az értékelést elvégeznie. Ajánlatkérõ az egy éves szavatossági idõ felülvizsgálatra adott bankgarancia mértékét a nettó ajánlati ár %-ában és forintban kifejezve kérte megadni. A 9.3.1. *-os megjegyzés szerint a megajánlott %-os érték alapján kiszámított nettó összegek kerülnek összehasonlításra.<br>
Ajánlatkérõ ennél a részszempontnál az alábbiak szerint értékelt:<br>
BAYER CENTER:<br>
- aj. ár: 542 615 501	8,2% = 44 494 471   helyezés: 4.<br>
KÉSZ Kft.:<br>
- aj. ár: 439 947 669	14% = 61 592 674   helyezés: 2.<br>
BAUCONT Rt.:<br>
- aj. ár: 449 998 114	10% = 44 999 811   helyezés: 3.<br>
DÉLÉPÍTÕ Rt.:<br>
- aj. ár: 452 432 800	20% = 90 486 560   helyezés: 1.<br>
MODINVEST Rt.:<br>
- aj. ár: 499 857 105	14% = 69 979 994   helyezés: 2.<br>
TOMA-BAU Rt.:<br>
- aj. ár: 501 386 598	5% = 25 069 329   helyezés: 5.<br>
A pontszámok kiosztása az összegzés szerinti módszerrel az<br>
<br>
1. helyezett 10 pont, az<br>
<br>
5. helyezett 1 pont<br>
A köztük lévõ különbség: (10-1) : 4 = 2,25<br>
<br>
4. helyezett 1,0  + 2,25 = 3,25<br>
<br>
3. helyezett 3,25 + 2,25 = 5,50<br>
<br>
2. helyezett 5,50 + 2,25 = 7,75<br>
A súlyszámmal történõ szorzás után az alábbi pontszámokat kapták az ajánlattevõk:<br>
BAYER CENTER:	9,75<br>
KÉSZ Kft.:	23,25<br>
BAUCONT Rt.:	16,50<br>
DÉLÉPÍTÕ Rt.:	30,00<br>
MODINVEST Rt.:	23,25<br>
TOMA-BAU Rt.:	3,0<br>
A Döntõbizottság álláspontja szerint az ajánlati felhívás és a dokumentáció alapján a %-os érték alapján kiszámított nettó forint összegeket kell összehasonlítani. Ez alapján az alábbi sorrend alakul ki:<br>
BAYER CENTER:<br>
8,2% = 44 494 471	helyezés: 5.  pontszám: 2,8 × 3 =  8,4<br>
KÉSZ Kft.:<br>
14% = 61 592 674	helyezés: 3.  pontszám: 6,4 × 3 = 19,2<br>
BAUCONT Rt.:<br>
10% = 44 999 811	helyezés: 4.  pontszám: 4,6 × 3 = 13,8<br>
DÉLÉPÍTÕ Rt.:<br>
20% = 90 486 560	helyezés: 1.  pontszám:  10 × 3 = 30,0<br>
MODINVEST Rt.:<br>
14% = 69.979.994	helyezés: 2.  pontszám: 8,2 × 3 = 24,6<br>
TOMA-BAU Rt.:<br>
5% = 25.069.329	helyezés: 6.  pontszám: 1,0 × 3 =  3,0<br>
A pontszámok megváltozása arra vezethetõ vissza, hogy ajánlatkérõ értékelésekor csak az ajánlattevõk által megjelölt %-okat vette figyelembe a helyezések megállapításakor. Így alakulhatott ki, hogy két ajánlattevõ is második helyezést ért el a 14%-os ajánlatával, holott a MODINVEST Rt. 69 979 994 Ft, a KÉSZ Kft. 61 592 674 Ft bankgaranciát biztosítana ugyanannyi  %-nyi ajánlatával.<br>
Az értékelendõ ajánlati tartalmi elem helyes megválasztása alapján a KÉSZ Kft. 23,250 pont helyett 19,200 pontot kaphat.<br>
A fentiekre tekintettel a Döntõbizottság megállapítja, hogy ajánlatkérõ a 3. és 4. részszempontnál megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Az 5. részszempontnál ajánlatkérõ a véghatáridõre vállalt kötbér napi mértékét kívánta értékelni, ezt határozta meg a felhívásban és a dokumentációban. Az értékelést ennek megfelelõen végezte el. Kérelmezõ a tárgyaláson elismerte, hogy az általa vélt sérelem a dokumentációban nem található meg.<br>
Erre tekintettel már nincs jogvita e részt illetõen a felek között.<br>
A 3. és 4. részszempont esetén korrigált számítás szerint a pontozás az alábbiak szerint alakul:<br>
	1.    2.    3.    4.   5. Összesen<br>
BAYER CENTER:	5,0  10,0   6,4   8,4  20,0   49,8<br>
KÉSZ Kft.:	50,0  10,0   2,8  19,2  20,0  102,0<br>
BAUCONT Rt.:	41,0   1,0   8,2  13,8  20,0   84,0<br>
DÉLÉPÍTÕ Rt.:	32,0  10,0  10,0  30,0  20,0  102,0<br>
MODINVEST Rt.:	23,0  10,0   4,6  24,6  20,0   82,2<br>
TOMA-BAU Rt.:	14,0   1,0   1,0   3,0   2,0   21,0<br>
Fentiek alapján nyertes és kérelmezõ ajánlata egyformán 102 pontot ért el.<br>
Az ajánlatkérõ a kialakult pontszámra tekintettel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) és (7) bekezdésének alkalmazásával állapíthatja meg az eljárás végeredményét.<br>
A Döntõbizottság köteles a megállapított jogsértés esetén bírságot alkalmazni. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(1) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatároznia közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban egyszemélyi felelõs megállapítására nem került sor.<br>
A bírság mértékének megállapításakor a Döntõbizottság az eset összes körülményét figyelembe véve a megállapított jogsértésekkel arányban állónak látta a rendelkezõ részben megállapított minimális összegû bírságot.<br>
A mérlegelés során a Döntõbizottság figyelemmel volt arra is, hogy az eljárást lezáró döntés megsemmisítésével megnyílt a lehetõség arra, hogy ajánlatkérõ a jogsértéseket reparálja.<br>
A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot ajánlatkérõvel szemben a rendelkezõ részben meghatározottak szerint.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) pontja alapján megállapította a rendelkezõ részben megjelölt jogsértést, ezért a c) pontja alapján megsemmisítette ajánlatkérõ eljárást lezáró döntését, az f) pont alapján bírságot szabott ki és a h) pont alapján kötelezte a jogsértõt az eljárási díj viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 23.<br>
<br>
Dr. Szaller Ottó s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>