<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6727)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.329/8/2003.<br>
<br>
Tárgy: a Sammutin Oy jogorvoslati kérelme a BM Országos Katasztrófavédelmi Fõigazgatóság közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sammutin Oy (Saunatie 4., 40900 Säynätsalo, Finnország, képviseli: dr. Back András ügyvéd, 1094 Budapest, Tompa u. 10. I/3., a továbbiakban: kérelmezõ) jogorvoslati kérelmét, melyet a BM Országos Katasztrófavédelmi Fõigazgatóság (1141 Budapest, Mogyoródi út 41., nevében eljár: BM Beszerzési és Kereskedelmi Rt., 1124 Budapest, Németvölgyi út 41., a továbbiakban: ajánlatkérõ) "5 db félnehéz kategóriájú gépjármûfecskendõ és hozzá tartozó málhafelszerelések, valamint kapcsolódó szolgáltatások teljesítése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. március 12-én a Közbeszerzési Értesítõ 11. számában ajánlati felhívást tett közzé nyílt eljárás megindítására a rendelkezõ részben megjelölt tárgyban 1784/2003 szám alatt.<br>
Ajánlatkérõ ajánlati felhívás 16. Egyéb információk 16.1. pontjában megjelölte, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)-(6) bekezdéseiben foglaltak szerint lehetõséget biztosít a Kbt. 44. és 46. §-ai szerinti hiánypótlásra, igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Részajánlatot nem, többváltozatú ajánlatot maximum 3 egymástól mûszakilag eltérõ, de a követelményeknek megfelelõ változatban lehetett tenni.<br>
Ajánlatkérõ dokumentációt is készített.<br>
A dokumentáció II. Útmutató c. fejezetének 4.5. pont 3. francia bekezdésében ajánlatkérõ elõírta, hogy a felépítmény és málhafelszerelés esetében (tûzvédelmi eszközök) a felsorolt szervizeknek BM OKF-engedéllyel kell rendelkezniük.<br>
A dokumentáció II. Fejezet 5. pontja az ajánlati árakra elõírta, hogy a mellékletek közül külföldi ajánlattevõk esetén a 6/C jelû ártáblázatmintát kell a meghatározottak szerint kitölteni. A táblázat 3. oszlopában meg kellett adni az egyes eszközök származási helyét is.<br>
A III. fejezet Mûszaki leírás 1. pont második bekezdésében elõírta ajánlatkérõ, hogy a jármû feleljen meg a közúti jármûvek forgalomba helyezésének és forgalomban tartásának mûszaki feltételeirõl szóló 6/1990. (IV. 12.) KöHÉM rendeletben meghatározott - a szállítás tervezett idõpontjában hatályos - követelményeknek.<br>
Az ajánlatok 2003. május 5-én tartott bontására az Iveco Magirus Brandschutztechnik GmbH, a Rosenbauer International AG háromváltozatú és kérelmezõ kétváltozatú ajánlatot nyújtott be.<br>
Az ajánlatkérõ mindhárom ajánlattevõ ajánlatában pótolható hiányosságokat állapított meg. A 2003. május 14-i leveleiben az ajánlattevõket a hiányok megjelölésével, azok pótlására - 2003. május 23. 12.00 órai határidõvel - felszólította, majd a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés alapján további felvilágosítást kért.<br>
Kérelmezõtõl a felépítményre és a speciális tûzoltó és mûszaki mentõtechnikára vonatkozóan ajánlatkérõ kérte, hogy egyértelmûsítse az ajánlata 54. oldalán lévõ nyilatkozatát a szervizelõ cég valamennyi szükséges engedélyszámának feltüntetésével.<br>
Kérelmezõ a következõ választ adta 2003. június 3-án:<br>
Az OKF 623/21/2002. számú határozatában "BRONTO gyártmányú gépjármûfecskendõk megnevezés szerepel. A finn BRONTO maga azonban nem gyárt gépjármûfecskendõket, csak a korábban leányvállalatként mûködõ, ma már önállóan SAURUS típusokat gyártó finn Sammutin Oy.<br>
Ezen túlmenõen azonban ugyanezen engedély vonatkozik "Egyedi gyártású gépjármûfecskendõk javítására és felülvizsgálatára" is.<br>
Az 5/1990. (IV. 12.) KöHÉM rendelet általános rendelkezései szerint egyedi gyártásúnak minõsül egy jármû, ha e jármûvek száma öt darabnál nem több.<br>
Ajánlatkérõ (értékelõ bizottsága javaslata alapján) a 2003. június 13-án tartott eredményhirdetésen mindhárom ajánlattevõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) szerint érvénytelenné és ezért a közbeszerzési eljárást a Kbt. 60. § (1) bekezdés b) pont alapján eredménytelenné nyilvánította.<br>
Kérelmezõ ajánlata érvénytelenségét az ajánlattevõ a következõkkel indokolta.<br>
- a felvilágosításkérés keretében a felépítményre vonatkozóan benyújtott BM OKF-engedély nem az ajánlattevõ által megajánlott felépítményre vonatkozik. A szervizelést végzõ cég engedélye ugyanis a BRONTO gépjármûfecskendõ-felépítményre szól, nem pedig a korábban a BRONTO leányvállalatát alkotó, azóta azonban önállósodott Sammutin Oy által gyártott SAURUS típusú gépjármûfecskendõ-felépítményre. A 31/2001. (XII. 19.) BM rendelet 4. § (5) bekezdése alapján az engedéllyel rendelkezõ szervezetnek a rendelet (3) bekezdésében meghatározott feltételek, továbbá az engedélyezett terméket gyártó cég nevének és telephelyének változásáról a BM OKF-et értesíteni kellett volna. Tehát a megajánlott felépítményt illetõen az ajánlatban feltüntetett, szervizelést végzõ cég az ajánlat benyújtásának idõpontjában nem rendelkezik BM OKF engedéllyel.<br>
- az ajánlati dokumentáció 5. "Ajánlati árak" pontjával összhangban a 6/C számú ártáblázatmintában meghatározottak szerint meg kell adni az egyes tételek, eszközök származási helyét. Az ajánlat 42. és 48. oldalán szereplõ ártáblázatokban az 5.3. ponthoz (Szívóoldali felszerelések) tartozó alkatrészek esetében nincs feltüntetve a származási hely.<br>
Kérelmezõ hiánypótolt kérelmét 2003. július 3-án nyújtotta be a Döntõbizottsághoz. Kérte jogsértés megállapítását, mivel az ajánlata érvényessége esetén nem lehetett volna az eljárást eredménytelenné nyilvánítani, erre tekintettel kérte az eljárást lezáró döntés megsemmisítését.<br>
Elõadta, hogy a felépítményre megjelölt szerviz a BM HEROS Rt., amely két termékre vonatkozóan is rendelkezik a pályázat által elõírt engedéllyel, nevezetesen:<br>
Termék	Tevékenység    Engedélyszám<br>
BRONTO gyártmányú      Javítás, <br>
gépjármûfecskendõk	felülvizsgálat   623/21-2/2002.<br>
Egyedi gyártású gépjár-     Javítás,<br>
mûfecskendõk	felülvizsgálat   623/21-6/2002.<br>
A kérelmezõ a finn BRONTO cég korábbi leányvállalata, mely immár önálló, s igazolhatóan rendelkezik a jogelõd valamennyi tárgybeli engedélyével, annak jogutódjaként azonosítható.<br>
Hivatkozott a dokumentációban elõírt 6/1990. (IV. 12.) KöHÉM rendeletben foglaltaknak való mûszaki megfelelõségre és az 5/1990. (IV. 12.) KöHÉM rendeletben foglalt fogalommeghatározásra, amely a 2. § (1) bekezdésben egyedi elõállítású jármûnek minõsíti azon jármûvet, amely a jármûvek száma tekintetében 5 darabnál nem több. Tudomása szerint a BM OKF korábban sehol nem deklarálta, illetve fogalmazta meg, hogy mit jelent az "egyedi tûzoltógépjármû" fogalma, amelyet egyébként minden tûzoltóautó tekintetében egyedileg, az adott tenderben foglalt mûszaki specifikációs igényeknek megfelelõen gyártanak le. Álláspontja szerint ezért kell az 5/1990-es KöHÉM rendeletet figyelembe venni az egyedi tûzoltó gépjármû fogalom meghatározásánál.<br>
Továbbá az általuk megjelölt szerviz jogosult egyedi gyártású tûzoltógépjármûvek javítására, felülvizsgálatára a BM OKF határozata alapján.<br>
A szívóoldali felszerelések alkatrészeinek származási hely feltüntetésének hiánya miatti érvénytelenné nyilvánításra elõadta, hogy az számítógép-technikai problémára vezethetõ vissza. A táblázat elõzõ és azt követõ pontjai tartalmazzák a gyártókat, illetve származási helyként az EU megjelölést. Sérelmezte, hogy a hiány észlelése esetén ajánlatkérõ nem biztosított hiánypótlási lehetõséget számára.<br>
Hivatkozott ajánlatkérõnek a Kbt. és a Ptk. alapelvei szerinti együttmûködési kötelezettségére, valamint arra, hogy ajánlata a legkedvezõbb lehet érvényessége esetén.<br>
Az ajánlatkérõ a kérelem elutasítását kérte.<br>
Elõadta, hogy a kérelmezõ korábbi kapcsolatát az anyacéggel nem vitatja, azonban a kérelmezõ önállósulását követõen az anyacég gyártmányára beszerzett BM OKF-engedély adataiban a jogutódlás miatti változások átvezetése nem történt meg. Az ajánlatból nem tûnik ki egyértelmûen és bizonyítottan - de még a felvilágosítást kérõ válaszlevélbõl sem -, hogy az önálló cégként való megjelenéskor milyen jogokra vonatkozóan történt jogutódlás. Kétséget kizáróan csak az volt megállapítható, hogy a szervizelést végzõ cég engedélye a BRONTO gépjármûfecskendõ-felépítményre szól, nem pedig Sammutin Oy által gyártott és megajánlott SAURUS típusú gépjármûfecskendõ-felépítményre. Azt a feltételezést, miszerint a BRONTO gyártmány esetleg azonos a SAURUS típussal, a becsatolt engedély nem támasztotta alá, mivel az engedély tartalmi elemeire vonatkozó változások bejelentése nem történt meg a 31/2001. (XII. 19.) BM rendelet 10. § (5) bekezdése, illetõleg az engedélyben meghatározott feltétel szerint.<br>
Elõadta továbbá, hogy kérelmezõ felvilágosításra adott válaszát követõen - 2003. június 10-étõl kezdõdõen - került sor a BM OKF 623/21/2002. sz. engedéllyel rendelkezõ BM Heros Rt. levélváltásaira az engedély módosítása végett, melyben kérték az eredetileg "BRONTO gyártmányú" szövegrészt "Sammutin gyártmányúra" módosítani. Ez is azt bizonyítja, hogy a kérelmezõ által megajánlott SAURUS típusú felépítményre vonatkozóan megadott, szervizelést végzõ cég az ajánlattétel idõpontjában nem rendelkezett BM OKF-engedéllyel.<br>
Álláspontja szerint a kérelmezõ hivatkozása a szerviz engedélye szerinti egyedi gyártású gépjármûfecskendõk javítására, felülvizsgálatára nem megalapozott, mivel egyedi kialakítású gépjármûvek fogalmát ugyanis nem az általa hivatkozott 5/1990. (IV.12.) KöHÉM rendelet, hanem a 31/2001. (XII. 19.) BM rendelet alapján kellett figyelembe venni [31/2001. (XII. 19.) BM rendelet Melléklet I. Kategória 11. pont], amelyek között a gépjármûfecskendõ nem szerepel.<br>
A SAURUS típusú gépjármûfecskendõ e rendelet Mellékletének I. Kategória 1. pontja szerinti termék és nem vonható az egyedi kialakítású gépjármûvek körébe.<br>
Ajánlatkérõ a 2003. július 28-án megtartott tárgyaláson kifejtett álláspontja szerint minden egyes közbeszerzési eljárást önállóan kell elbírálni. Jelen esetben a felszólítás ellenére sem volt egyértelmûen bizonyított a kérelmezõ részérõl a jogfolytonosság. Álláspontja szerint az anyacégnek kellett volna nyilatkoznia, hogy valóban minden tekintetben a Sammutin Oy a jogutódja, valamint arra is, hogy a SAURUS gyártmány a mûszaki paramétereket tekintve is teljesen azonos a korábbi BRONTO elnevezésû gyártmánnyal. A becsatolt kérelmezõi cégkivonatból sem volt megállapítható a jogutódlás.<br>
Elõadta azt is, hogy a 623/21/2002. sz. OKF-engedély, melyet a BM Heros Rt.-nek adtak ki, valóban engedélyezi az egyedi gyártású gépjármûfecskendõ javítás-felülvizsgálat tevékenységet a megadott engedélyszámmal, de az indoklásba az is benne foglaltatik, hogy jelen határozatot a 31/2001. (XII. 19.) BM rendelet 10. § (2) bekezdésében foglalt jogköre alapján hozta. Tehát egyértelmû a határozat alapján, hogy kógens rendelkezésként a 31/2001. (XII. 19.) sz. BM rendeletet kell figyelembe venni, nem pedig a kérelmezõ által hivatkozott 5/1990. (IV. 12.) KöHÉM rendeletben foglaltakat. A BM rendeletben nincs olyan konkrét meghatározás, mely tisztázná, hogy mit lehet egyedi gyártású gépjármûfecskendõ alatt értelmezni. Ezt õk mint hatóság arra értelmezik, hogy amikor ajándékba kapnak pl. önkormányzatok különféle berendezéseket, köztük tûzoltó fecskendõket, ezeket egyedileg be kell vizsgálni és ezeknek a szervizelését is biztosítani kell.<br>
Az egyes termékek származási helye megjelölésének elmaradása az ajánlattal kapcsolatos tartalmi és nem csupán formai hiányosság, melynek pótlását - mint az ajánlat tartalmi kiegészítését - a Kbt. nem engedi meg. Az a kérelmezõi megállapítás, mely szerint következtetni lehet az ajánlat egyéb részeiben leírtak összevetésébõl a hiányzó származási hely adatra, nem fogadható el egyrészt a Kbt. kógens elõírásai miatt, másrészt mivel elõfordulhat az az eset, hogy azonos gyártó esetén eltérõ a származási hely - figyelemmel a vámjogban érvényesülõ, kumulációs szabályra.<br>
Elõadta, hogy álláspontja szerint a Kbt. kógens alapelveire tekintettel a Ptk. szerinti együttmûködési alapelv csak a Kbt. által meghatározott korlátok között érvényesülhet.<br>
A Döntõbizottság a rendelkezésére álló iratok és nyilatkozatok alapján a jogorvoslati kérelmet az alábbiak szerint elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés 2. fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés alapján az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Ajánlatkérõ kérelmezõ ajánlata érvénytelenségét részben arra alapozta, hogy a felépítmény szervizelésére benyújtott BM OKF-engedély nem az ajánlattevõ által megajánlott felépítményre vonatkozik.<br>
Az ajánlatkérõ a dokumentációban meghatározta, hogy a felépítmény mûszaki felülvizsgálatára megjelölt szerviznek BM OKF-engedéllyel kell rendelkeznie.<br>
A tûzoltási, mûszaki mentési és az ezekhez kapcsolódó tûzvédelmi technika alkalmazhatóságának részletes szabályairól szóló 31/2001. (XII. 19.) BM rendeletet a tûz elleni védekezésrõl, a mûszaki mentésrõl és a tûzoltóságról szóló 1996. évi XXXI. tv. felhatalmazása alapján adta ki a jogalkotó, többek között a tûzoltási, mûszaki mentési tevékenységhez kapcsolódó technika felülvizsgálatának és javításának követelményei elõírására.<br>
A tûzvédelemrõl szóló tv. felhatalmazása alapján a tûzoltási eszközök felülvizsgálatának és javításának végzésére a 31/2001. (XII. 19.) BM rendelet 10. § (1) bekezdése szerint a tûzvédelmi technika felülvizsgálat, javítást csak az 1. § (1) bekezdés c) pontjában meghatározott, engedéllyel rendelkezõ szervezetek végezhetik.<br>
A kérelmezõ mindkét ajánlati változatában Saurus FS38/3.8-as típusú félnehéz kategóriájú gépjármûfecskendõ-felépítményt ajánlott.<br>
Ajánlata II. kötet 54. oldalán nyilatkozott a felépítmény speciális tûzoltó- és mûszaki mentõ technikája szerviz szolgáltatásáról, amely szerint azt a BM OKF-engedéllyel rendelkezõ BM HEROS Rt. végzi. Ajánlatkérõ tisztázó kérdésére csatolta ajánlatkérõ 623/21/2002. sz. határozatát, amely rendelkezõ részében engedélyezi többek között<br>
Termék	Tevékenység    Engedélyszám<br>
BRONTO gyártmányú      Javítás, gépjármûfecskendõk felülvizsgálat   623/21-2/2002.<br>
Egyedi gyártású gépjár-     Javítás, mûfecskendõk felülvizsgálat   623/21-6/2002.<br>
tevékenység végzését a következõ feltételekkel:<br>
"A kérelemben feltüntetett adatokban és a szerzõdésekben történõ változásokról a BM Országos Katasztrófavédelmi Fõigazgatóságot kérelmezõ köteles tájékoztatni."<br>
A határozat szerinti engedély a 31/2001. (XII. 19.) BM rendelet 10. § (2) bekezdésében foglalt jogkör alapján került kiadásra 2002. szeptember 5-én.<br>
A kérelmezõ által megjelölt szervizcég, a BM Heros Rt. 2003. június 10-én fordult a BM OKF Mûszaki Biztonsági Engedélyezési Fõosztályához, hogy a 623/21/2002. sz. engedélyben a "BRONTO gyártmányú" szöveget "SAMMUTIN gyártmányúra" módosítsa. Ezt követõen 2003. június 20-i keltezéssel a BM OKF illetékes osztálya hiánypótlásra szólította fel kérelmezõt, mivel a kérelmet akkor tudja elbírálni, ha a képviselet igazolja, ahogy a SAMMUTIN OY a BRONTO cég jogutódjaként végzi a gyártási tevékenységet, és ebben az esetben a névhasználat mikortól érvényes.<br>
Ajánlatkérõ a hiánypótlás teljesítésére 2003. május 23-ig 12.00 órai határidõvel biztosított lehetõséget. Megállapítható, hogy a hiánypótlásként becsatolt 623/21/2002. sz. OKF-engedély nem tartalmazza azt, hogy a BM Heros Rt. jogosult a kérelmezõ által megajánlott SAURUS FS38/3.-8-as típusú félnehéz kategóriájú gépjármûfecskendõ javítására, illetve felülvizsgálatára. Ezt bizonyítja a fentiekben ismertetett engedélyezéssel kapcsolatos levelezések dátumozása is, mivel a BM Heros Rt. az OKF-engedély módosítására a kérelmét a hiánypótlási határidõn túl nyújtotta be.<br>
Kérelmezõ azon hivatkozását, hogy a Sammutin Oy jogutódja a BRONTO cégnek, a Döntõbizottság megvizsgálta és megállapította, hogy ajánlata 181. oldalán található 1995. július 12-i bejegyzésû cégkivonat és az ajánlat többi része sem tartalmaz olyan adatot, amely szerint kérelmezõ a BRONTO cég leányvállalata vagy jogutódja lenne.<br>
Kérelmezõ ebben a kérelmi körben másodjára arra hivatkozott, hogy a szervizcég, a BM Heros Rt. OKF-engedélyében egyedi gyártású gépjármûfecskendõk javítása, felülvizsgálata engedélyezve van. Az általuk megajánlott SAURUS FS38/3.-8-as típusú félnehéz kategóriájú gépjármûfecskendõ pedig egyedi gyártású gépjármûfecskendõnek minõsül, mivel darabszáma az öt darabot nem haladja meg. Ezért az 5/1990. (IV. 12.) KöHÉM rendelet 2. § (1) bekezdésében meghatározott egyedi elõállítású jármûnek minõsül az általa megajánlott termék.<br>
A Döntõbizottság álláspontja szerint kérelmezõ alappal nem hivatkozhat a közúti gépjármûvek mûszaki megvizsgálásáról szóló 5/1990. (IV. 12.) KöHÉM rendelet 2. § (1) bekezdésére.<br>
A hivatkozott rendeletben Fogalommeghatározások alatt szerepel a 2. § (1) bekezdése: a rendelet alkalmazásában jármû összeépítése: a jármû egyedi elõállítása, illetõleg fõdarabokból, alkatrészekbõl történõ összeszerelése, ha a jármûvek száma 5 db-nál nem több.<br>
A Döntõbizottság álláspontja szerint ez a fogalommeghatározás egyértelmûen közúti gépjármûvek különféle módon történõ egyedi összeépítésére vonatkozik, ha a jármûvek száma 5 db-nál nem több. Jelen esetben egyedi gyártású gépjármûfecskendõkrõl van szó, tehát nem jármûrõl, hanem csak a jármû felépítményi részérõl.<br>
A Döntõbizottság osztja ajánlatkérõ álláspontját azon tekintetben, hogy a 31/2001. (XII. 19.) sz. BM rendeletet kell alkalmazni ebben az esetben is. A 263/21/2002. sz. OKF-engedély indoklása alapján ezen rendeletet alkalmazta az engedélyezõ hatóság.<br>
A 31/2001. (XII. 19.) BM rendelet 4. § (1) bekezdése szerinti melléklet írja elõ a használható tûzvédelmi technikát, amely ezeket négy kategóriába sorolja.<br>
Az I. kategória 1. pont a gépjármûfecskendõket és vízszállítókat, a 11. pont az egyedi kialakítású gépjármûveket a következõk szerint határozza meg: tömlõszállító, vegyi elhárító, erdõtüzes, légzõbázis, ugrópárna-szállító, áramfejlesztõ és egyéb.<br>
A rendelet melléklete egyedi gyártmányú gépjármûfecskendõtechnikát konkrétan nem határoz meg, ezért a Döntõbizottság elfogadta az ajánlatkérõ, mint engedélyezõ hatóság egyedi gépjármûfecskendõ besorolására vonatkozó álláspontját, amely egy-egy egyedi példányként az országba behozott tûzoltó berendezésre, gépjármûfecskendõre vonatkozik, és ezeket a rendelet melléklete szerinti I. kategória 11. pont egyéb egyedi gyártmányú, kialakítású technikaként minõsíti.<br>
A fentiek alapján a Döntõbizottság álláspontja az, hogy a 263/21/2002. sz. BM OKF határozatban engedélyezett egyedi gyártású gépjármûfecskendõ javítása, felülvizsgálata meghatározás nem értelmezhetõ a kérelmezõ által hivatkozott 5/1990. (IV. 12.) KöHÉM rendelet alapján.<br>
A Döntõbizottság megállapította, hogy ajánlatkérõ jogszerûen nyilvánította érvénytelenné kérelmezõ ajánlatát a kért BM OKF-engedély hiánya miatt.<br>
Kérelmezõ ajánlata érvénytelenné nyilvánításának másik oka volt, hogy ajánlatának 42., 48. oldalán szereplõ ártáblázatokban a szívó oldali felszerelésekhez tartozó alkatrészek esetében nem volt feltüntetve azok származási helye.<br>
Kérelmezõ sérelmezte, hogy ajánlatkérõ nem biztosított számára hiánypótlást e tekintetben.<br>
A dokumentáció 6/C jelû melléklete meghatározta, hogy a külföldi ajánlattevõ az ártáblázatban jelölje meg az eszköz származási helyét. Kérelmezõ ajánlata II. kötetének 42. és 48. oldalán az 5. szívóoldali felszerelések 5.1.-5.12. tételeire a származási helyet nem jelölte meg.<br>
Az ártáblázatba foglalt adatok, az eszközök, azok gyártmánya, származási helye és ára a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdés és a 43. § (1) bekezdése szerinti szerzõdéses feltételek körébe tartoznak.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése elõírja, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosítható.<br>
Mivel kérelmezõ hiányosan töltötte ki a szerzõdéses feltételeket tartalmazó ajánlati részt, ezért az nem felelt meg a dokumentáció elõírásainak. Ezt ajánlatkérõ nem tekinthette olyan hiányosságnak, amely a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése pótolhatónak ír elõ. Ezért a Döntõbizottság megállapította, hogy ajánlatkérõ jogszerûen minõsítette ezen szempontból is érvénytelennek kérelmezõ ajánlatát.<br>
A Döntõbizottság a fentiekre tekintettel ajánlatkérõ eljárásában jogszabálysértést nem állapított meg, és ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján teljes terjedelmében elutasította.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján, mivel jogsértés megállapítására nem került sor, a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 30.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>