<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6619)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.319/10/2003.<br>
<br>
Tárgy: az In-Kal Security 2000 Kft. jogorvoslati kérelme a BKV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az In-Kal Security 2000 Kft. (1137 Budapest, Katona J. u. 23/A., képviseli: dr. Dantesz Péter ügyvéd, 1024 Budapest, Budai L. u. 8/A., a továbbiakban: kérelmezõ) jogorvoslati kérelmét, melyet a BKV Rt. (1980 Budapest, Akácfa u. 15., képviseli: dr. Sz. Szabó Sándor ügyvéd, 1065 Budapest, Bajcsy-Zsilinszky út 55., a továbbiakban: ajánlatkérõ) "a BKV Rt. Metró Üzemigazgatóság üzemeltetésében lévõ MFAV- és metróvonalak állomásain, forgalomban lévõ jármûvein a személy- és vagyonvédelmi feladatok ellátása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:<br>
Az ajánlatkérõ 2003. április 9-én, a Közbeszerzési Értesítõ 15. számában ajánlati felhívást tett közzé nyílt közbeszerzési eljárás megindítására a rendelkezõ részben meghatározott tárgyban.<br>
A felhívásban ajánlatkérõ 1 500 000 Ft ajánlati biztosíték nyújtását írta elõ. A felhívás 8. b) pontja szerint az ajánlati biztosíték teljesíthetõ az ajánlati dokumentáció feltételeinek megfelelõ bankgarancia rendelkezésre bocsátásával is. A bankgaranciát az ajánlatnak tartalmaznia kell az ajánlati dokumentációban közölt formátumban és tartalommal. Érvénytelennek tekinti az ajánlatkérõ az ajánlatot, ha az ajánlati biztosítékot nem a megadott formátumnak és tartalomnak megfelelõen nyújtották be. Az ajánlati biztosítéknak az ajánlattételi határidõ lejártát követõ 100 napig kell érvényben maradnia.<br>
Ajánlatkérõ ajánlati dokumentációt készített, melynek 10. oldalán a 6. pontban megismétli az ajánlati biztosíték nyújtására vonatkozó elõírásokat, valamint azt is, hogy ajánlatkérõ minden olyan ajánlatot visszautasít, amely nem tartalmazza az ajánlati biztosítékot az elõírtak szerint.<br>
A dokumentáció 3. sz. mellékletében a 39. oldal tartalmazza az "Ajánlati biztosíték elvárt formanyomtatvány"-át.<br>
A formanyomtatvány szövege szerint a bank fizetési kötelezettséget vállal az ajánlattételi határidõ lejáratát követõ 100 napig a meghatározott összeg kifizetésére. A bankgarancia akkor hívható le, ha ajánlattevõ az ajánlati kötöttsége idõtartama alatt visszavonja ajánlatát, vagy ha a szerzõdés megkötése az ajánlattevõ érdekkörében felmerült okból hiúsul meg. A bank az ajánlatkérõ elsõ írásos felszólítására az igény jogalapjának vizsgálata nélkül teljesíti a fizetést abban az esetben, ha az ajánlatkérõ a megadott feltételre hivatkozik.<br>
Az ajánlattételi határidõre, 2003. május 20-ra kérelmezõn kívül 4 ajánlattevõ nyújtotta be ajánlatát: a DI-SEC Discrate Security Kft., a Bank, Biztonság, Bizalom Rt., a T.O.M. Controll 2001 Rt. és a Nemzetközi Testõr Biztonságszolgálati Kft.<br>
Kérelmezõ ajánlatában az ajánlati biztosíték nyújtására vonatkozó feltételnek bankgarancia csatolásával kívánt eleget tenni. A megadott összegre vonatkozó bankgaranciát nem a dokumentációban lévõ formanyomtatványon nyújtotta be, hanem a Magyar Külkereskedelmi Bank Rt. által megfogalmazott szövegû bankgaranciát csatolta.<br>
A bank feltétel nélküli és visszavonhatatlan kötelezettséget vállalt arra, hogy ajánlatkérõ elsõ írásbeli felszólítására az alapjogviszony vizsgálata nélkül, a bank vagy bármely más fél által támasztott jogi kifogás vagy vita ellenére, ajánlatkérõ javára fizetést teljesít, ha ajánlattevõ visszavonja az ajánlatát a megadott érvényességi idõn belül, vagy ajánlattevõ elmulasztja vagy megtagadja a szerzõdéskötést.<br>
Az igénybejelentést ajánlatkérõ számlavezetõ hitelintézetén keresztül kell benyújtani, a rajta szereplõ cégszerû aláírás hitelességének igazolásával.<br>
A garanciából származó igények - a bank elõzetes hozzájárulása nélkül - nem engedményezhetõk, és nem ruházhatók át.<br>
2003. június 3-án ajánlatkérõ hiánypótlásra szólította fel a T.O.M. Controll 2001 Rt.-t ajánlatához a pénzügyi, gazdasági alkalmasság körében csatolt bankinformáció két hiányzó adatának pótlására. A bankinformáció nem tartalmazta, hogy pontosan eleget tesz-e fizetési kötelezettségeinek, valamint hogy volt-e sorban állás az ajánlattevõ bankszámláján és ha igen, utoljára mikor. A T.O.M. Controll a hiányt a megadott határidõig pótolta.<br>
2003. június 11-én ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(6) bekezdésére való hivatkozással tájékoztatta kérelmezõt döntésérõl, mely szerint ajánlatát érvénytelennek minõsítette. Indokolásul kifejtette, hogy a kérelmezõ ajánlatának részeként benyújtott bankgaranciára vonatkozó pénzintézeti nyilatkozat nem felel meg az ajánlati dokumentáció 3. sz. mellékletében meghatározott formai követelményeknek, továbbá az ott meghatározott tartalomtól eltérõ tartalmi elemeket is tartalmaz. A bank nyilatkozata alapján ugyanis az ajánlatkérõ kizárólag a számlavezetõ pénzintézetén keresztül jogosult a bankgarancia érvényesítésére annak ellenére, hogy az ajánlati dokumentáció ilyen korlátozást nem tartalmazott. További eltérõ tartalmi elem az engedményezés és átruházás kizárására vonatkozó rendelkezés.<br>
Kérelmezõ 2003. június 24-én jogorvoslati kérelmet nyújtott be, melyet a tárgyaláson pontosított. Kérte ajánlatának érvénytelenségére vonatkozó, továbbá az eljárást lezáró ajánlatkérõi döntés megsemmisítését, ajánlatkérõ költségek viselésére való kötelezését, és ideiglenes intézkedésként a közbeszerzési eljárás felfüggesztését, illetve a szerzõdéskötés megtiltását.<br>
Kérelmezõ álláspontja szerint az általa csatolt bankgarancia tartalma alapján teljes mértékben megfelel ajánlatkérõ ajánlati felhívásában foglaltaknak. A bankgaranciát a Magyar Külkereskedelmi Bank Rt. a hatályos magyar anyagi és eljárási jogszabályok és az ezekkel összhangban álló nemzetközi banki szokványok alapján állította ki. A bankgaranciát ettõl eltérõ formában e bank ki sem adná. Ezzel kapcsolatban csatolta a kiállító bank nyilatkozatát. Álláspontja szerint ezek az eltérések nem tartalmi, hanem eljárási jellegûek. A kiadott bankgarancia megfelel a Ptk. 249. §-a rendelkezésének.<br>
Hivatkozott továbbá arra is, hogy az ajánlati felhívás szerint ajánlatkérõ hiánypótlást kérhetett az ajánlattevõktõl, s a T.O.M. Controll vonatkozásában hiánypótlásra sor került. Álláspontja szerint ezt a lehetõséget kérelmezõ számára is biztosítani kellett volna.<br>
Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta az érvénytelenségre vonatkozó döntését és kérte a kérelem elutasítását megalapozatlanság jogcímén.<br>
Hivatkozott az ajánlati felhívás 8. pontjának b) pontjára, valamint az ajánlati dokumentáció 10. oldalának 6.1. pontjára és a 11. oldal 6.4. pontjára, melyek szerint a bankgaranciát az ajánlatnak tartalmaznia kell az ajánlati dokumentációban közölt formátumban és tartalommal és ajánlatkérõ érvénytelennek tekinti az ajánlatot, ha az ajánlati biztosítékot nem a megadott formátumnak és tartalomnak megfelelõen nyújtották be.<br>
Álláspontja szerint a benyújtott bankgarancia az eltérõ tartalmi elemek következtében többletkötelezettségeket tartalmaz ajánlatkérõ számára.<br>
Az ajánlati felhívást és dokumentációt, illetve annak feltételeit az ajánlatkérõ jogosult meghatározni a Kbt. rendelkezéseinek megfelelõen, az ajánlattevõ pedig köteles ezen feltételek betartására.<br>
Hivatkozott továbbá arra, hogy az eljárás jelen szakaszában az ajánlati felhívás, illetve a dokumentáció rendelkezéseinek kifogásolására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) és (8) bekezdéseiben foglalt határidõkre tekintettel már nincs lehetõség.<br>
Elõadta, hogy a Kbt. értelmében hiánypótlásra a 44. és 46. § szerinti igazolás vagy nyilatkozat utólagos csatolására, formai hiányosságainak pótlására, valamint egyéb, az ajánlattal kapcsolatos formai hiányosság pótlása tekintetében van lehetõség. Az ajánlati biztosíték körében a Kbt. hiánypótlási lehetõséget nem biztosít.<br>
A Döntõbizottság megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Az 52. § (2) bekezdés d) pontja kimondja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ az ajánlati felhívásban is és a dokumentációban is elõírta, hogy a bankgaranciát az ajánlatnak tartalmaznia kell az ajánlati dokumentációban közölt formátumban és tartalommal. Érvénytelennek tekinti az ajánlatkérõ az ajánlatot, ha az ajánlati biztosítékot nem a megadott formátumnak és tartalomnak megfelelõen nyújtották be.<br>
A Döntõbizottság megvizsgálta a kérelmezõ ajánlatát és megállapította, hogy az ajánlatba becsatolt bankgarancia az ajánlati dokumentációban közölttõl mind formai, mind tartalmi szempontból eltér.<br>
Két olyan feltételt is tartalmaz, amely korlátozza ajánlatkérõt a bankgarancia vonatkozásában, egyrészt a pénzintézeten keresztül történõ benyújtás kötelezettségével, másrészt az engedményezés és az átruházás korlátozásával.<br>
Ezen túlmenõen észlelte a Döntõbizottság, hogy a garancia lehívásának feltételei sem egyeznek meg. Az elõírás szerinti feltétel az "ha az ajánlattevõ az ajánlati kötöttségének idõtartama alatt visszavonja ajánlatát, vagy ha a szerzõdés megkötése az ajánlattevõ érdekkörében felmerült okból hiúsul meg." Az ajánlattevõ által csatolt bankgarancia-nyilatkozat szerint pedig ha "ajánlattevõ visszavonja az ajánlatát az ajánlattevõ által megadott ajánlat érvényességi idõn belül, vagy az ajánlattevõ - miután az ajánlatának érvényességi idején belül tájékoztatást kapott önöktõl az általa benyújtott ajánlat elfogadásáról - elmulasztja, vagy megtagadja a szerzõdés aláírását."<br>
A Döntõbizottság nem fogadta el kérelmezõ azon érvelését, hogy ezek a különbözõségek nem merítik ki a formai és tartalmi eltérés fogalmát.<br>
Kérelmezõ hivatkozott arra is, hogy számlavezetõ pénzintézete nem is adta volna ki a nyilatkozatot az ajánlatkérõ által kért formában, mert az álláspontja szerint nem felel meg a hatályos jogszabályoknak és banki szokásoknak.<br>
A Döntõbizottság ezzel kapcsolatban rámutat arra, hogy a közbeszerzési eljárásban az ajánlat érvényessége kérdésében annak van jogi relevanciája, hogy a csatolt bankgarancia feltételei megfelelnek az ajánlati felhívásban és dokumentációban foglaltaknak vagy nem.<br>
A Döntõbizottság megállapította, hogy a csatolt pénzintézeti nyilatkozat nem felel meg az ajánlati dokumentációban meghatározott tartalmi és formai követelményeknek Ajánlatkérõ tehát jogszerûen minõsítette a kérelmezõ ajánlatát érvénytelennek.<br>
A Kbt. szabályozása arra ad lehetõséget, hogy amennyiben az ajánlatkérõ elõírását a potenciális ajánlattevõk nem tartják megfelelõnek azt megtámadhatják. Jelen esetben ilyen megtámadásra nem került sor. Így az ajánlatokat ajánlatkérõ elõírásainak megfelelõen kellett benyújtani.<br>
Megjegyzi a Döntõbizottság, hogy az ajánlatkérõ által közzétett bankgarancia formanyomtatvány vonatkozásában nem észlelt olyan mértékû, akár formai, akár tartalmi fogyatékosságot, amely az alkalmazását kizárta, illetve lehetetlenné tette volna.<br>
Kérelmezõ hivatkozott arra is, hogy ajánlatkérõ jogsértõen járt el, amikor nem biztosított hiánypótlási lehetõséget a számára.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A Döntõbizottság álláspontja szerint a Kbt. idézett rendelkezése értelmében ugyanis hiánypótlásra a 44. és 46. § szerinti igazolás vagy nyilatkozat pótlása tekintetében van lehetõség. Ebben a körben is alkalmazta ajánlatkérõ. Az ajánlati biztosíték körében a Kbt. hiánypótlási lehetõséget nem biztosít, továbbá a benyújtott biztosíték nem hiányos volt, hanem eltérõ rendelkezéseket tartalmazott.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 23.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>