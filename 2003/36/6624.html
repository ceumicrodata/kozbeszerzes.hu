<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6624)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.314/7/2003.<br>
<br>
Tárgy: a 3T FÕÉP Fõvállalkozó Építõipari Kivitelezõ Kft. jogorvoslati kérelme a Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a 3T FÕÉP Fõvállalkozó Építõipari Kivitelezõ Kft. (1202 Budapest, Nagykõrösi út 123-125., a továbbiakban: kérelmezõ) jogorvoslati kérelmét, melyet a Szegedi Tudományegyetem (6720 Szeged, Dugonics tér 13., nevében és képviseletében eljár: Szegedi Tudományegyetem Gazdasági és Mûszaki Fõosztály 6725 Szeged, Tisza Lajos krt. 107., a továbbiakban: ajánlatkérõ) "a Szegedi Tudományegyetem Bölcsészettudományi Kar épülete felújítási munkáinak elvégzése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:<br>
Az ajánlatkérõ 2003. április 23-án, a Közbeszerzési Értesítõ 17. számában ajánlati felhívást tett közzé nyílt eljárás megindítására a rendelkezõ részben meghatározott tárgyban.<br>
A felhívás 4. pontja szerint a teljesítés határideje, vagy a szerzõdés idõtartama: a munkaterület átadásától számított 120 nap.<br>
Az ajánlatkérõ a felhívása 13. a) pontjában közölte, hogy az ajánlatokat az összességében legelõnyösebb ajánlat szempontja alapján bírálja el és az alábbi részszempontokat, súlyszámokat, ponthatárokat és értékelési módszert állapította meg:<br>
- ajánlati ár	4<br>
- elõírt kötbérnél magasabb vállalt késedelmi kötbér	2<br>
- a kötelezõ mértéken felüli garanciavállalás	2<br>
- meghirdetett határidõ elõtti befejezés	1<br>
- fizetési feltételek	1<br>
alszempontok:<br>
- az elõírtnál (30 nap) kedvezõbb fizetési határidõ vállalása	0,5<br>
- részszámlák száma	0,5<br>
Az ajánlatok részszempontok szerinti tartalmi elemeinek értékelése során adható pontszám alsó határa 1, felsõ határa 10, minden részszempont esetében azonosan.<br>
A részszempontokon belül az értékelési pontszám az arányosítás módszerével kerül kiszámításra.<br>
Részszempontonként a legkedvezõbb ajánlat a legmagasabb pontot kapja, az ettõl eltérõ ajánlatok a legkedvezõbbtõl való eltérésének arányával kapnak kevesebb pontszámot, az így meghatározott pontszám annyival tér el a maximális pontszámtól, mint az adott ajánlat a legkedvezõbb ajánlattól.<br>
A súlyszám és az értékelési pont szorzata adja a részszempontok pontszámát.<br>
A dokumentáció 8. oldalán a IV/2. pont kimondja, hogy a pontozás 1-10-ig történik.<br>
Ajánlatkérõ felhívása 16. pontjának utolsó elõtti bekezdésében a késedelmes teljesítés esetére késedelmi kötbér vállalását írja elõ oly módon, hogy a késedelmi kötbér minimális összege napi bruttó 100 000 Ft. A kötbér a késedelem teljes idõszakára érvényes.<br>
A felhívás szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján lehetõséget biztosít a hiánypótlásra.<br>
Ajánlatkérõ ajánlati dokumentációjában (8 oldal IV/1.2. pont) megismétli a késedelmi kötbér napi minimumát (100 000 Ft) és az elõírt kötbérnél magasabb vállalt késedelmi kötbér vonatkozásában kimondja, hogy "Az Ajánlatkérõ a késedelmi kötbér mértékét a vállalási ár 20%-ában maximálja, így kirívóan magas összegû vállalás esetén a bírálatnál így veszi figyelembe."<br>
Vállalkozási szerzõdés tervezetet is csatol a dokumentációhoz, melynek VII/6. pontjában kitöltendõ a késedelmi kötbér napi összege.<br>
A teljesítési határidõt az V/2. pontjában napokban kell megadni.<br>
Az ajánlattételi határidõre, 2003. június 3-ra kérelmezõn kívül 8 jelentkezõ nyújtotta be részvételi jelentkezését:<br>
BAUCONT Rt., SZÉSZ Gesztor Kft., LÉPTÉK Kft., FERROÉP Rt., DÉLÉPÍTÕ Rt., L-PATENT Kft., Cseh és Társa Építõipari Kft., K'ART. Kft.<br>
A bontási eljárás során az ajánlatkérõ a SZÉSZ Gesztor Kft.-t hiánypótlásra hívta fel. Felkérte továbbá a DÉLÉPÍTÕ Rt.-t a teljesítési határidõ tisztázására tekintettel arra, hogy a teljesítés határidejét a felolvasólapon dátumszerûen 2003. 10. 22. napjában jelölte meg, a szerzõdés tervezetben pedig 115 napot jelölt meg.<br>
A bontási eljárás során az ajánlatok ismertetése a teljesítési határidõ tekintetében, a felolvasólap alapján úgy történt, hogy amely ajánlattevõ esetében a felolvasólapon dátum szerepelt, a dátumot, amelyik ajánlattevõ esetében a felolvasólapon naptári nap szerepelt, a napok számát ismertették.<br>
A Cseh és Társa Kft. vonatkozásában a bontási jegyzõkönyvben 108 nap került rögzítésre.<br>
2003. június 11-én az ajánlatokat ajánlatkérõ bizottsága elbírálta.<br>
Az ajánlatok értékelése során valamennyi részszempont értékelése esetében a legkedvezõbb ajánlatra megadta a 10 pontot, a legkevésbé kedvezõ ajánlatra az 1 pontot. A maximális és minimális érték figyelembevételével megállapította, hogy 1-tõl 10-ig mely pontokhoz milyen érték tartozik, s ennek alapján értékelte az ajánlatokban megadott részszempontokat azzal a pontszámmal, melyhez ajánlatuk a legközelebb állt. A teljesítési határidõ vonatkozásában az értékelésnél a napokban megadott határidõt vette figyelembe azon ajánlattevõk esetében is, akik a felolvasólapon dátumot jelöltek meg tekintettel arra, hogy valamennyi ajánlatban szerepelt a teljesítési határidõ napokban megjelölve is.<br>
Ajánlatkérõ a döntését, mely szerint a FERROÉP Rt. ajánlata volt a legkedvezõbb, 2003. június 13-án hirdette ki. Az eredményhirdetésrõl jegyzõkönyvet nem csak jelenléti ívet készített. A jelenléti ív szerint az eredményhirdetésen kérelmezõ képviselõje, a FERROÉP Rt. képviselõje és ajánlatkérõ képviselõi voltak jelen.<br>
Ajánlatkérõ "Összegzés az eljárásról" elnevezésû iratát, mely tartalmazta az ajánlatok bírálati szempontok szerinti értékelését, 2003. június 20-án küldte meg ajánlattevõk részére.<br>
Kérelmezõ 2003. június 20-án jogorvoslati kérelmet nyújtott be, amelyben kérte ajánlatkérõ eljárást lezáró döntésének megsemmisítését ajánlatkérõ költségek viselésére való kötelezését, és ideiglenes intézkedésként a közbeszerzési eljárást lezáró szerzõdés megkötésének megtiltását.<br>
A tárgyaláson pontosított jogorvoslati kérelem szerint ajánlatkérõ megsértette a többször módosított 1995. évi XL. törvény (továbbiakban: Kbt) 55. § (6) bekezdését mivel nem az általa meghatározott arányosítási módszer szerint, hanem lineáris megoszlás szerint pontozott.<br>
Megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését azáltal, hogy az eredményhirdetés alkalmával az írásbeli összegzésben foglalt adatokat nem ismertette.<br>
Kifogásolta továbbá, hogy a nyertes ajánlat irreális - 25 millió forintos - napi kötelezettségvállalást tartalmaz a késedelmi kötbér összege vonatkozásában, amit az ajánlatkérõnek meg kellett volna vizsgálni. Álláspontja szerint az irreális kötelezettségvállalás ellentétes a Kbt. elõírásaival, a törvény szellemével.<br>
Kérelmezõ kifogásolta továbbá, hogy a bontási jegyzõkönyv és az értékelõ táblázat adataiban a teljesítési határidõ tekintetében több ajánlattevõ vonatkozásában ellentmondás van.<br>
Az ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta az értékelését és az eljárást lezáró döntését is, és kérte a kérelem elutasítását megalapozatlanság címén.<br>
Elõadta, hogy a Kbt. kötelezõ érvénnyel azt írja elõ az ajánlatkérõ számára, hogy elõre rögzítse a bírálati módszerét, amelynek minden részszempont esetében azonosnak kell lennie. A törvény módszert nem ír elõ, s így a módszert az ajánlatkérõ meghatározhatja, attól azonban a továbbiakban nem térhet el. Elõadta, hogy az ajánlatokat a felhívásban megadott arányosítási módszerrel értékelte.<br>
Ajánlatkérõ álláspontja szerint a FERROÉP Rt. kötbérvállalása az rt. anyagi lehetõségeit tekintve teljesíthetõ. Ebben a tekintetben a pénzügyi-gazdasági alkalmasság igazolása körében vizsgálódott, s ajánlattevõt alkalmasnak találta. A kötbér mértéke tekintetében nem találta alkalmazhatónak a Kbt.-nek a kirívóan alacsony ellenszolgáltatás esetére elõírt, a magyarázat kérésére vonatkozó szabályát. Álláspontja szerint a kötbér mértéke nem érte el az ajánlati dokumentációban meghatározott mértéket, azaz az ajánlati ár 20%-át. Annak ellenére, hogy ebben az esetben a két napot elérõ késedelmi kötbér már meghaladja az ajánlati ár 20%-át, ezt az ajánlattevõ kockázatának ítélte meg, s az ajánlati dokumentációban nem zárta ki ilyen mértékû kockázat vállalását, csak azt, ha az egy napi kötbér már meghaladja a vállalási ár 20%-át.<br>
Elõadta, hogy az eredményhirdetés alkalmával az 5. sz. melléklet ponttáblázata az eredményhirdetéskor a jelenlévõk rendelkezésére állt, azt megtekinthették, illetõleg ismertette, hogy a döntés az abban rögzített adatok matematikai összegzésével készült, s az összegzést minden érdekelt az elõírt határidõben megkapta.<br>
Elõadta továbbá, hogy a teljesítési határidõk vonatkozásában az ajánlatokban a napokban megadott idõket vették figyelembe az értékelés során tekintettel arra, hogy ezt valamennyi ajánlat tartalmazta, így összehasonlítható, és a munkaterület átadásának csúszása esetén is követhetõ.<br>
A Cseh és Társa Kft. esetében a bontáskor elhangzott a felolvasólapon szereplõ 99 nap, és a jegyzõkönyvbe az adatrögzítés során került tévesen a 108 nap feltüntetésre. Az értékelés során azonban az ajánlatban megadott 99 napot vette figyelembe, s az összegzésben is ezt tüntette fel. Ez az elírás tehát értékelési hibát nem eredményezett.<br>
Ajánlatkérõ 2003. június 23-án a nyertes ajánlattevõvel a szerzõdést megkötötte.<br>
A Döntõbizottság megállapította, hogy a kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A Döntõbizottság az eljárást lezáró döntéssel kapcsolatban azt vizsgálta a kérelem alapján, hogy az ajánlatkérõ értékelése megfelelt-e az ajánlati felhívásban foglaltaknak.<br>
Az ajánlatkérõ által meghatározott módszer az arányosítás, mely során a legkedvezõbbtõl eltérõ ajánlati tartalmi elemeknek a pontszáma az eltérés arányában csökken.<br>
Az ajánlatkérõ által az ajánlati felhívásban és a dokumentációban meghatározott módszer szerint a pontozás 1-10-ig történik. A határozati jegyzõkönyvhöz, valamint az ajánlattevõkhöz megküldött összegezéshez csatolt táblázatból megállapítható, hogy ajánlatkérõ valamennyi szempont értékelésénél ezt a módszert követte, s ez a módszer nem mond ellent az arányosítás megnevezésnek tekintettel arra, hogy az 1 és 10 pont közötti "lépcsõk" megállapítása a legjobb és a legkevésbé jó ajánlat között az ajánlati tartalmi elemek egymáshoz viszonyított arányán alapul.<br>
A fentiek alapján a Döntõbizottság megállapította, hogy az ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A késedelmi kötbér vállalását ajánlatkérõ a dokumentációban kötelezõvé tette. A vállalt késedelmi kötbér mértékét a szerzõdéstervezet 16. oldalán kellett megadni. A dokumentáció 8. oldalán, az "elõírt kötbérnél magasabb vállalt késedelmi kötbér bírálati szempont megfogalmazásánál az ajánlatkérõ a késedelmi kötbér mértékét a vállalási ár 20%-ában maximálja, kimondja, hogy a kirívóan magas összegû vállalás esetén a bírálatnál így veszi figyelembe. A kérelmezõ kifogásolta, hogy az ajánlatkérõ úgy végezte el az értékelést, hogy elfogadta a FERROÉP Rt. által vállalt napi 25 millió forint késedelmikötbér-vállalást, melyet a kérelmezõ irreálisnak tekint.<br>
A FERROÉP Rt. ajánlatában a vállalási ár 169,5 millió Ft. Ennek az összegnek a vállalt 25 millió Ft a 14,7%-a, tehát nem éri el a felsõ határként megjelölt 20%-ot, azaz nem teszi érvénytelenné az ajánlatot.<br>
A nyertes ajánlattevõ cégkivonata szerint a cég jegyzett tõkéje 48 millió Ft, ebbõl készpénz 43,6 millió Ft, tehát nem állapítható meg az, hogy nem volna képes az általa vállalt kötbér esetleges teljesítésére.<br>
Jelen jogorvoslati eljárásban kérelmezõ azt már nem vitathatta, hogy a napi kötbér mértékének az ajánlatkérõ által a dokumentációban meghatározott felsõ határa, azaz a vállalási ár 20%-a volt irreális. Ezt kérelmezõ az ajánlati dokumentáció megtámadására vonatkozó határidõben tehette volna meg.<br>
A Döntõbizottság elfogadta ajánlatkérõ álláspontját a teljesítési határidõk értékelése vonatkozásában is. Az ajánlati felhívásban elvárásait ajánlatkérõ napokban adta meg, a teljesítés általa meghatározott leghosszabb határidejét 120 napban jelölte meg. A dokumentáció részét képezõ vállalkozási szerzõdéstervezetben is ajánlattevõknek napokban kellett megadni a teljesítési határidõt. Az ajánlatok bontásakor a teljesítési határidõ azért került néhány esetben dátum szerint ismertetésre, mert a felolvasólapon szereplõ nyilatkozatokat olvasták fel, ahol 3 ajánlattevõ dátumot tüntetett fel. Azonban valamennyi ajánlattevõ meghatározta a szerzõdéstervezetben, vagy külön arra tett nyilatkozatban napokban is a teljesítési határidõt, ezért az értékelésnek nem volt akadálya. A Cseh és Társa Kft. esetében az ajánlata szerinti 99 nap teljesítési határidõt értékelte ajánlatkérõ. Ebben a körben is megállapítható, hogy ajánlatkérõ az értékelése során jogszerûen járt el.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A kérelmezõ kifogásolta, hogy ajánlatkérõ az eredményhirdetés alkalmával nem ismertette az összegzésben foglalt adatokat.<br>
Az ajánlatkérõ által készített és az ajánlattevõk részére is megküldött összegzés tartalmazza a részszempontonként értékelt tartalmi elemeket, táblázatba foglalva a kiosztott pontszámokat. Elõadása szerint ez az összegzés az eredményhirdetésen rendelkezésre állt és ismertetésre került.<br>
A Döntõbizottság rendelkezésére álló iratokból, valamint a felek elõadásából nem állapítható meg, hogy ajánlatkérõ nem tett eleget a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében elõírt kötelezettségének.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmeket elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 17.<br>
<br>
Dr. Telek Katalin s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>