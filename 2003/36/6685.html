<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6685)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.355/12/2003.<br>
<br>
Tárgy: a Doss-technologie Kft. jogorvoslati kérelme Budapest Fõváros XI. Kerület Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Doss-technologie Kft. (7831 Pillérd, Iparterület u. 5., továbbiakban: kérelmezõ) jogorvoslati kérelmének - melyet a Budapest Fõváros XI. Kerület Önkormányzata GAMESZ (1116 Budapest, Bükköny u. 2-4., továbbiakban: ajánlatkérõ) különbözõ méretû és nagyságú ablakok, bejárati ajtók és üvegfalak cseréje tárgyú közbeszerzési eljárása ellen indított - a Döntõbizottság részben helyt ad. Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdését.<br>
A jogsértés miatt 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 100320000-01720361-00000000 számú számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. május 14-én megjelent számában a rendelkezõ részben megjelölt beszerzés céljából.<br>
A felhívás 3. a) pontjában a beszerzés tárgyát így határozta meg: "a XI. ker. GAMESZ alá tartozó, b) pontban megjelölt intézményekben különbözõ méretû és nagyságú ablakok, bejárati ajtók és üvegfalak cseréje, mûanyag rendszerû, kemény PVC profil, K értéke 1,1 W/m2 legyen, anyagában Uv-stabilizátorral.<br>
Vasalat: ROTO vagy azzal mûszakilag megegyezõ minõségû. Üvegezés 4-16-4 float hõszigetelõ üveg, K értéke 1,3 W = m2K. Három körbefutó szürke szilikon gumitömítéssel, külsõ-belsõ mûanyag párkánnyal, 5 kamrás mûanyag nyílászáróra (490 m2 felület)."<br>
Az ajánlattevõ mûszaki alkalmassága igazolására elõírta az elõzõ 2 év legjelentõsebb, a közbeszerzés értékéhez igazodó, legalább 100 millió Ft értékben végzett közbeszerzés tárgyával azonos beruházások ismertetését (legalább az ellenszolgáltatás összege, a teljesítés ideje, a szerzõdést kötõ másik fél ismertetése, a referenciát adó neve és telefonszáma megjelölésével), sarokmintapéldány és az elvégzett beruházásokról fénykép csatolását.<br>
Ajánlatkérõ hiánypótlásra nem biztosított lehetõséget.<br>
A felhívás 4. pontja szerint a teljesítés kezdési idõpontja 2003. június 15., a befejezési határidõ 2003. augusztus 31.<br>
Az ajánlati dokumentáció 11.1.1. pontjában ajánlatkérõ ajánlattevõi nyilatkozatokat követelt meg mindazon tényekre, melyek számára a közbeszerzési eljárás, illetve a szerzõdés teljesítése szempontjából fontossággal bírnak, megadta a nyilatkozatok formáját is. Ezek egyike volt a 11.3.2.1.16. pont szerinti nyilatkozat az aláírási jogosultságról.<br>
Az ajánlati dokumentáció 4. oldalán közölte, hogy "tájékoztatja az ajánlattevõket, hogy ajánlataikban az ajánlati ár megjelölésekor a becsült értékhez képest plusz-mínusz 15%-os eltérést tart reálisnak."<br>
Az ajánlattételi határidõre, június 19-re a kérelmezõ és a Fehér Ablak Kft. nyújtott be ajánlatot.<br>
Ajánlatkérõ június 30-án felvilágosítást kért a Fehér Ablak Kft.-tõl a becsatolt sarokmintapéldányra és az ajánlati árra nézve. A Fehér Ablak Kft. a felvilágosítást megadta.<br>
A július 14-én tartott eredményhirdetésen ajánlatkérõ a Fehér Ablak Kft. ajánlatát hirdette ki nyertesnek, vele a szerzõdést megkötötte. Kérelmezõ ajánlatát érvénytelennek nyilvánította a következõ indokokkal:<br>
- az aláírásra jogosultakról nem nyilatkozott,<br>
- az ajánlat nincs sorszámozva, nincs minden oldal a jogosult személy által szignálva,<br>
- a végzett beruházással együtt megnevezte ugyan a referenciaadóit, viszont referenciaértéket sehol nem tüntetett fel, fényképet nem csatolt.<br>
Kérelmezõ a július 10-én elõterjesztett jogorvoslati kérelmében kérte az eljárást lezáró döntés megsemmisítését. Sérelmezte egyrészrõl ajánlata érvénytelenné nyilvánítását, másrészrõl vitatta a nyertes ajánlat érvényességét.<br>
Elõadta, hogy az ajánlata érvénytelenségére felhozott indokok csak formaiak, nem lényeges kellékeire vonatkoznak az ajánlatnak és pótolhatók a szerzõdéskötéskor. Referenciafotók csatolására nem volt szükség, mert több éven keresztül teljesített ajánlatkérõ részére.<br>
A nyertes ajánlata viszont lényeges hiányosságban szenved, nem a felhívásnak megfelelõ, hanem hagyományos nyílászáró szerkezeteket ajánlott, a becsatolt mintasarok csak 2 soros, úgynevezett ütközõtömítéses rendszerû nyílászáróhoz tartozik.<br>
Elõadta továbbá, hogy a nyertes a kiírás szerinti háromsoros gumitömítésû nyílászáró szerkezeteket nem gyártja, a termék gyártásához nem is rendelkezhet a gyártáshoz és forgalomba hozatalhoz szükséges ÉMI-bizonylatokkal.<br>
Mivel a nyertes nem gyártója a kért nyílászáróknak, nem is tud olyan szavatossági, garanciális feltételeket biztosítani, mint a gyártó.<br>
Kifogásolta, hogy a kirívóan alacsony ár ellenére nem nyilvánította érvénytelennek a nyertes ajánlatát, holott a dokumentációban kikötötte, hogy csak &plusmn;15%-os eltérést fogad el a becsült árhoz képest.<br>
Kifogásolta továbbá, hogy a felhívás közzététele idõpontjához képest a teljesítés ideje irreálisan rövid idõtartamban lett meghatározva.<br>
A jogorvoslati eljárásban 2003. július 30-án tartott tárgyalást követõen, augusztus 4-én elõterjesztett beadványában kérte a nyertes hamis adatszolgáltatása megállapítását és közbeszerzési eljárásban való részvételtõl való eltiltását. Kérelme indokaként arra hivatkozott, hogy a nyertes ajánlata szerinti alapanyaggyártó nem gyártja az ajánlat szerinti alapanyagot, tehát a nyertes ajánlatban szereplõ mûszaki leírás és vázrajz nem létezõ terméket ábrázol.<br>
Ajánlatkérõ kérte a jogorvoslati kérelem elutasítását, az egyes kérelmi elemekkel szemben a következõket adta elõ:<br>
Az ajánlatnak meg kell felelni a kiírás formai elõírásainak is. Nem menti fel kérelmezõt a referenciafotók csatolásától az a tény, hogy ajánlatkérõ ismeretekkel rendelkezik a munkájáról, az ajánlatnak ez esetben is meg kell felelni a kiírásnak.<br>
A nyertes ajánlatában az elõírt nyílászáró szerkezetnek megfelelõ csomóponti vázlatot csatolt. A mintadarab valóban nem felelt meg sem a csomóponti vázlatnak, sem az ajánlati felhívásban kért szerkezetnek. Az ajánlat nem egyértelmû volta miatt tájékoztatást kért a nyertestõl. A tájékoztatást megkapta és elfogadta. A nyertes által benyújtott új sarokmintapéldányt nem fogadta el, mert a hiánypótlás lehetõségét kizárta.<br>
A felhívásban nem kötötte ki, hogy csak gyártó cégek nyújthatnak be ajánlatot. A beépített ablakra, üvegre, vasalatokra vonatkozó ÉMI vizsgálati anyagot csak a végszámlával együtt kell benyújtani.<br>
A kirívóan alacsony árra nézve is felvilágosítást kért a nyertestõl, a választ megkapta és elfogadta. A dokumentációban szereplõ, a becsült értékhez képest &plusmn;15%-os eltérésre vonatkozó kitétel nem érvényességi feltétel, hanem tájékoztatás volt.<br>
Az ajánlati felhívásban megjelent határidõ tartható lett volna, ha az ajánlati felhívás az általa kívánt idõpontban megjelenik a Közbeszerzési Értesítõben.<br>
A Döntõbizottság a felek írásos és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok alapján a következõket állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban és a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint az e feltételeknek nem megfelelõ ajánlat érvénytelen, azt az 52. § (1) bekezdése alapján ajánlatkérõnek érvénytelenné kell nyilvánítania.<br>
Ajánlatkérõ elõírta a dokumentáció 11.3.2.1.16. pontjában az aláírásra jogosultakról szóló nyilatkozat csatolását.<br>
Kérelmezõ ennek ellenére nem csatolta a nyilatkozatot.<br>
A felhívás 11. a) pontja szerint az ajánlattevõnek mûszaki alkalmassága igazolására csatolni kellett az elõzõ 2 évre vonatkozó referenciákat az ellenszolgáltatás összege, a teljesítés ideje, a szerzõdést kötõ másik fél megnevezése, a referenciát adó neve és telefonszáma megjelölésével, a beruházásokról eredeti fénykép csatolásával.<br>
Kérelmezõ ezek feltételeknek nem tett eleget, nem jelölte meg az ellenszolgáltatást és nem csatolt fényképet.<br>
A Döntõbizottság megállapította, hogy a kérelmezõ ajánlata az aláírásra jogosultságra való nyilatkozat, valamint az ellenszolgáltatás megjelölése és a fénykép csatolása hiánya miatt valóban érvénytelen, ezért a kérelmezõ ajánlata érvényessége megállapítása iránti kérelmet elutasította.<br>
A kérelem helytálló volt abban a tekintetben, hogy ajánlatkérõ érvénytelenségi okként hivatkozott az ajánlat sorszámozása elmaradásának hiányára is, holott ezt a kiírásban nem írta elõ. Az egyéb hiányosságok azonban fennálltak, ezért ajánlatkérõ döntése jogszerû volt.<br>
Kérelmezõ hivatkozott arra, hogy a hiányok formaiak voltak, pótolhatók lettek volna.<br>
A Döntõbizottság nem fogadta el kérelmezõ érvelését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(I) bekezdése szerint az ajánlatnak meg kell felelni a kiírásban elõírt formai követelményeknek is. Ajánlatkérõ a felhívás 16. pontjában kizárta a hiánypótlás lehetõségét, így annak biztosítását - ajánlati kötöttsége révén - nem tehette lehetõvé.<br>
Kérelmezõ vitatta a nyertes ajánlat érvényességét a sarokmintapéldány nem megfelelõsége miatt.<br>
A kérelem megalapozott.<br>
A nyertes - ajánlatkérõ által is elismerten - nem az ajánlata szerinti ablak sarokmintapéldányát csatolta ajánlatához.<br>
A sarokmintapéldány csatolását ajánlatkérõ azért írta elõ, hogy meggyõzõdhessen az ajánlattevõ mûszaki alkalmasságáról, arról, hogy az ajánlattevõ le tudja-e gyártani a megajánlott nyílászárót. Az ajánlott nyílászárónak megfelelõ mintapéldány csatolásának elmaradása bizonytalanságot ébreszthet az ajánlattevõben - és a közbeszerzési eljárás többi résztvevõjében - az ajánlattevõ teljesítésre való képességét illetõen. Kérelmezõ ezen okból (is) vonta kétségbe a nyertes általi teljesítés lehetõségét.<br>
A nyertes nem tett eleget a kiírási feltételnek, mert nem az ajánlat szerinti mintapéldányt prezentálta. Ezért a nyertes ajánlata érvénytelen, így azt ajánlatkérõnek - a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára figyelemmel - 52. § (1) pontja alapján érvénytelennek kellett volna nyilvánítania.<br>
A Döntõbizottság megállapította, hogy ajánlatkérõ azáltal, hogy mellõzte a nyertes ajánlat érvénytelensége megállapítását, megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését.<br>
Kérelmezõ kifogásolta, hogy a nyertes általa nem gyártott nyílászárókat ajánlott meg, azokra ÉMI-bizonylatokkal nem rendelkezik.<br>
A kifogás nem helytálló.<br>
Ajánlatkérõ nem írta elõ, hogy csak olyan nyílászárókra nézve fogad el ajánlatot, melyeket maga az ajánlattevõ gyárt, valamint nem írta elõ az ÉM-bizonylatok csatolását sem.<br>
A Döntõbizottság ezért a jogorvoslati kérelmet ebben a részében elutasította.<br>
Kérelmezõ sérelmezte, hogy ajánlatkérõ nem nyilvánította érvénytelennek a nyertes ajánlatát annak ellenére, hogy a kiírásban kikötötte, hogy a becsült árhoz képest &plusmn;10%-os áreltérést fogad el.<br>
Kétségtelen, hogy a dokumentációban valóban szerepel a szóban forgó kitétel. Ahhoz azonban, hogy a kitétel az érvényesség körében értékelhetõ legyen, szerepelnie kellett volna a kiírásban a "becsült értéknek" is. Ha ehhez a megadott becsült értékhez képest áll fenn a &plusmn;15%-os eltérés, akkor az ajánlat valóban érvénytelen. Ajánlatkérõ azonban nem ismertette a becsült értéket, így a dokumentáció említett szövegének nincs jelentõsége az ajánlat érvényessége szempontjából.<br>
A kirívóan alacsony ár megadása esetére a <a href="http://net.jogtar.hu/jr/gen/getdoc.cgi?docid=99500040.tv#57">Kbt. [az 57</a>. § (2) bekezdésben] csak azt a felvilágosításkérés kötelezettségét írja elõ ajánlatkérõ részére, mellyel együtt jár az ajánlattevõ felvilágosítást megadó kötelezettsége. A Kbt. nem tartalmaz a felvilágosítás tartalmától, annak elfogadhatóságától függõ jogkövetkezményt, így ajánlatkérõ nem járt el jogsértõen a kirívóan alacsonynak tartott ajánlati ár elfogadásával.<br>
A Döntõbizottság ezért a jogorvoslati kérelmet ebben a részében elutasította.<br>
Kérelmezõ kifogásolta a felhívás szerinti kezdési és befejezési határidõt. A kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati kérelmet a jogsértõ eseményrõl való tudomásszerzéstõl számított 15 napon belül lehet elõterjeszteni, a határidõ jogvesztõ.<br>
Kérelmezõ legkésõbb az ajánlattételi határidõ beállásakor, június 19-én tudomást szerzett arról, hogy a felhívás szerint a teljesítés kezdési idõpontja 2003. június 15., a befejezési határidõ 2003. augusztus 31., annak ellenére, hogy a kezdési idõpontra az ajánlatokat még be sem kellett nyújtani. A határidõk sérelmezésére vonatkozó kérelmét tehát július 4-ig nyújthatta volna be. Ezzel szemben a kérelmet csak július 10-én terjesztette elõ.<br>
A Döntõbizottság ezért a jogorvoslati kérelmet ebben a részében elkésettség címén elutasította.<br>
Elkésett a jogorvoslati kérelem a nyertes hamis adatszolgáltatása és a közbeszerzési eljárásból való kizárása iránti részében is. A tudomásszerzés idõpontja ebben a tekintetben az eredményhirdetés idõpontja, július 14.<br>
Ezzel szemben kérelmezõ csak augusztus 4-én terjesztette elõ kérelmét, ezért a Döntõbizottság a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.<br>
A jogsértés miatt a Döntõbizottság 1 000 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint jogsértés megállapítás esetén a bírság kiszabása kötelezõ. A bírság mértéke a (4) bekezdés értelmében minimum 1 000 000 Ft, maximum a beszerzés értékének 30%-a. Az (5) bekezdés szerint ezen határokon belül a bírság mértékét az eset összes körülményeire figyelemmel kell megállapítani.<br>
A beszerzés értéke - a nyertes ajánlati ára - 16 888 254 Ft.<br>
A Döntõbizottság a bírság mértéke megállapításánál egyrészt tekintetbe vette, hogy a jogsértés a közbeszerzés eljárás nyertesének személyére nézve történt és hogy ajánlatkérõ jogsértése már korábbi közbeszerzési eljárásra vonatkozóan is megállapítást nyert (D.39/2003. számú jogorvoslati eljárásban). Másrészrõl figyelembe vette a beszerzés alacsony értékét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 8.<br>
<br>
Dr. Csitkei Mária s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>