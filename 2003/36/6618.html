<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6618)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.344/10/2003.<br>
<br>
Tárgy: a Kovépszer Kft. kérelmezõ kérelme FVM Mezõgazdasági Gépesítési Intézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Kovépszer Kft. (3526 Miskolc, Blaskovics u. 5-7., továbbiakban: kérelmezõ) jogorvoslati kérelmét, melyet az FVM Mezõgazdasági Gépesítési Intézet (2100 Gödöllõ, Tessedik S. u. 4., a továbbiakban: ajánlatkérõ) "ajánlatkérõ telephelyén lévõ csarnok- és laborépületek tetõfedési, átépítési és felújítási munkái" tárgyú közbeszerzési eljárása ellen nyújtottak be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg:<br>
Ajánlatkérõ 2003. május 21-én a Közbeszerzési Értesítõ (K. É.) 21. számában közzétett részvételi felhívással, tárgyalásos eljárást indított a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontjára hivatkozva a rendelkezõ részben meghatározott beszerzés tárgyában.<br>
Ajánlatkérõ a részvételi felhívás 4. pontjában a teljesítés véghatáridejét 2003. szeptember 30-ában határozta meg úgy, hogy korábbi teljesítés lehetséges.<br>
A részvételi felhívás 9. c) pontjában ajánlatkérõ meghatározta az elbírálás szempontjait és a pontmeghatározás módszerét az alábbiak szerint:<br>
Az elbírálás szempontjai az összességében legelõnyösebb ajánlat.<br>
részszempontok	súlyszámok<br>
- nettó ajánlati ár	5<br>
- vállalt teljesítési véghatáridõ (korábbi)	2<br>
A legjobb tartalmi elem kapja a maximális pontot, a többi a legjobbhoz százalékosan viszonyítva kerül szétosztásra.<br>
Az értékelési ponttartomány: 0-10 pont között.<br>
Ajánlatkérõ dokumentációt is készített, amelynek része volt az ajánlati felhívás, a szerzõdéstervezet, mûszaki tervek és árazatlan költségvetések.<br>
Hat cég nyújtott be részvételi jelentkezést. Ajánlatkérõ mind a hat jelentkezést érvényesnek és a jelentkezõket a szerzõdés teljesítésére alkalmasnak találta és ajánlattételre felhívta. Az ajánlatok bontása 2003. június 27-én volt. Ajánlatot tettek: DÓM-ÉPTER Kft., BAU-TRADE Kft., AEL Kft., Duna Épszer Kft., KOVÉPSZER Kft., JUMA 2000 Kft. A tárgyalást ugyanezen a napon tartották, ahol az ajánlattevõk módosíthatták ajánlataikat.<br>
Ajánlatkérõ által megbízott szakértõ elvégezte az ajánlatok értékelését, majd megtette a javaslatát, amelyet ajánlatkérõ nem fogadott el. Ajánlatkérõ bizottsága újra elvégezte az értékelést és ennek megfelelõen meghozta a döntést az eljárás eredményérõl, melyet 2003. június 30-án nyilvánosan kihirdetett. Ajánlatkérõ döntése szerint az eljárás nyertese a BAU-TRADE Kft. lett, kérelmezõ a második legkedvezõbb ajánlatot tette.<br>
Ajánlatkérõ elkészítette a összegzést, melynek 2. c) pontjában az értékelési pontszámok indoklásánál ismertetésre került az pontszámok kiosztásának módszere, amely szerint ajánlatkérõ az értékelést úgy végezte el, hogy a legkedvezõbb tartalmi elemre maximális 10 pontszámot, a többi tartalmi elem pontszáma esetén a legjobb tartalmi elemtõl való megtakarítás százalékos értékében került a ponttartományban érvényesítésre. Az összegzésben szereplõ táblázat mutatta a tartalmi elemeket és a megtakarítást a legjobbhoz képest.<br>
A Döntõbizottság 2003. július 8. napján meghozott D.34/4/2003. sz. alatti határozatával ideiglenes intézkedéssel élt és a szerzõdéskötést megtiltotta.<br>
Kérelmezõ 2003. július 7-én nyújtott be jogorvoslati kérelmet a Döntõbizottsághoz, melyben ajánlatkérõ eljárást lezáró döntését sérelmezi. Elõadta, hogy a 2003. június 30-án kelt eredményhirdetési jegyzõkönyvben számukra értelmezhetetlen hivatkozással hozta meg ajánlatkérõ a nyertes személyére vonatkozó döntését. Az ajánlatkérõi indoklás álláspontjuk szerint ellenkezik a részvételi felhívás 9. pont c), d) bekezdéseiben foglaltakkal. Amennyiben ajánlatkérõ követte volna az általa meghatározott értékelési szempontokat és bírálati metodikát, társaságuk lett volna az eljárás nyertese.<br>
Kérelmezõ kérelmében maga is elvégezte az értékelést, amely álláspontja szerint kielégíti a felhívásban elõírtakat. Ez alapján kérelmezõ álláspontja szerint az alábbi pontszámokat kellett volna kapnia neki és a BAU- TRADE Kft.-nek.<br>
BAUTRADE Kft.<br>
- ajánlati ár (nettó):	123 790 223 Ft   50 pont<br>
- teljesítési véghatáridõ:	2003. 09. 20. (74 nap) 14,4 pont<br>
Összes pontszám:	64,4 pont<br>
Kérelmezõ:<br>
- ajánlati ár (nettó):	135 000 000 Ft   46 pont<br>
- teljesítési véghatáridõ:	2003. 08. 30. (53 nap)   20 pont<br>
Összes pontszám:	66 pont<br>
Kérelmezõ kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, ideiglenes intézkedésként tiltsa meg a szerzõdés megkötését.<br>
Ajánlatkérõ észrevételében a kérelem elutasítását kérte. Elõadta, hogy az összességében legkedvezõbb ajánlat kiválasztása tárgyalásos eljárásban történt. A kiírásban meghatározott számítási mód szerint a legjobb tartalmi elem kapja a maximális pontot, a többi a legjobbhoz százalékosan viszonyítva kerül szétosztásra. A kérelmezõnek is lehetõsége lett volna a legkedvezõbb árajánlatot megtenni. A 2003. június 30-i eredményhirdetésen ismertették az értékelést a kérelmezõ jelen lévõ képviselõje azt nem kifogásolta.<br>
A kiírásban meghatározott, a számítás módja szerinti legjobb tartalmi elem a kiíró szempontjából nyilvánvalóan az összességében elérhetõ legkedvezõbb megtakarítás elérése, hiszen ez a pályáztatás célja és ehhez kell viszonyítani az egyes ajánlatokat. Véleményük szerint a kérelmezõ által alkalmazott számítási mód megfordítaná a kiírás szerinti súlyozási arányokat, hiszen a teljesítési határidõ viszonylag kis mértékû eltérése sokkal nagyobb jelentõséggel bírna, mint azt a pályáztatás célja és a kiírás meghatározott. Ajánlatkérõ kötelessége, hogy a beruházásokra biztosított összeget a legtakarékosabb módon használja fel, és ennek a kiírás és az abban foglaltak szerinti elbírálás felel meg.<br>
Ajánlatérõ a tárgyaláson nyilatkozott, hogy a felhívás értelmében a minimumpontszámot is ki kellett osztani, így a kérelmezõ számítása - amellyel alapjában egyetért - ott helytelen, hogy a pontszámokat nem 0-10 közötti sávon helyezte el. Amennyiben ezt a kérelmezõ számításánál is elvégezzük, úgy ugyanazt az eredményt kapjuk, mint amely kihirdetésre került.<br>
A JUMA 2000 Kft. egyéb érdekelt észrevételében elõadta, hogy véleményük szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mert az ajánlatok elbírálásánál mindkét részszempont esetében eltért a felhívásban szereplõ értékelési módtól. Az eltérés érdemben befolyásolta ajánlatkérõ döntését, egyetértenek kérelmezõvel, a helyes értékelés kérelmezõ nyertességét eredményezi.<br>
Véleményük szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdését is, mert már a bontáskor nyilvánvaló volt, hogy a DUNAÉPSZER ajánlata érvénytelen, hiszen az elõírtnál késõbbi határidõt ajánlott meg, így az eljárás további szakaszában már nem vehetett volna részt. Továbbá ajánlatkérõ megsértette a Kbt. 34. § (3) bekezdését is, mivel nem alkalmazott az értékelésnél egységes elveket, mivel két ajánlattevõ esetében a második részszempontnál azonos tartalmi elemekre különbözõ pontszámot adott. Ezek azonban nem befolyásolják érdemben az eredményt.<br>
A BAU-TRADE Kft. egyéb érdekelt észrevételében elõadta, hogy véleményük szerint ajánlatkérõ az értékelésnél helyesen járt el. A felhívás szerint az értékelési ponttartomány 0-10, tehát a legjobb feltétel 10, a legrosszabb 0 pontot kap, a többi feltétel meghatározása 0 és 10 pont között százalékosan kerül kiosztásra, amit ajánlatkérõ be is tartott.<br>
Véleményük szerint a kérelmezõ által megadott befejezési határidõ mûszakilag nem kivitelezhetõ, a tárgyaláson megalapozatlanul vállalt lehetetlen feltételt. Kérelmezõ számítási módszere teljesen irreális, mert egy ilyen számítással pl. 2003. július 30-i határidõ és 160 000 000 Ft vállalási ár is nyerõ lett volna.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint:<br>
Ajánlatkérõnek, amennyiben az összességében legelõnyösebb ajánlat szempontja szerint kívánja elbírálni az ajánlatokat, úgy a felhívásban kell meghatározni a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3)-(4) bekezdésében foglalt körülményeket. A hivatkozott jogszabályhelyek az alábbiakat tartalmazzák:<br>
"A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint: ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos..."<br>
Ajánlatkérõ a fenti követelmények alapján a részvételi felhívás 9. c) és d) pontjaiban tett eleget, az ajánlati felhívásnak az értékelésre vonatkozó részeit egyik ajánlattevõ sem vitatta. Habár a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés c) pontja szerint az adható pontszám aló és felsõ határát kell meghatározni, ajánlatkérõ nem a pontozás lehetséges határait, hanem az értékelési ponttartományt írta elõ 0-10 között. Értelmezésében ez azt jelentette, hogy az értékelés során az ajánlati tartalmi elemek pontozása 0 és 10 pont kiosztásával történik. Az ajánlatkérõ felhívását az ajánlattevõk nem vitatták, azzal kapcsolatban kérdéseket nem tettek fel.<br>
A Döntõbizottság álláspontja szerint az ajánlatkérõ a felhívásban azzal, hogy az értékelési ponttartományt határozta meg, a ponthatárok mellett egyben azt is kifejezésre jutatta, hogy a pontozásnál a minimumpontszámot is ki fogja osztani.<br>
Az értékelés módszereként csak annyit határozott meg, hogy a legjobb tartalmi elem kapja a maximális pontszámot, a többi a legjobbhoz százalékosan viszonyítva kerül szétosztásra.<br>
Ajánlatkérõ arra vonatkozóan, hogy a legjobbhoz történõ viszonyítást milyen módon fogja megtenni sem a felhívásban, sem a dokumentációban további egyértelmû elõírást nem tett, így a legjobbhoz történõ viszonyítás elvégzésére konkrét, kötelezõ eljárás, módozat, illetve rendelkezés hiányában nem állapítható meg, illetve nem jelenthetõ ki, hogy a felhívás meghatározását kizárólag egyetlen változat teljesítheti.<br>
E körben akkor lenne megállapítható a felhívásban elõírtaktól való eltérés, ha ajánlatkérõ akár a felhívásban, akár a dokumentációban külön rendelkezett volna a legjobbhoz történõ viszonyítás valamely lehetséges változatáról, majd az értékelés során egy - a viszonyításra alkalmas - másik változatot használ fel a pontszámok megállapítására.<br>
Mivel jelen esetben ajánlatkérõ ilyen rendelkezést külön nem tett, minden olyan, az értékelés elvégzésére szolgáló módozat, számítási technika megfelel a kiírásban közölteknek, amely alkalmas arra, hogy az ajánlatok egyes részszempontok szerinti tartalmi elemeinek százalékos eltérését kifejezze, és ezen százalékos eltéréseket az ajánlatkérõ által megadott értékelési ponttartományon, tehát a 0-10 közötti sávon szétossza.<br>
A fentieken túl ajánlatkérõnek olyan értékelési módozatot kell választania, amellyel képes eleget tenni az ajánlatok értékelésére vonatkozó, a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében rögzítetteknek.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az ajánlatok értékelésnél mind az ajánlati ár, mind a korábbi teljesítési határidõ részszempont esetében a legjobb tartalmi elemre kiosztotta a maximális pontszámot, majd a legkedvezõtlenebb tartalmi elemre a minimális pontszámot, a többi tartalmi elem pontszámát az adta meg, hogy az milyen százalékos arányban tér el a legkedvezõbb tartalmi elemtõl. Ennek a meghatározására ajánlatkérõ a "megtakarítás" fogalmat vezette be, amely tartalmilag nem jelent mást, mint a vizsgált tartalmi elemnek a legjobbtól való eltérést. Ezzel a számítási eljárással ajánlatkérõ egy számítási lépcsõben tudta meghatározni a 0-10 közötti ponttartományban a vizsgált tartalmi elem százalékos eltérését tükrözõ pontszámát.<br>
Ajánlatkérõ pontozási módszerét alkalmazva ezen részszempont körében pontszámok az alábbiak szerint alakulnak:<br>
Ajánlattevõ: Bau-Trade<br>
- ajánlati ár	123 790 223 Ft<br>
- áreltérés	0 Ft<br>
- pontszám	10<br>
- ponteltérés	0<br>
- %-os eltérés	0<br>
Ajánlattevõ: ÁÉL<br>
- ajánlati ár	131 732 363 Ft<br>
- áreltérés	7 942 140 Ft<br>
- pontszám	6,07<br>
- ponteltérés	3,93<br>
- %-os eltérés	39,29<br>
Ajánlattevõ: KOVÉPSZER<br>
- ajánlati ár	135 000 000 Ft<br>
- áreltérés	11 209 777 Ft<br>
- pontszám	4,45<br>
- ponteltérés	5,55<br>
- %-os eltérés	55,46<br>
Ajánlattevõ: DOM-ÉPTER<br>
- ajánlati ár	135 080 507 Ft<br>
- áreltérés	11 290 284 Ft<br>
- pontszám	4,41<br>
- ponteltérés	5,59<br>
- %-os eltérés	55,86<br>
Ajánlattevõ: JUMA<br>
- ajánlati ár	144 000 000 Ft<br>
- áreltérés	20 209 777 Ft<br>
- pontszám	0<br>
- ponteltérés	10<br>
- %-os eltérés	100<br>
Ajánlatkérõ ugyanazt a számítási módozatot alkalmazta minden részszempontnál, a teljesítési véghatáridõ részszempont esetében is. Az értékelésnél azonban az átfutási idõt vette figyelembe. Az átfutási idõtartam megállapításánál azonos kezdési idõpontot tekintve az egyes ajánlati elemek közötti különbség az átfutási idõk esetében azonos az ajánlott befejezési határidõk közötti különbséggel, ezért az eredmény szempontjából mindegy, hogy melyikkel számolunk.<br>
Ajánlatkérõ pontozási módszerét alkalmazva ezen részszempont körében a pontszámok az alábbiak szerint alakulnak:<br>
Ajánlattevõ: Bau-Trade<br>
- vállalt határidõ	09. 20.<br>
- eltérés nap	21<br>
- pontszám	3,22<br>
- ponteltérés	6,78<br>
- %-os eltérés	67,74<br>
Ajánlattevõ: ÁÉL<br>
- vállalt határidõ	09. 30.<br>
- eltérés nap	31<br>
- pontszám	0<br>
- ponteltérés	10<br>
- %-os eltérés	100<br>
Ajánlattevõ: KOVÉPSZER<br>
- vállalt határidõ	08. 30.<br>
- eltérés nap	0<br>
- pontszám	10<br>
- ponteltérés	0<br>
- %-os eltérés	0<br>
Ajánlattevõ: DOM-ÉPTER<br>
- vállalt határidõ	09. 10.<br>
- eltérés nap	11<br>
- pontszám	6,45<br>
- ponteltérés	3,55<br>
- %-os eltérés	35,48<br>
Ajánlattevõ: JUMA<br>
- vállalt határidõ	09. 10.<br>
- eltérés nap	11<br>
- pontszám	6,45<br>
- ponteltérés	3,55<br>
- %-os eltérés	35,48<br>
A fent ismertetett táblázatok alapján egyértelmûen megállapítható, hogy az ajánlatkérõ által az egyes tartalmi elemekre megállapított pontszámok pontosan tükrözik az egyes ajánlati elemeknek a legkedvezõbbtõl történõ százalékos eltérést.<br>
Ajánlatkérõ a felhívásában pedig nem mást határozott meg, mint azt, hogy az értékelése során a pontszámokat a legjobbhoz történõ százalékos viszonyítás fogja megadni a 0-10 skálán, így ajánlatkérõ által az értékelés elvégzésére használt számítási metodika kielégíti a felhívásának 9. c) és d) pontjában elõírtakat, valamint megfelel a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtaknak is.<br>
A Döntõbizottság álláspontja szerint a kérelmezõnek a kérelmében alkalmazott számítási módozat, amely a legjobb tartalmi elem/vizsgált tartalmi elem aránypár felállítását jelenti alapjában szintén alkalmas arra, hogy a meghatározza a legjobb tartalmi elemtõl történõ eltérést, azonban ahhoz, hogy ezek alapján meg lehessen határozni az egyes tartalmi elemek pontszámát a megadott értékelési ponttartományban további számításra van szükség. Az aránypár alapján meghatározott értéket ugyanis ki kell vetíteni az ajánlatkérõ által meghatározott 0-10 értékelési skálára és ez adja meg az egyes tartalmi elemek végsõ pontszámát.<br>
A kérelmezõ az általa elvégzett értékelésnél figyelmen kívül hagyta, hogy ajánlatkérõ a felhívásban meghatározta az értékelés ponttartományát, amely mindkét részszempont esetében azonos. Az általa elvégzett számításokkal az ajánlati ár esetében a pontszámok 10-8,6 tartományban, a vállalt határidõ esetében 10-6,3 tartományban kerültek kiosztásra, a kérelmezõ ezt követõen ezen, az aránypár által meghatározott értékeket nem vetítette ki a 0-10 skálára. Ha a kérelmezõ által alkalmazott módszerrel számolunk és az így kapott értékeket az ajánlatkérõ által megadott 0-10-es skálára vetítjük az alábbi eredményre jutunk:<br>
Ajánlattevõ: Bau-Trade<br>
- ajánlati ár	123 790 223 Ft<br>
- %-os eltérés a legjobbtól	-<br>
- számított pontszám	10<br>
- pontszám 0-10 skálán	10<br>
- ajánlatkérõ pontozása	10<br>
Ajánlattevõ: ÁÉL<br>
- ajánlati ár	131 732 363 Ft<br>
- %-os eltérés a legjobbtól	94%<br>
- számított pontszám	9,4<br>
- pontszám 0-10 skálán	6,09<br>
- ajánlatkérõ pontozása	6,07<br>
Ajánlattevõ: KOVÉPSZER<br>
- ajánlati ár	135 000 000 Ft<br>
- %-os eltérés a legjobbtól	92%<br>
- számított pontszám	9,2<br>
- pontszám 0-10 skálán	4,51<br>
- ajánlatkérõ pontozása	4,45<br>
Ajánlattevõ: DOM-ÉPTER<br>
- ajánlati ár	135 080 507 Ft<br>
- %-os eltérés a legjobbtól	92%<br>
- számított pontszám	9,2<br>
- pontszám 0-10 skálán	4,51<br>
- ajánlatkérõ pontozása	4,41<br>
Ajánlattevõ: JUMA<br>
- ajánlati ár	144 000 000 Ft<br>
- %-os eltérés a legjobbtól	83,6%<br>
- számított pontszám	8,36<br>
- pontszám 0-10 skálán	0<br>
- ajánlatkérõ pontozása	0<br>
Vállalt határidõ:<br>
Ajánlattevõ: Bau-Trade<br>
- vállalt határidõ	09. 20. (21)<br>
- %-os eltérés a legjobbtól	72%<br>
- számított pontszám	7,2<br>
- pontszám 0-10 skálán	3,23<br>
- ajánlatkérõ pontozása	3,22<br>
Ajánlattevõ: ÁÉL<br>
- vállalt határidõ	09. 30. (31)<br>
- %-os eltérés a legjobbtól	63%<br>
- számított pontszám	6,3<br>
- pontszám 0-10 skálán	0<br>
- ajánlatkérõ pontozása	0<br>
Ajánlattevõ: KOVÉPSZER<br>
- vállalt határidõ	08. 30.<br>
- %-os eltérés a legjobbtól	-<br>
- számított pontszám	10<br>
- pontszám 0-10 skálán	10<br>
- ajánlatkérõ pontozása	10<br>
Ajánlattevõ: DOM-ÉPTER<br>
- vállalt határidõ	09. 10. (11)<br>
- %-os eltérés a legjobbtól	83%<br>
- számított pontszám	8,3<br>
- pontszám 0-10 skálán	6,45<br>
- ajánlatkérõ pontozása	6,77<br>
Ajánlattevõ: JUMA<br>
- vállalt határidõ	09. 10. (11)<br>
- %-os eltérés a legjobbtól	83%<br>
- számított pontszám	8,3<br>
- pontszám 0-10 skálán	6,45<br>
- ajánlatkérõ pontozása	6,45<br>
A kérelmezõ és nyertes esetében - kérelmezõ által használt számítással - a 0-10 értékelési ponttartományban történõ pontozás esetében az összes pontszám:<br>
	ajánlati ár    befejezési határidõ  össz-<br>
	P (10-es skálán) × 5  P (10-es skálán) × 2  pont<br>
BAU-TRADE:	10 × 5 = 50     3,23 × 2 = 6,46  56,46<br>
KOVÉPSZER:	4,51 × 5 = 22,55      10 × 2 = 20  42,55<br>
A fentiek alapján megállapítható, hogy a kérelmezõ által használt képlettel is ugyanarra az eredményre juthatunk, mint amelyre ajánlatkérõ az általa alkalmazott módszerrel, mely szerint mindkét esetben a nyertes a BAU-TRADE Kft., míg a kérelmezõ a második legkedvezõbb ajánlatot tevõ.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 25.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>