<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6592)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.327/9/2003.<br>
<br>
Tárgy: a Perfekting Mérnöki Iroda Kft. jogorvoslati kérelme az ÁPV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Perfekting Mérnöki Iroda Kft. (6400 Kiskunhalas, Szilády Áron u. 5-7., képviseli: dr. Deák Krisztina ügyvéd, 7100 Szekszárd, Jókai u. 22. fsz. 1-2., a továbbiakban: kérelmezõ) jogorvoslati kérelmének, melyet az Állami Privatizációs és Vagyonkezelõ Rt. (1133 Budapest, Pozsonyi út 56., továbbiakban: ajánlatkérõ) "80 db, az ÁPV Rt. által értékesítendõ társaságra - beleértve azok többségi tulajdoni hányadú leányvállalatait, ingatlanvagyonát is - vonatkozóan a privatizációhoz szükséges - az 1995. évi XXXIX. és a LIII. törvények által elõírt - környezetvédelmi helyzet bemutatása és a tevékenység következtében létrejött környezetkárosodások kárelhárítási és kártérítési költségének meghatározása" tárgyú közbeszerzési eljárása ellen nyújtott be, a Döntõbizottság helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 53. § (2) bekezdését, és mindezekre tekintettel a 60. § (1) bekezdés b) pontját, ezért ajánlatkérõnek az eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. február 12-i 7. számában tett közzé ajánlati felhívást nyílt eljárás megindítására a rendelkezõ részben megjelölt tárgyban 0020/2003 szám alatt, amit a 12. számban módosított.<br>
Ajánlatkérõ a beszerzés tárgyát a felhívás 3. a) pontjában a következõk szerint határozta meg:<br>
80 db, az ÁPV Rt. által értékesítendõ társaságra - beleértve azok többségi tulajdoni hányadú leányvállalatait, ingatlanvagyonát is - vonatkozóan a privatizációhoz szükséges - az 1995. évi XXXIX. és a LIII. törvények által elõírt - környezetvédelmi helyzet bemutatása és a tevékenység következtében létrejött környezetkárosodások kárelhárítási és kártérítési költségeinek a meghatározása.<br>
A módosított ajánlati dokumentáció 3. pontja tartalmazza a részletes feladatmeghatározást. Ezek szerint a tárgyi feladat megvalósítása során az alábbi típusú feladatokat kell megoldani:<br>
0 típus: a korábbi privatizáció során készült környezeti átvilágítási és állapotfelmérési dokumentáció áttekintése, aktualizálása.<br>
I. típus: környezeti átvilágítás: a környezeti elemek helyzetének, a mûködésbõl eredõ környezeti hatások bemutatása, a múltbéli tevékenység során kialakulhatott környezeti károsodások lehetõsége, ill. azok kizárhatósága. Az átvilágítási dokumentáció bemutatja az esetleges talaj- és talajvízvizsgálat nélkül is jól meghatározható környezetvédelmi költségeket (pl. felhalmozott hulladék ártalmatlanítása). A feladat része a felmért környezeti problémák költségbecslése. Ha a vizsgálat eredménye azzal zárul, hogy a környezetkárosodás tényét nem lehet kizárni akkor további vizsgálatok elvégzése szükséges.<br>
II. típus: felderítõ tényfeltárás, melynek során nyilatkozni kell arról, hogy létrejött-e környezetkárosodás, ha igen, akkor meg kell becsülni a kárelhárítási és kártérítési költségeket.<br>
Ajánlatkérõ a felhívás 11. a) pontjában az alkalmassági feltételeket határozta meg. Ezek között szerepelt az, hogy a részvételre jelentkezõnek be kell mutatnia az elõzõ 3 évben végzett olyan projektmenedzselési referenciamunkáit (teljesítés helye, szerzõdõ fél megnevezése, közbeszerzéssel elnyert munka esetén az ellenszolgáltatás összege), ahol környezetvédelmi beruházás vagy környezeti kármentesítés, környezetikárérték-meghatározás szerepelt a feladatai között. Ajánlatkérõ ezzel kapcsolatban alkalmatlansági feltételként szabta a felhívás 11. b) pont ötödik francia bekezdésében azt, hogy a szerzõdés teljesítésére alkalmatlan az akinél "a 11. a) pont szerint bemutatott referenciamunkák között az elõzõ 3 évben nincs összesen legalább 2 db olyan projektmenedzselési referenciamunka, ahol 100 M Ft feletti környezetvédelmi beruházás vagy környezeti kármentesítés, környezeti kárérték-meghatározás szerepelt a feladatai között."<br>
Az ajánlatkérési dokumentáció 4.15-4.16. pontjában ajánlatkérõ további útmutatást adott a referenciák bemutatásával kapcsolatban:<br>
- 4.15. az elõzõ három évben végzett projektmenedzselési referenciamunkák bemutatása (teljesítés helye, szerzõdõ fél megnevezése, közbeszerzéssel elnyert munka esetén az ellenszolgáltatás összege), külön kiemelve azokat, amelyek esetében 100 M Ft feletti környezetvédelmi beruházás vagy környezeti kármentesítés, vagy környezeti kárérték meghatározás szerepelt a feladatai között (mintát l. A 6. fejezetben / 3. sz. nyilatkozatminta).<br>
- 4.16. A fentiekben megadott projektmenedzselési referenciamunkákról szóló szöveges ismertetés, rövid mûszaki leírás.<br>
Az ajánlattételi határidõig, 2003. április 29-ig ajánlatot tett az IMSYS Kft.-ERM Hungária Kft.-Vituki Consult Kft. konzorciuma, a PYRUS-RUMPOLD Rt.-WS Atkins Magyarország konzorciuma, a Lancaster Kft.-Agruniver Holding Kft.-Agruniver Kft. konzorciuma, a Deloitte & Touche Rt.-ÖKO Rt.-COWI Kft. konzorciuma, a VITUKI Innosystem Kft.-VIDRA Környezetgazdálkodási Kft. konzorciuma, a NATURAQUA Környezetvédelmi Tervezõ és Szolgáltató Kft., a Unio Contact Kft.-3kör Delta Kft.-Depónia-Technika Mérnöki Szolgáltató és Kereskedelmi Kft. konzorciuma, valamint a kérelmezõ.<br>
Ajánlatkérõ értékelõbizottsága megállapította, hogy kérelmezõ két 100 M Ft feletti referenciamunkát jelölt meg, melyek közül csak az egyik felelt meg a pályázati kiírásban foglalt feltételeknek, egyebekben a beérkezett ajánlatok közül egyik sem teljesíti maradéktalanul a kiírásban meghatározott formai, tartalmi ill. alkalmassági feltételeket, ezért az eljárás eredménytelenné nyilvánítását javasolták.<br>
Kérelmezõ ajánlatának a 31-32. oldalán mutatta be az elõzõ három év legjelentõsebb projektmenedzselési szolgáltatásait, ahol 100 M Ft feletti környezetvédelmi beruházás vagy környezeti kármentesítés, vagy környezetikárérték-meghatározás szerepel a feladatai között az alábbi táblázatban:<br>
Szolgáltatás leírása:<br>
<br>
1. Börgönd laktanya és repülõtér környezeti állapotának felmérése és környezeti kárainak értékbecslése<br>
- a szerzõdést kötõ másik fél: Belvárosi Irodaház Kft.<br>
- teljesítés helye: Börgönd, Székesfehérvár és Aba község külterületein<br>
- az ellenszolgáltatás összege: 2,6 M Ft<br>
- teljesítés ideje: 2000<br>
<br>
2. MM Speciális Rt. v. a. telephelyeinek környezeti auditja és tûzszerészeti átvizsgálása, mentesítése<br>
- a szerzõdést kötõ másik fél: MM Speciális Rt. v.a.<br>
- teljesítés helye: MM Rt. (v.a.) budapesti és törökbálinti területein<br>
- az ellenszolgáltatás összege: 48 M Ft<br>
- teljesítés ideje: 2001-2002<br>
A szöveges ismertetés tartalmazza, hogy az 1. sz. alatt bemutatott Börgöndi laktanya esetében I. fokú környezetvédelmi állapotfelmérést és környezeti kármeghatározást végzett a kérelmezõ, és a tartálytisztítás abból származó hulladékok gyûjtése a szennyezett területek rekultiválási költsége nélkül, a fellelt mennyiségek becsült kárelhárítási költsége 567 M Ft.<br>
Az eredményhirdetés 2003. május 30-án volt. Ajánlatkérõ elkészítette az összegzést az eljárásról, melyet 2003. június 6-án megküldött az ajánlattevõknek. Az összegzés 1. d) pontja szerint az eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelen, mivel nem érkezett érvényes ajánlat. Ajánlatkérõ az eljárást lezáró döntéssel egyidejûleg határozatot hozott arról, hogy a tárgyban hirdetmény közzétételével induló gyorsított tárgyalásos közbeszerzési eljárást indít.<br>
Kérelmezõ 2003. június 26-án nyújtott be jogorvoslati kérelmet, melyben kéri, hogy a Döntõbizottság állapítson meg jogsértést, semmisítse meg ajánlatkérõ eljárást lezáró döntését, kötelezze ajánlatkérõt a költségek viselésére, ideiglenes intézkedésként az eljárást függessze fel.<br>
Kérelmében elõadja, hogy a 2003. május 30-i eredményhirdetésrõl az értesítést és az összegzést június 10-én vették át. Ebbõl értesültek, hogy ajánlatkérõ az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelenné nyilvánította. Az összegzés szerint társaságuk nem felelt meg az alkalmassági kritériumoknak mert "nem rendelkezik a kiírás 11. b) pontjának negyedik francia bekezdésében meghatározott referenciamunkákkal ezért a feladat teljesítésére alkalmatlan." Társaságuk az ajánlati felhívás 11. b) pontjának negyedik bekezdésében meghatározott referenciamunkákat az ajánlatuk 30-31. oldalán megadta, melyek között szerepel 2 db olyan projektmenedzselési referenciamunka, ahol 100 M Ft feletti környezetikárérték-meghatározás szerepelt a feladatok között. Álláspontjuk szerint ajánlatkérõ jogszerûtlenül minõsítette ajánlatukat érvénytelennek és ezért jogszerûtlenül zárta õt ki az eljárásból. Ezért szerintük ajánlatkérõ megsértette a Kbt. 52. § (2) bekezdés d) pontban és a 53. §-ban foglaltakat, valamint a 60. § (1) bekezdését is.<br>
A 2003. július 18-án megtartott tárgyaláson az ajánlatkérõi felvetésekre kérelmezõ az alábbiakat adta elõ:<br>
A projektmenedzselés számára nem jelenti egyértelmûen, hogy ez fõvállalkozót jelöl meg. Amennyiben ajánlatkérõ a referenciamunkák vonatkozásában fõvállalkozói tevékenységet várt volna el, akkor ezt magyarul kellett volna megfogalmaznia. Elõadja, hogy a vitatott referenciánál a Börgöndi laktanyánál ajánlatkérõ I-es és II-es típusú munkát határozott meg. Õk a referencialevél szerint az elsõ fázisú környezetvédelmi auditot végezték el, ennek során is meg lehetett becsülni az 567 M Ft-os kárértéket. Csak ezután kerül sor a 33/2000. (III. 17.) sz. Korm. rendelet szerinti további környezeti kárérték-meghatározásra. Az ajánlati felhívásban és a dokumentációban ajánlatkérõ nem jelölte meg konkrétan, hogy õ a 33/2000. Korm. rendelet alapján végzendõ kármeghatározást kér. Ezért õk ezt így nem is jelölték meg saját ajánlatukban. Hiszen nem tudták, hogy ez elvárás. Szerintük ajánlatkérõ csak utólagosan értelmezi így az ajánlati felhívását. Bemutatta az 1. sz. referenciájával kapcsolatban a Belvárosi Irodaház Kft. pályázatához készült teljesítési dokumentációt. Ennek 13.1.2. és 13.1.3. oldala bizonyítja szerintük, hogy õk kárérték-meghatározást is végeztek, hiszen olajjal szennyezett folyadékok, olajos hulladék meghatározása, azbeszttartalmú és azbeszthulladék meghatározása, mennyiségmeghatározás kommunális eredetû vegyes hulladék meghatározása is szerepel ebben. Továbbá behatároltak három szennyezési területet is, a repülõgépek üzemanyagtöltõ állomását, központi kazánházat és a közvetlen jármûkiszolgáló területet. Tehát a kárérték-meghatározás bõven meghaladta a 100 M Ft-ot.<br>
Ajánlatkérõ észrevételében elõadja, hogy a kérelmezõ ajánlatának 31. oldalán található 2. számmal jelölt referenciamunka az ajánlati felhívás követelményeinek megfelelt. Az 1. számmal jelölt referenciamunka esetében a táblázat adatai szerint ajánlattevõ részére nyújtott ellenszolgáltatás összege 2,6 M Ft volt, ami nem felel meg a felhívás szerinti 100 M Ft feletti követelménynek. A környezeti kár értékét a szöveges ismertetés sem tartalmazza. Megvizsgálták a rendelkezésükre álló dokumentációkat és megállapították, hogy az 1. sorszám alatt szerepeltetett referenciamunkánál, a Börgöndi laktanya esetében a környezetikárérték-meghatározást nem a kérelmezõ végezte. Kérelmezõ feladata a "Börgöndi repülõtér és a hozzá tartozó létesítmények értékbecslése és I. fázisú környezetvédelmi auditja" tárgyú beszerzéssel kapcsolatban csak az elõzetes "elméletileg lehetséges állapotváltozások", a területen végzett tevékenység alapján a potenciális szennyezõforrások bemutatása volt. A "Kaposújlak, Pér, Börgönd laktanya és repülõtér-ingatlan környezeti állapotának tényfeltárása és környezeti kárainak értékbecslése" tárgyú eljárásban a kérelmezõ részt vett ajánlattevõként, de az eljárás nyertese a Kristály '99 Kft. lett, amely a környezeti kár értékbecslését elvégezte.<br>
Kérelmezõ ajánlatában tehát nem szerepeltetett legalább 2 olyan projektmenedzselési referenciamunkát, ahol 100 M Ft feletti környezetvédelmi beruházás vagy környezeti kármentesítés, környezetikárérték-meghatározás szerepelt a feladatai között. Így az ajánlat a kiírás alkalmassági követelményeinek nem felelt meg.<br>
A tárgyaláson elõadta, hogy az ajánlati felhívás 11. a) pontjában projektmenedzseri feladatot vártak el az ajánlattevõktõl, tehát azt, hogy fõvállalkozókként végezzék el a megjelölt referenciamunkákat. Ez ajánlatkérõ esetében egyik dokumentációban sem volt bizonyítható. Kijelentette, hogy a felhívás 11. a) pontjában a kármentesítés, környezetikárérték-meghatározás a hozzáértõk számára egyértelmûvé teszi, hogy a 33/2000. (III. 17.) sz. Korm. rendelet szerint kell eljárni. Õk a kormányrendelet 18. § (1) bekezdés a), b) és c) pontja szerinti bármelyik szakaszt elfogadták volna teljesítésként. Álláspontjuk szerint a kérelmezõ még a jogszabályban meghatározott szintek elõtti értékbecslést végezte el a hivatkozott referenciamunkájában. Ezzel kapcsolatban hivatkozott az 1995. évi LIII. törvény 105. §-ára és az 1995. évi XXXIX. törvény 29. § (4) bekezdésére. Véleménye szerint azért sem fogadható el a bemutatott referencia, mert az ajánlatból nem állapítható meg a környezeti kár értéke, ugyanis az ajánlatban szerepeltetett 567 millió Ft csak a hulladékok összegyûjtésébõl eredõ kárelhárítás becsült költsége.<br>
Kérik a fentiekre tekintettel a szerintük alaptalan kérelem elutasítását.<br>
A Döntõbizottság a rendelkezésére álló iratok és nyilatkozatok alapján a jogorvoslati kérelemnek helyt ad az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés elõírja, hogy a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelen az eljárás, ha kizárólag érvénytelen ajánlatok érkeztek.<br>
Ajánlatkérõ a kérelmezõ 2. számmal jelölt referenciáját elfogadta. Ezért a Döntõbizottság csak az 1. számmal jelölt referencia tekintetében folytatott vizsgálatot.<br>
Ennek során a Döntõbizottság megállapította, hogy ajánlatkérõ a kérelmezõ által bemutatott referenciát olyan kritériumok szerint vizsgálta, amelyeket sem a felhívásban, sem a dokumentációban nem szerepeltetett. Nevezetesen hogy a referenciaként bemutatott kárérték-meghatározás csak abban az esetben fogadható el, ha azt a 33/2000. (III. 17.) Korm. rendelet elõírásainak megfelelõ módon végezték. A Döntõbizottság nem osztotta ajánlatkérõnek azon álláspontját, hogy a módosított felhívás 11. a) pontjának megfogalmazásából - mely szerint 2 db olyan projektmenedzselési referenciamunka bemutatását várta el, "ahol 100 M Ft feletti környezetvédelmi beruházás vagy környezeti kármentesítés, környezetikárérték-meghatározás szerepelt a feladatai között." - a szakemberek számára egyértelmû, hogy a kárérték-meghatározást a környezeti kármentesítés körében kell elvégezni a 33/2000. (III. 17.) Korm. rendelet elõírásainak megfelelõen.<br>
Álláspontját azzal is alá kívánta támasztani ajánlatkérõ, hogy a felhívásban a környezeti kármentesítés, környezetikárérték-meghatározás fogalmak között " , ", azaz vesszõ írásjel szerepel.<br>
Ezzel kapcsolatban a Döntõbizottság megállapította, hogy ajánlatkérõ a 100 M Ft feletti referenciák esetében a környezetvédelmi beruházási projekteken kívül felsorolásszerûen " , "-vel elválasztva nevesíti a számára elfogadható környezeti kármentesítés, környezetikárérték-meghatározás tárgyú projekteket. Ugyanakkor az ajánlati dokumentáció 4.15. pontjában ajánlatkérõ mindhárom féle környezetvédelmi tárgyú projektet, melyeket nevesített vagylagosan szerepelteti: "környezetvédelmi beruházás vagy környezeti kármentesítés, vagy környezetikárérték-meghatározás". Tehát semmilyen utalás sincs arra, hogy kizárólag olyan referenciát fogad el ajánlatkérõ, ahol a környezetikárérték-meghatározás a 33/2000. (III. 17.) Korm. rendelet elõírásainak megfelelõen történt.<br>
Ajánlatkérõ által sem vitatottan kérelmezõ ajánlatában bemutatott, kérdéses referenciamunka esetében kérelmezõ feladatát képezte a terület I. fokú környezetvédelmi auditja, melynek része volt a környezeti kárérték becslése.<br>
A Döntõbizottság megállapította, hogy jelen beszerzés tárgya is lényegében a privatizálásra kerülõ ingatlanok I. típusú környezeti átvilágítása és a felmért környezeti problémák megoldásának költségbecslése, és amennyiben a környezeti kárérték-meghatározás nem elégséges, akkor kell elvégezni a II. típusú felderítõ tényfeltárást a 33/2000. (III. 17.) Korm. rendelet elõírása szerint.<br>
A Döntõbizottság nem fogadta el ajánlatkérõnek azt a hivatkozását sem, hogy a környezeti kár értékét az ajánlat nem tartalmazza, így az ajánlatból nem állapítható meg, hogy a bemutatott referenciamunka megfelel-e a követelményeknek. Ugyanis a projektmenedzselési referenciamunkák szöveges ismertetésében kérelmezõ ismertette, hogy a tartálytisztítás az abból származó hulladékok gyûjtése a szennyezett területek rekultiválási költsége nélkül, a fellelt mennyiségek becsült kárelhárítási költsége 567 millió Ft. Ha ajánlatkérõ szerint ez nem is a teljes környezeti kárértékre vonatkozik, akkor is látható, hogy a 100 M Ft-ot jelentõsen meghaladja a környezeti kárérték. Ezen túl ajánlatkérõ a kért referenciákban szereplõ adatokat ellenõrizheti, a számára nem egyértelmû nyilatkozatokra a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés alapján jogszerûen tisztázó kérdést tehet fel. Ezekkel a lehetõségekkel ajánlatkérõ nem élt, pedig a kérelmezõ által referenciaként bemutatott "Börgöndi repülõtér és a hozzá tartozó létesítmények értékbecslése és I. fázisú környezetvédelmi auditja" kérelmezõ által készített teljes dokumentációja a rendelkezésére állt.<br>
A Döntõbizottság megállapította, hogy a felhívásban és dokumentációban elõírtak szerint a beszerzés tárgyának és az alkalmasság igazolási módjának megfelel, a kérelmezõ ajánlatában bemutatott a 100 M Ft feletti környezetvédelmi munka, ahol a feladatai között szerepelt környezetikárérték-meghatározás. Ajánlatkérõ döntése a kérelmezõ alkalmatlanságát illetõen ezért nem helyt álló.<br>
A Döntõbizottság nem fogadja el ajánlatkérõ álláspontját a tekintetben sem, hogy a projektmenedzselés kifejezést egyértelmûen csak fõvállalkozásban elvégzett munkákra lehet értelmezni. Ha ajánlatkérõ az elvégzett referenciamunkákat fõvállalkozásban elvégzettként várja el, ezt a felhívásban, vagy a dokumentációjában egyértelmûen, értelmezési gondoktól mentesen kellett volna ajánlattevõk tudomására hoznia. Egyébként kérelmezõ ajánlatának 30-31. oldalán bemutatott referenciamunkákat projektmenedzselési szolgáltatásként jelölte meg.<br>
A fentiekre tekintettel a Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdését, mivel érvénytelenné nyilvánította kérelmezõ ajánlatát, erre tekintettel megsértette a Kbt. 53. § (2) bekezdését, mivel kizárta õt az eljárásból, valamint mindezekre tekintettel a Kbt. 60. § (1) bekezdés b) pontját is megsértette, mivel jogszerûtlenül nyilvánította eredménytelenné az eljárást.<br>
A Döntõbizottság köteles a megállapított jogsértés esetén bírságot alkalmazni. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(1) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban egyszemélyi felelõs megállapítására nem került sor, mivel az eljárást lezáró döntést bizottság hozta meg.<br>
A bírság mértékének megállapításakor a Döntõbizottság az eset összes körülményét figyelembe véve a megállapított jogsértésekkel arányban állónak látta a rendelkezõ részben megállapított minimális összegû bírságot.<br>
A mérlegelés során a Döntõbizottság figyelemmel volt arra is, hogy az eljárást lezáró döntés megsemmisítésével megnyílt a lehetõség arra, hogy ajánlatkérõ a jogsértéseket reparálja.<br>
A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot ajánlatkérõvel szemben a rendelkezõ részben meghatározottak szerint.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) pontja alapján megállapította a rendelkezõ részben megjelölt jogsértéseket, ezért a c) pontja alapján megsemmisítette ajánlatkérõ eljárást lezáró döntését, az f) pont alapján bírságot szabott ki és a h) pont alapján kötelezte a jogsértõt az eljárási díj viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 25.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>