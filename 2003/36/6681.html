<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6681)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.342/8/2003.<br>
<br>
Tárgy: a Strabag Rt. jogorvoslati kérelme Székesfehérvár Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Rt. (9022 Gyõr, Schwarzenberg u. 8/B., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) jogorvoslati kérelmének, melyet Székesfehérvár Megyei Jogú Város Önkormányzata (8000 Székesfehérvár, Városház tér 1., a továbbiakban: ajánlatkérõ) "Székesfehérvár Alsóváros-Maroshegy nyugati terület szennyvízcsatorna-építés úthelyreállítással" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és ezért megsemmisíti ajánlatkérõ eljárást lezáró döntését.<br>
A Döntõbizottság ajánlatkérõt 1 000 000 Ft (azaz egymillió forint) bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.<br>
Kötelezi a Döntõbizottság ajánlatkérõt, hogy a határozat kézhezvételétõl számított 15 napon belül fizesse meg a kérelmezõ részére a 150 000 Ft (azaz egyszázötvenezer forint) igazgatási szolgáltatási díjat.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. február 12-i számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
A rész, illetve többváltozatú ajánlattétel lehetõségét kizárta.<br>
A felhívás 4. pontjában a teljesítés határidejét 2004. szeptember 30-ában állapította meg azzal, hogy ajánlatkérõ elõteljesítést elfogad.<br>
A részvételi jelentkezés határidejéig, 2003. március 10-ig 12 részvételi jelentkezést nyújtottak be. Ajánlatkérõ 2003. március 23-án hirdette ki a részvételi szakaszt lezáró döntését, az alábbi 11 jelentkezõt minõsítette alkalmasnak a szerzõdés teljesítésére: Alterra Kft.-t., Swietelsky Kft.-t., Mélyépítõ Bp. Kft.-t., KDTVV Kft.-t., Földgép Kft.-t., Délviép Kf-t., Hoffmann Rt.-t., Duviép 2000 Kft.-Terszol Szöv-t. (közös jelentkezõ), Betonút Rt.-t., KÖZ-VÍZ Kft.-t. és a kérelmezõt. Részükre az ajánlati felhívást ajánlatkérõ ugyanezen a napon megküldte.<br>
Ajánlatkérõ felhívása 9. pontjában közölte a pénzügyi ellenszolgáltatás teljesítésére vonatkozó elõírásait: "Az ajánlatkérõ elõleget nem biztosít. Teljesítésarányos részszámlázásra van lehetõség úgy, hogy a végszámláig a szerzõdéses összeg maximum 70%-a vehetõ fel. A mûszaki átadást, üzembe helyezést követõen a végszámla csak az ajánlattevõ által vállalt minimum 2 évre szóló - a nettó vállalási ár minimum 10%-ának megfelelõ - jótállási bankgarancia átadását követõen nyújtható be. Ajánlatkérõ az igazolt mûszaki teljesítés után benyújtott számlát a számla kézhezvételét követõen 30 napon belül átutalással egyenlíti ki."<br>
Ajánlatkérõ felhívásában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el. Meghatározta a részszempontokat, alszempontokat, súlyszámokat, értékelési ponthatárt és az értékelés módszerét.<br>
részszempontok	súlyszámok<br>
- ajánlati ár	3<br>
- szerzõdéses feltételek	1,5<br>
- a helyi foglalkoztatáspolitikai célkitûzések érvényesítése	0,3<br>
A szerzõdéses feltételek részszempontnál az alábbi két alszempontot határozta meg ajánlatkérõ, megadva a súlyszámokat is:<br>
- mûszaki-pénzügyi ütemezés	0,5 pont<br>
- jótállási bankgarancia idõtartam (max. 5 év)	1,0 pont<br>
Ajánlatkérõ az értékelési ponthatárokat 1-10-ig állapította meg.<br>
Ajánlatkérõ az értékelés módszerét az alábbiak szerint határozta meg: "A rész- és az alszempontokon belül az értékelési pontszám arányosítással kerül kiszámításra. A legjobb ajánlat a maximális pontszámot kapja. A következõ ajánlatok pontszámai a legjobb ajánlathoz történõ arányosítással kerülnek kiszámításra."<br>
Ajánlatkérõ dokumentációt is összeállított. Ebben határozta meg az ajánlattétel formai és tartalmi követelményeit, ez tartalmazta a mûszaki tervdokumentációt is.<br>
A dokumentáció IV. pontjában a mûszaki és pénzügyi ütemezéssel kapcsolatban elõírta: "Az ajánlathoz kérjük mellékelni a kivitelezés sávos mûszaki ütemtervét és pénzügyi teljesítés ütemezését. Elõnyt élvez az a pályázó, aki üzembe helyezhetõ szennyvízcsatorna-szakaszt 2003. évben megépít. Részszámlázás esetén fel kell sorolni a részszámlákhoz tartozó - ütemterv alapján ellenõrizhetõ - mûszaki teljesítést. A pénzügyi fedezet 45%-a 2003. évben, 55%-a 2004. évben áll rendelkezésre. Kiíró fenntartja a jogot, hogy a rendelkezésre álló pénzügyi fedezet alapján a megajánlott ütemezést módosítsa."<br>
A dokumentáció VII. Szerzõdéses feltételekre vonatkozó pontjában ajánlatkérõ rögzítette; hogy "Teljesítésarányos részszámlázásra van lehetõség - úgy, hogy a végszámláig a szerzõdéses összeg maximum 70%-a vehetõ fel. Megrendelõ az igazolt mûszaki teljesítés után benyújtott számláját a számla kézhezvételét követõ 30 napon belül átutalással egyenlíti ki."<br>
Az ajánlattételi határidõre, 2003. június 3-ig ajánlatot nyújtott be: a Hoffmann Rt., a Mélyépítõ BP. Kft., a KÖZ-VÍZ Kft., a Swietelsky Kft., az Alterra Kft., a Duviép-Terszol Kft., a Betonút Rt., a Földgép Kft. és a kérelmezõ.<br>
Ajánlatkérõ 2003. július 3-án hirdette ki az eljárást lezáró döntését. A Földgép Kft. ajánlatát érvénytelenné nyilvánították. Az eljárás nyertese az Alterra Kft. lett 47,82 ponttal. Az õt követõ legkedvezõbb ajánlattevõnek a kérelmezõt választották, a kérelmezõ pontszámát 47,17 pontban állapították meg.<br>
Ajánlatkérõ elkészítette az írásbeli összegezését.<br>
Külön táblázatban összesítette az ajánlattevõk ajánlatainak a mûszaki, pénzügyi ütemezéssel kapcsolatos adatait és ezen alszempontra megállapított pontszámokat az alábbi módon:<br>
Cég neve: Hoffmann Rt.<br>
- számlák db-száma	3<br>
- 2003. évi számlázás végösszeghez képest (%)	41<br>
- 2003. évi teljesítés (%)	41<br>
- 2004. évi számlázás végösszeghez képest (%)	29 és 30<br>
- 2003. évi teljesítés (%)	59<br>
- fizetési határidõ (nap)	60<br>
- pontszám	3,5<br>
- mûszaki ütemezés	5,0<br>
- össz.	8,5<br>
Cég neve: Mélyépítõ Bp. Kft.<br>
- számlák db-száma	10<br>
- 2003. évi számlázás végösszeghez képest (%)	45<br>
- 2003. évi teljesítés (%)	45<br>
- 2004. évi számlázás végösszeghez képest (%)	55<br>
- 2003. évi teljesítés (%)	55<br>
- fizetési határidõ (nap)	30<br>
- pontszám	0,5<br>
- mûszaki ütemezés	5,0<br>
- össz.	5,5<br>
Cég neve: Köz-Víz Kft.<br>
- számlák db-száma	2<br>
- 2003. évi számlázás végösszeghez képest (%)	41<br>
- 2003. évi teljesítés (%)	45<br>
- 2004. évi számlázás végösszeghez képest (%)	59<br>
- 2003. évi teljesítés (%)	55<br>
- fizetési határidõ (nap)	30<br>
- pontszám	4,5<br>
- mûszaki ütemezés	5,0<br>
- össz.	9,5<br>
Cég neve: Swietelsky Kft.<br>
- számlák db-száma	8<br>
- 2003. évi számlázás végösszeghez képest (%)	40<br>
- 2003. évi teljesítés (%)	40<br>
- 2004. évi számlázás végösszeghez képest (%)	60<br>
- 2003. évi teljesítés (%)	60<br>
- fizetési határidõ (nap)	60<br>
- pontszám	1,0<br>
- mûszaki ütemezés	5,0<br>
- össz.	6,0<br>
Cég neve: Alterra Kft.<br>
- számlák db-száma	2<br>
- 2003. évi számlázás végösszeghez képest (%)	40<br>
- 2003. évi teljesítés (%)	50<br>
- 2004. évi számlázás végösszeghez képest (%)	60<br>
- 2003. évi teljesítés (%)	50<br>
- fizetési határidõ (nap)	60, 150<br>
- pontszám	5,0<br>
- mûszaki ütemezés	5,0<br>
- össz.	10,0<br>
Cég neve: Duviép-Terszol Kv.<br>
- számlák db-száma	3<br>
- 2003. évi számlázás végösszeghez képest (%)	19 és 26<br>
- 2003. évi teljesítés (%)	45<br>
- 2004. évi számlázás végösszeghez képest (%)	55<br>
- 2003. évi teljesítés (%)	55<br>
- fizetési határidõ (nap)	30<br>
- pontszám	2,5<br>
- mûszaki ütemezés	5,0<br>
- össz.	7,5<br>
Cég neve: Betonút Rt.<br>
- számlák db-száma	3<br>
- 2003. évi számlázás végösszeghez képest (%)	40<br>
- 2003. évi teljesítés (%)	50<br>
- 2004. évi számlázás végösszeghez képest (%)	30 és 30<br>
- 2003. évi teljesítés (%)	50<br>
- fizetési határidõ (nap)	30<br>
- pontszám	3,0<br>
- mûszaki ütemezés	5,0<br>
- össz.	8,0<br>
Cég neve: Strabag Rt.<br>
- számlák db-száma	2<br>
- 2003. évi számlázás végösszeghez képest (%)	70<br>
- 2003. évi teljesítés (%)	90<br>
- 2004. évi számlázás végösszeghez képest (%)	30<br>
- 2003. évi teljesítés (%)	10<br>
- fizetési határidõ (nap)	30<br>
- pontszám	*-0,5 4,5<br>
- mûszaki ütemezés	5,0<br>
- össz.	9,0<br>
Ajánlatkérõ a mûszaki, pénzügyi ütemezés alszempont értékelését az alábbiakkal indokolta: "Az ütemezés ajánlatonként 1-10-ig volt pontozható. A legjobb ajánlat a maximális pontszámot kapta, a következõ ajánlatok pontszámai arányosítással kerültek kiszámításra.<br>
Az objektív értékelés érdekében közbensõ számításokat végeztünk, melynek során a mûszaki ütemezést, majd a pénzügyi ütemezést értékeltük ezt követõen megvizsgáltuk a kettõ egymáshoz való viszonyát és a végsõ pontszámokat ezután alakítottuk ki.<br>
A mûszaki ütemezés vizsgálatánál a Részletes dokumentáció IV. pontjában leírtakat vettük figyelembe, mely szerint elõnyben részesítjük azt a pályázót, aki az üzembe helyezhetõ szennyvízcsatorna-szakaszt 2003. évben megépíti. Tekintettel arra, hogy valamennyi pályázó vállalta, hogy 2003-ban megépíti az általunk kiírt teljes szennyvízcsatorna-szakaszt, értékelésünk alapján a mûszaki ütemezések egyenrangúak, azok között érdemi különbséget tenni nem lehet, tehát közbensõ pontozás alapján minden pályázó a maximális 5 pontot kapta.<br>
A pénzügyi ütemezés vizsgálatánál figyelembe vettük a benyújtott részszámlák számát, a benyújtott számláktól számított fizetési határidõt, a Részletes dokumentáció IV. pontjának azon bekezdését, mely szerint a pénzügyi fedezet 45%-a 2003-as évben, 55%-a 2004-es évben áll önkormányzatunk rendelkezésére."<br>
Ajánlatkérõ rögzítette az összegezésben, hogy a beérkezett ajánlatok alapján 6-féle variáció merült fel:<br>
Számlák száma:	Fizetési határidõ:<br>
10 db számla	30 nap	0,5 pont<br>
 8 db számla	60 nap	1,0 pont<br>
 3 db számla	30 nap	3,0 pont<br>
 3 db számla	60 nap	3,5 pont<br>
 2 db számla	30 nap	4,5 pont<br>
 2 db számla	60, 150 nap	5,0 pont<br>
Ajánlatkérõ a nyertes Alterra Kft. pénzügyi ütemezésére 5 pontot állapított meg, míg a kérelmezõ részére 4 pontot.<br>
Ajánlatkérõ a 4 pont megállapítását azzal indokolta, hogy a pénzügyi fedezet 45%-a áll ajánlatkérõ rendelkezésére 2003-ban, ezért a kérelmezõ által 2003. december 20-án benyújtott 70%-os részszámlát nem tudja fogadni, hiszen a számlára a 2003-as költségvetésben nincs fedezet. Annak ellenére sem tudja fogadni a részszámlát, hogy a kifizetésre 2004. január 20-án kerülne sor. A pontozásnál ezt figyelembe véve 0,5 pontot levont.<br>
A kérelmezõ 2003. július 4-én nyújtotta be a jogorvoslati kérelmét. Álláspontja szerint ajánlatkérõnek a mûszaki-pénzügyi ütemezés alszempontra vonatkozó értékelése sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és erre tekintettel kérte ajánlatkérõ eljárást lezáró döntésének a megsemmisítését és ideiglenes intézkedésként az eljárást lezáró szerzõdés megkötésének megtiltását.<br>
A kérelmezõ - tárgyaláson részletesen ismertetett - álláspontja szerint a Kbt. szabályozása alapján ajánlatkérõk nem jogosultak a megállapított alszempont további bontására. Jelen esetben pedig ajánlatkérõ értékelte a pénzügyi ütemezést, majd külön értékelte a mûszaki ütemezést. Ajánlatkérõnek az általa meghatározott alszempontot kellett volna 1-10-ig pontoznia. Abban az esetben lett volna jogosult külön-külön pontozni az ütemezéseket, amennyiben külön alszempontként határozta volna meg azokat.<br>
Ajánlatkérõ az arányosítást határozta meg értékelési módszerként, ugyanakkor az értékelésre vonatkozó dokumentumok alapján nem állapítható meg arányosítás alkalmazása.<br>
A kérelmezõ álláspontja szerint ajánlatkérõ értékelése ezen részszempontnál tartalmilag sem fogadható el helyesnek. A mûszaki ütemezés vonatkozásában utalt arra, hogy a benyújtott ajánlatok nem minõsíthetõk azonosaknak. Ugyan ajánlatkérõ az ajánlati felhívásában és dokumentációjában nem részletezte, milyen körülményeket vesz figyelembe az alszempont értékelése során, azonban szakmai szempontok alapján a végsõ teljesítési határidõt és a mûszaki készültség fokát kellett volna értékelni. Nem fogadható el, hogy arra tekintettel, mert minden ajánlattevõ vállalta a csatornaszakasz teljesítését 2003-ban, azonos pontszám kerüljön megállapításra.<br>
A kérelmezõ a 2003-as évre 90%-os mûszaki készültséget vállalt, ezzel szemben a nyertes ajánlattevõ 50%-ot és a végsõ teljesítési határidõre tett ajánlata is kedvezõbb. Ajánlatukban 2004. március 30-i teljesítést vállaltak, míg a nyertes 2004. május 15-ét.<br>
Megítélésük szerint ajánlatkérõ jogalap nélkül vont le 0,5 pontot amiatt, hogy a 70%-os részszámlájukat 2003. december 20-án benyújtanák. Valóban adott arról tájékoztatást az ajánlatkérõ, hogy 2003-ban 45%-os pénzügyi fedezet áll rendelkezésére. Ezt azonban nem sérti az ajánlatuk, mivel 30 napos fizetési határidõt vállaltak, így ajánlatkérõ részére fizetési kötelezettség 2004. januárjában keletkezik, amikor pedig már saját állításának megfelelõen a teljes pénzügyi fedezet a rendelkezésére áll.<br>
A kérelmezõ álláspontja szerint ajánlatkérõ fixen határozta meg felhívásában és dokumentációjában a 30 napos fizetési határidõt, így ajánlattevõknek nem volt lehetõsége hosszabb fizetési határidõ vállalására, ezért az ezt meghaladó vállalásokat figyelmen kívül kell hagyni. Egyébként is ajánlatkérõ nem határozta meg külön részszempontként, illetve alszempontként a fizetési határidõt, ezért azt nem kell (lehet) értékelni. A pénzügyi ütemezés fogalmi körébe pedig szintén nem tartozik bele a fizetési határidõ, ezért ennél az alszempontnál sem lehet azt figyelembe venni.<br>
A kérelmezõ hivatkozott arra is, hogy a pénzügyi ütemezése kedvezõbbnek tekinthetõ a nyertesénél, mivel ajánlatkérõ elsõ fizetési kötelezettsége csak 2004. januárjában keletkezik, míg kérelmezõnél már 2003. decemberében. Ezzel kapcsolatban utalt arra is, hogy 90%-os készültség mellett nyújtja be a 70%-os részszámláját. Míg a nyertes ajánlattevõ 50%-os készültség mellett nyújtja be a 45%-os részszámláját méghozzá 2003. október 20-án, amelynek alapján a kifizetést 2003. decemberében kell ajánlatkérõnek teljesíteni. Összehasonlítva a két ajánlatot álláspontjuk szerint kedvezõbb ajánlatot tettek, mint a nyertes ajánlattevõ. Ugyan a nyertes ajánlattevõ hosszabb fizetési határidõt vállalt, azonban ajánlatkérõnek még így is elõbb kell a kifizetést teljesíteni, mint az általa megajánlott ütemezés esetén.<br>
Elõadta a kérelmezõ, hogy ajánlatában a mûszaki teljesítést úgy ütemezte, hogy 2003. október végéig elkészíti a csatornaszakaszt. Eközben, továbbá november hónapban valósítja meg az ideiglenes aszfaltút készítését, így ajánlata megfelel a szakmai követelményeknek, illetõleg az idõjárási viszonyoknak is.<br>
Ajánlatkérõ kérte a jogorvoslati kérelem elutasítását, jogszerûen értékelte a benyújtott ajánlatokat.<br>
Írásbeli észrevételében és tárgyalási nyilatkozatában fenntartotta - a fentiekben részletesen ismertetett - álláspontját a mûszaki-pénzügyi ütemezés alszempont értékelésére.<br>
Nem külön-külön értékelte a mûszaki, illetve a pénzügyi ütemezést, hanem közbensõ számításokat végzett, megvizsgálta a kettõ egymáshoz való viszonyát, és ennek alapján állapította meg a végsõ pontszámot.<br>
Elõadása szerint a felhívásában rögzítette, hogy számára az elõnyös, ha a csatornaszakasz 2003-ban elkészül, ezért jogszerûen állapított meg minden mûszaki ütemezésre azonosan 5 pontot, mert mindegyik ütemezés teljesítette az elvárását. A végsõ teljesítési határidõt nem állt szándékában ajánlatkérõnek értékelni, ilyen szempontot nem is határozott meg, illetve tapasztalatai szerint túlzott vállalásokat, illetve nem megfelelõ munkavégzést eredményez a teljesítési határidõnek az értékelés során történõ figyelembevétele.<br>
A pénzügyi ütemezés körében azt nem vitatta, hogy végül is nem arányosítással határozta meg a pontszámokat. E körben figyelembe vette a számlák számát és a fizetési határidõket, amelyekbõl 6-féle variáció keletkezett, s emiatt arányosítással nem lehetett az értékelést elvégezni.<br>
Ajánlatkérõ álláspontja szerint tartalmilag azonosnak tekinthetõ a nyertes 50%os készültség mellett benyújtott 45%-os részszámlája, a kérelmezõ 90%-os készültség mellett benyújtott 70%-os részszámlájával.<br>
Ajánlatkérõ sem a felhívásában, sem a dokumentációjában nem tiltotta meg, hogy a 30 napot meghaladóan is vállaljanak fizetési határidõt az ajánlattevõk. A fizetési határidõ egyébként álláspontja szerint hozzá tartozik a pénzügyi ütemezéshez, így jogszerûen értékelte ebben a körben.<br>
Elõadta, hogy a 0,5 pont levonást a kérelmezõnél mérlegelés alapján határozta meg. A kérelmezõ már akkor nyújtja be a 70%-os részszámláját, amikor még csak 45%-os fedezet áll rendelkezésére. Hivatkozása szerint a számla befogadása annak ellenére nem lehetséges, hogy a kifizetésére 2004-ben kerülne sor. E körülményrõl megítélése szerint az ajánlattevõk más eljárások alapján tudomást szerezhettek.<br>
Egyéb érdekeltként a nyertes Alterra Kft. szintén kérte a jogorvoslati kérelem elutasítását.<br>
Az ajánlatkérõ jogszerûen értékelt, a felhívásában meghatározott értékelési szempontoktól nem tért el és a mûszaki, pénzügyi ütemezés alszempontot is 110 közötti pontszámmal értékelte.<br>
Álláspontja szerint az alszempont megbontása, vagyis a mûszaki ütemterv és a pénzügyi ütemterv külön értékelése önmagában nem minõsül jogellenesnek. Az alszempont tartalmi elemeit a két ütemterv képezi, ezért az objektív értékelést kizárólag az ütemtervek külön-külön történõ vizsgálatával lehet elvégezni. A Kbt. nem állapít meg rendelkezést az alszempontok tartalmi elemeinek elbírálására, ezért ajánlatkérõ a Kbt. szabályai és az ajánlati felhívás keretei között végezheti az értékelést.<br>
Ajánlatkérõ egyenlõ arányban bontotta meg a két tartalmi elem között a pontszámot, majd végezte el a súlyozást.<br>
Az Alterra Kft. észrevétele szerint az ajánlati felhívás és a dokumentáció nem tartalmazott korlátozást, ezért lehetett 30 napnál hosszabb fizetési határidõre ajánlatot benyújtani.<br>
Ugyanakkor hivatkozott arra, hogy a kérelmezõ ajánlata nem felel meg a pénzügyi ütemezésre vonatkozó elõírásoknak, mert túllépte a 2003. évre rendelkezésre álló 45%-os pénzügyi fedezeti mértéket. Továbbá, ha a kérelmezõ által számlázott 70% helyett csak a rendelkezésre álló 45%-ot fizeti ki ajánlatkérõ, akkor az áfa visszaigénylésére nem lesz jogosult.<br>
Az Alterra Kft. ajánlatkérõ igényeihez igazította a pénzügyi ütemezését. 2003. évben rendezheti ajánlatkérõ a 45%-os részszámlát, 2003. október 20-án nyújtja be a részszámlát és 60 napos fizetési határidõvel december hónapban az kiegyenlíthetõ.<br>
A mûszaki ütemezése is megfelelõ az Alterra Kft.-nek, mert 2003. október 20-ig elkészíti a szennyvízcsatorna-hálózatot és az ideiglenes úthelyreállítást. A végleges útburkolat elkészítésének határidejét 2003. május 15-ében állapította meg és ez is az elõírt teljesítési határidõn belül van. Fontos szempont a téli idõjárási viszonyok és a természetes konszolidáció figyelembevétele, ez biztosítja, hogy szakszerûen legyen elvégezhetõ a végleges út elkészítése. Míg a kérelmezõnél kétséges, hogy november és december hónapban az aszfaltozási munkákat megfelelõ minõségben tudja-e teljesíteni.<br>
A Döntõbizottság a 2003. július 7. napján kelt D.342/4/2003. számú határozatában ideiglenes intézkedést hozott, melyben a közbeszerzési eljárást lezáró szerzõdés megkötését megtiltotta.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme alapos.<br>
A kérelmezõ jogorvoslati kérelmében egy alszempont, a mûszaki-pénzügyi ütemezés értékelését sérelmezte.<br>
Erre tekintettel a Döntõbizottság elõször áttekintette a Kbt.-nek a részszempontra, az alszempontra, illetve ezek értékelésére vonatkozó szabályozását.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) és (4) bekezdése állapítja meg az összességében legelõnyösebb ajánlat bírálati szempont választása esetén azokat a követelményeket, amelyek alapján ajánlatkérõnek meg kell állapítani a részszempontokat, súlyszámokat, értékelési ponthatárt, értékelési módszert.<br>
A Döntõbizottság álláspontja szerint e rendelkezések tükrében kell vizsgálni a részszempont, illetve az alszempont rendeltetését és ebbõl lehet következtetést levonni az értékelés elvégzésére is.<br>
Valóban a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésének a)-d) pontja alapvetõen a részszempont vonatkozásában tartalmaz elõírásokat. A Kbt. 34. § (4) bekezdés c) és d) pontja konkrétan az alábbiakat mondja ki:<br>
c) pont: a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állnia.<br>
d) pont: ha részszempont körében alszempontok is meghatározásra kerülnek, alszempontonként azok - tényleges jelentõségével arányban álló - súlyszámát is meg kell adni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése az összességében legelõnyösebb ajánlat bírálati szempont választása esetén az alábbiak szerint állapítja meg az ajánlatkérõ kötelezettségét az értékelésre:<br>
"Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja."<br>
A Döntõbizottság álláspontja szerint jelen esetben - miután ajánlatkérõ felhívását, amelyben meghatározta a részszempontokat és alszempontokat, a rendelkezésre álló jogvesztõ határidõn belül nem támadták meg - az már nem vizsgálható, hogy ajánlatkérõ jogszerûen, továbbá igényeinek megfelelõen állapította-e meg a részszempontokat, illetve az alszempontokat, hanem ajánlatkérõ kötelezettsége az, hogy az általa meghatározott "mûszaki-pénzügyi ütemezés" alszempontot a Kbt. és saját értékelésre vonatkozó elõírásai alapján értékelje.<br>
A Döntõbizottság álláspontja szerint a Kbt. szabályozása alapján megállapíthatóak az alszempont értékelésére vonatkozó elõírások is.<br>
A Kbt. fentiekben idézett 34. § (4) bekezdés e) pontja értelmében az alszempont a részszempont része. A részszempont tartalma tagolódik szét alszempontoka. Erre tekintettel a Döntõbizottság álláspontja szerint nem okoz az problémát, hogy az alszempontokat külön nem nevesítve határozza meg a Kbt. 55. § (6) bekezdése az értékelési elõírásokat a részszempontra.<br>
Az alszempont ugyanis a részszempont része, ebbõl következõen ugyanúgy kell az értékelést elvégezni, azaz az alszempont szerinti tartalmi elemeket kell a ponthatárok között a megadott módszerrel értékelni, majd ezt követõen az alszempont önálló súlyszámával a súlyozást elvégezni.<br>
A Döntõbizottság álláspontja szerint, miután ajánlatkérõ egy alszempontban állapította meg a mûszaki-pénzügyi ütemezés értékelését, ezért azt ezen az egy alszemponton belül kell elvégezni, azaz a mûszaki és pénzügyi ütemezéssel kapcsolatos tartalmi elemeket értékelni. Méghozzá ez az értékelési kötelezettség az ajánlatkérõ által meghatározott módszerre vonatkozik. Következik ez a Kbt. szabályozásából, de maga ajánlatkérõ is felhívása és dokumentációja fentiekben idézett részében kimondta, hogy "alszempontokon belül az értékelési pontszám arányosítással kerül kiszámításra."<br>
A Döntõbizottság áttekintette ajánlatkérõ felhívását és dokumentációját, amelybõl megállapította, hogy ajánlatkérõ nagyon szûk körûen határozta meg a mûszaki, pénzügyi ütemezés alszempont értékelése körében figyelembe vehetõ körülményeket, szempontokat.<br>
Ettõl függetlenül azonban ajánlatkérõ nem jogosult arra, hogy az alszempont fogalmi körébe tartozó egyes tartalmi elemek értékelésétõl utólag eltekintsen.<br>
A Döntõbizottság ajánlatkérõ írásbeli összegezése, jogorvoslati eljárás során tett nyilatkozata alapján megállapította, hogy ajánlatkérõ a mûszaki ütemezéssel kapcsolatban kizárólag azt a körülményt értékelte, hogy 2003-ban a csatornaszakasz megvalósításra kerüljön.<br>
Valóban ajánlatkérõ dokumentációja tartalmazta azt a rendelkezést, hogy ajánlatkérõ számára elõnyt jelent a 2003. évben történõ csatornaszakasz-teljesítés. Azt azonban nem mondta ki ajánlatkérõ a felhívásában, dokumentációjában, hogy e körülményen kívül mást nem értékel, illetve nem ezt határozta meg alszempontként.<br>
A Döntõbizottság az ajánlatok vizsgálata alapján megállapította, hogy a megtett ajánlatok mûszaki ütemezése nem azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint a tartalmi elemeket kell értékelni, így a mûszaki ütemezéssel összefüggõ tartalmi elemeket kellett volna ajánlatkérõnek értékelni, ennek elmulasztása miatt megsértette a Kbt. 55. § (6) bekezdését. E körben csak arra utal a Döntõbizottság, hogy a kivitelezõ gyakorlat a mûszaki ütemezéssel összefüggõnek tekinti pl. a teljesítési határidõt, illetve a pénzügyi ütemezésnél a fizetési határidõt.<br>
A Döntõbizottság álláspontja szerint az is egyértelmûen megállapítható, hogy a pénzügyi ütemezésnek az értékelése sem felel meg sem a Kbt. rendelkezésének, sem ajánlatkérõ saját elõírásának. Ajánlatkérõ ugyanis nem alkalmazta az általa meghatározott értékelési módszert. Ajánlatkérõket e kötelezettségük alól nem mentesíti utólagos hivatkozásuk, elõzetesen kell úgy meghatározni az értékelés módszerét, hogy az minden részszempontra és alszempontra alkalmazható legyen.<br>
A Döntõbizottság álláspontja szerint nem elfogadható ajánlatkérõ azon eljárása, hogy a kérelmezõnél 0,5 pontot levont arra, hogy nem tudja fogadni a 70%-os számlát 2003-ban.<br>
Ajánlatkérõ a benyújtott ajánlatokhoz kötve van, így ajánlatkérõnek elsõdlegesen abban a kérdésben kell döntést hoznia, hogy a benyújtott ajánlat megfelel-e az elõírásainak. Amennyiben megfelel, úgy viszont az ajánlat tartalma alapján köteles az értékelést elvégezni.<br>
A Döntõbizottság álláspontja szerint miután egy alszempontban történt a mûszaki és pénzügyi ütemezés meghatározása, nem mellõzhetõ, hogy az értékelés elvégzése az alszempont ponthatárain belül történjen meg azonos módszerrel. A Kbt. módosításával, az alszempont bevezetésével azt kívánta biztosítani a jogalkotó, hogy a több tartalmi elemet magában foglaló részszempontok jogszerû értékelése biztosítható legyen. Így ajánlatkérõk igényeiknek megfelelõen jogszerûen tagolhatják a részszempontokat, és ezzel biztosíthatják, hogy a részszempontokon belül értékelhetõek legyenek a különbözõ, de a részszemponthoz tartozó tartalmi elemek.<br>
Az alszempontok utólagos további bontását, újabb értékelési ponthatárok meghatározását azonban a Kbt. nem teszi lehetõvé. (Jelen esetben viszont megállapítható, hogy ajánlatkérõ önálló 0,5-5,0 ponthatár között értékelte különkülön a pénzügyi és a mûszaki ütemezést, amely tartalmában az alszempont további bontása.) Ilyen gyakorlat kialakulása ellentétes lenne a Kbt. alapelveivel és az értékelés rendszerével. Ajánlatkérõknek ugyanis elõzetesen kell a felhívásukban meghatározni az értékelés során irányadó elõírásaikat.<br>
A Döntõbizottság álláspontja szerint a fentiek alapján egyértelmûen megállapítható, hogy ajánlatkérõ értékelése a mûszaki, pénzügyi ütemezés alszempont esetében nem felel meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezéseinek. A Kbt. szabályozása az értékelés jogát ajánlatkérõ számára biztosítja és majd a jogszerû értékelés elvégzését követõen ítélhetõ meg, hogy az eljárás nyertesének a személye is változna-e.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva - a fenti indokokra tekintettel - a 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 55. § (6) bekezdését és a 88. § (1) bekezdés c) pontja alapján semmisítette meg ajánlatkérõ eljárást lezáró döntését.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.<br>
Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság tekintettel arra, hogy a jogsértés egy alszempont értékelése körében volt megállapítható és a jogsértés reparálható, nem ítélte indokoltnak, hogy a minimális bírságnál magasabb bírságot szabjon ki.<br>
Az ajánlatkérõ által becsatolt iratok alapján megalapozott következtetést a jogsértésért felelõs személyre nem lehetett levonni, ezért a Döntõbizottság személyi bírságot nem szabott ki.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 30.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>