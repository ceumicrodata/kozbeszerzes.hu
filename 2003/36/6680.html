<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6680)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.341/7/2003.<br>
<br>
Tárgy: a Pintér Mûvek jogorvoslati kérelme a KFKI Atomenergiai Kutatóintézet közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Pintér Mûvek (6237 Kecel, II. Rákóczi Ferenc úti Ipartelep, képviseli: dr. Faragó Gyula ügyvéd, 6237 Kecel, Erdõ u. 5/2., a továbbiakban: kérelmezõ) jogorvoslati kérelmének, melyet a KFKI Atomenergia Kutatóintézet (1121 Budapest, Konkoly Thege Miklós út 29-33., továbbiakban: ajánlatkérõ) "1 db TOF mérõpavilon és neutronvezetõ alagút és berendezései kivitelezése" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) és (6) bekezdését, ezért ajánlatkérõnek az eljárást lezáró döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A jogorvoslati eljárásban ezen felül felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2003. május 7-én nyílt közbeszerzési eljárást indított a Közbeszerzési Értesítõ 19. számában 3422/2003. szám alatt a rendelkezõ részben megjelölt tárgyban.<br>
Ajánlatkérõ a felhívásában meghatározta a teljesítés véghatáridejét, a teljes átadás: 2004. január 31., korábbi teljesítést elfogad.<br>
A felhívás 13. a) pontjában elõírta az elbírálás szempontját és a pontmeghatározás módszerét az alábbiak szerint:<br>
Az elbírálás szempontja az összességében legelõnyösebb ajánlat.<br>
részszempontok	súlyszámok<br>
- ajánlati ár	3<br>
- számlázási ütemezés	1<br>
- garancia ideje	2<br>
- teljesítési határidõk	1<br>
A legkedvezõbb ajánlat kapja a maximális pontot, a többi ajánlat a legkedvezõbb ajánlattól való eltérés arányában kap kevesebb pontot. Adható pontszám részszempontonként 1-5.<br>
A felhívás 15. a) pontjában ajánlatkérõ megadta, hogy az eredményhirdetés idõpontja a bontás napját követõ elsõ naptól számított 3. napon lesz.<br>
A felhívás 16. pontjában, az egyéb információk között szerepel, hogy ajánlattevõ<br>
- rendelkezzen gépészeti területen nukleáris beszállítói minõsítéssel és annak másolatát ajánlatához csatolja,<br>
- mellékelje az 1995. évi XL. törvény 46. § (4)-(5) bekezdései szerinti nyilatkozatokat és igazolásokat, és<br>
- hiánypótlási lehetõséget ajánlatkérõ biztosít.<br>
Ajánlatkérõ dokumentációt is készített, amely mûszaki tervdokumentációt és részletes feladat meghatározást tartalmaz.<br>
Az ajánlattételi határidõ 2003. június 17-én járt le, amikor az ajánlatokat felbontották. Ajánlatot tett a VILLKESZ Kft. és a kérelmezõ.<br>
Ajánlatkérõ az alábbi hiányok pótlására szólította fel a VILLKESZ Kft.-t:<br>
<br>
1. VILLKESZ Kft. aláírási címpéldányát<br>
<br>
2. VILLKESZ Kft., VPOP igazolását a fennálló tartozásról<br>
<br>
3. HUNGÁRIA MEGAMOUNT Rt. (alvállalkozó) aláírási címpéldányát<br>
<br>
4. HUNGÁRIA MEGAMOUNT Rt. (alvállalkozó) VPOP-igazolását a fennálló tartozásról<br>
<br>
5. HUNGÁRIA MEGAMOUNT Rt. (alvállalkozó) az APEH-igazolását a fennálló tartozásról<br>
<br>
6. HUNGÁRIA MEGAMOUNT Rt. (alvállalkozó) nyilatkozatát, hogy nem áll felszámolás alatt<br>
<br>
7. HUNGÁRIA MEGAMOUNT Rt. (alvállalkozó) 1999. évi és 2000. évi mérlegét<br>
<br>
8. OVIT Rt. (alvállalkozó) 1999. évi, 2000. évi és 2001. évi mérlegét.<br>
Ajánlatkérõ a hiánypótlás határidejéül 2003. június 19-ét írta elõ.<br>
Ajánlatkérõ 2003. június 20-án 8.00 órakor értesítette az ajánlattevõket, hogy a 2003. június 20. 14.00 órára meghirdetett eredményhirdetést 2003. július 1. 14.00 órára elhalasztja, mert az egyik ajánlattevõ és 10% feletti alvállalkozója az egyik (VPOP) igazolását kívülálló okok miatt csak késõbbi idõpontban tudja bemutatni.<br>
Az eljárásról ajánlatkérõ összegzést készített 2003. június 30-án, mely szerint mindkét ajánlat érvényes volt és az eljárás nyertese a VILLKESZ Kft. lett 32,44 ponttal és az eredményt ennek megfelelõen hirdette ki.<br>
Kérelmezõ 2003. július 4-én nyújtott be jogorvoslati kérelmet, melyben kéri, hogy a Döntõbizottság állapítson meg jogsértést, semmisítse meg ajánlatkérõ eljárást lezáró döntését, kötelezze ajánlatkérõt a költségek viselésére.<br>
Kérte továbbá, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglaltak érvényesítésével a VILLKESZ Kft.-t zárja ki az ajánlattételbõl, és ideiglenes intézkedésként a szerzõdéskötést függessze fel.<br>
Indoklásként elõadta, hogy ajánlatkérõ hiánypótlási lehetõséget biztosított, melynek határideje 2003. június 19. 16.00 óra volt. Az eredményhirdetés napján ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése alapján a 2003. június 20. 14.00 órára kiírt eredményhirdetést elhalasztotta 2003. július 1. 14.00 órára azzal az indokkal, hogy az egyik ajánlattevõ a VPOP-igazolást kívülálló ok miatt csak késõbbi idõpontban tudja bemutatni.<br>
Ez az intézkedés ellentétes a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglaltakkal.<br>
Ajánlatkérõ észrevételében elõadta, hogy a 2003. június 20-ra kitûzött eredményhirdetés elhalasztását az errõl szóló értesítésben is leírt okmány hiánya indokolta. A hiánypótlás miatt érintett ajánlattevõ és 10% feletti alvállalkozója 2003. június 20-án beszerezte a hiányzó okmányt, miszerint nincs vámtartozása, azonban az eredményhirdetés idõpontjára nem tudta azt eljuttatni ajánlatkérõhöz. A halasztás új idõpontjának meghatározásánál az ajánlatkérõ hivatali elfoglaltsága miatt nem állt 2003. július 1. elõtti idõpont rendelkezésre. A közbeszerzés tárgyának megvalósítására csak kis számú kivitelezõ képes a nélkülözhetetlen minõségbiztosítási és nukleáris tapasztalat miatt. Jelen felhívásra is csak ketten tettek ajánlatot. Az értékeléshez szükségesnek ítélték legalább a két pályázat összevetését. Egyébként a beruházás becsült összege, amennyi fedezet a kiíráskor rendelkezésükre állt, 67 M Ft. Ezt az összeget mindkét pályázó ajánlata meghaladta. Az egyik esetében a különbség mindössze 2,9 millió Ft. volt, ennek elõteremtése még lehetséges. Abban az esetben, ha formai hiba miatt a hiánypótlásra felszólított pályázót kizárni kényszerülnek, akkor a beruházás megvalósítása ellehetetlenül.<br>
A VILLKESZ Kft. észrevételében kérte, hogy a Döntõbizottság utasítsa el a kérelmet, és engedélyezze a szerzõdés megkötését. Ajánlatuk mind a vállalási ár, mind a határidõ tekintetében kedvezõbb volt kérelmezõ ajánlatánál.<br>
A bontási jegyzõkönyv szerint a hiánypótlásra megadott határidõ a bontást követõ második nap volt. Társaságuk és alvállalkozójuk képviselõje is 2003. június 18., illetve 19-én a vámhatóságnál leadták az igazolást kérõ lapot, ahol azt a tájékoztatást kapták, hogy az igazolást legkorábban június 23., illetve 24-én vehetik át személyesen. Ezen tényrõl a hiánypótlási határidõ betartás mellett, a többi, hiánypótlási felhívásban szereplõ irat egyidejû megküldésével tájékoztatták az ajánlatkérõt, és az igazolások 2003. június 24-én csatolásra kerültek. Minden elvárhatót megtettek annak érdekében, hogy a hiánypótlás szerinti dokumentumokat a megadott határidõre pótolják, azonban a határidõ rövidsége miatt ez rajtuk kívülálló okok miatt lehetetlenné vált.<br>
Ajánlatkérõ tudomásul vette, hogy a VPOP-igazolásokat rajtuk kívül álló ok miatt csak késõbbi idõpontban tudják becsatolni, és a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) pontjában biztosított jogánál fogva az eredményhirdetés idõpontját 2003. július 1. napjára módosította.<br>
Az eredményhirdetés során ajánlatkérõ megállapította, hogy összességében kedvezõbb ajánlatot tettek, mint a kérelmezõ. Ajánlati áruk mintegy 30%-kal alacsonyabb. Álláspontjuk szerint, ha a Döntõbizottság helyt ad a kérelemnek, sérül a közérdek, mivel ajánlatkérõ jelentõs többletkiadásra kényszerül.<br>
A Döntõbizottság 2003. július 4-én a D.341/3/2003. sz. határozatában ideiglenes intézkedéssel a szerzõdéskötést megtiltotta.<br>
A Döntõbizottság a rendelkezésére álló iratok és nyilatkozatok alapján a jogorvoslati kérelemnek helyt ad az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés elõírja, hogy az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(6) bekezdése szerint az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni és - ha annak feltételei fennállnak - az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni.<br>
Ajánlatkérõ a felhívásában úgy rendelkezett, hogy hiánypótlásra lehetõséget biztosít. Ezt meg is tette, a bontás napján a megállapított hiányok pótlására szólította fel az érintett ajánlattevõt. Kétnapos hiánypótlási határidõt szabott, mivel a felhívásban azt közölte, hogy az eredményhirdetés a bontás napját követõ elsõ naptól számított 3. napon lesz. Miután a megadott határidõre az ajánlattevõ és alvállalkozója a VPOP-igazolását nem tudta beszerezni ajánlatkérõ, ezért elhalasztotta az eredményhirdetést, hogy az igazolást pótolni tudják. Vagyis újabb hiánypótlásra adott lehetõséget. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésben azonban ezt nem teszi lehetõvé, mert úgy rendelkezik, hogy az ajánlatkérõ egy ízben biztosíthat legfeljebb tíznapos határidõt a Kbt. 44. és a 46. § szerinti igazolás pótlására.<br>
A Döntõbizottság megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését és erre tekintettel a (6) bekezdését is, mivel a nyertes ajánlattevõ ajánlatát a Kbt. 55. § (2) bekezdés d) pontja alapján érvénytelennek kellett volna nyilvánítani és a Kbt. 53. § (1) bekezdés alapján ki kellett volna zárni az eljárásból.<br>
A Döntõbizottság köteles a megállapított jogsértés esetén bírságot alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban egyszemélyi felelõs megállapítására nem került sor, mivel a jogsértõ döntéseket bizottság hozta meg.<br>
A bírság mértékének megállapításakor a Döntõbizottság az eset összes körülményét figyelembe véve a megállapított jogsértésekkel arányban állónak látta a rendelkezõ részben megállapított minimális összegû bírságot.<br>
A mérlegelés során a Döntõbizottság figyelemmel volt arra is, hogy az eljárást lezáró döntés megsemmisítésével megnyílt a lehetõség arra, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdésében biztosított lehetõséggel élve a rendelkezõ részben foglalt jogsértéseket reparálja.<br>
A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot ajánlatkérõvel szemben a rendelkezõ részben meghatározottak szerint.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d) pontja alapján megállapította a rendelkezõ részben megjelölt jogsértéseket, ezért a c) pontja alapján megsemmisítette ajánlatkérõ eljárást lezáró döntését, az f) pont alapján bírságot szabott ki és a h) pont alapján kötelezte a jogsértõt az eljárási díj viselésére.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 31.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>