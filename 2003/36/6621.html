<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6621)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.305/10/2003.<br>
<br>
Tárgy: a Paul-Baromfi Élelmiszer-nagyker Kft. jogorvoslati kérelme a Fõvárosi Önkormányzat Szent István Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Paul-Baromfi Élelmiszer-nagykereskedelmi Kft. (1106 Budapest, Maglódi út 4., a továbbiakban: kérelmezõ) jogorvoslati kérelmét, amelyet a Fõvárosi Önkormányzat Szent István Kórház és Rendelõintézet (1096 Budapest, Nagyvárad tér 1., nevében eljár: S & G Konzorcium Kft. 1063 Budapest, Szinyei-Merse Pál u. 8., a továbbiakban: ajánlatkérõ) "a dokumentációban specifikált hús- és húskészítmények beszerzése, ajánlatkérõ a megadott mennyiségtõl a szerzõdéskötés során &plusmn;20%-kal eltérhet" tárgyú közbeszerzési eljárása ellen indított, a Döntõbizottság elutasítja.<br>
Az eljárás során felmerült költségeiket a felek maguk viselik.<br>
E határozat ellen jogorvoslatnak nincs helye. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet 3 példányban a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. április 16-án a Közbeszerzési Értesítõ 16. számában ajánlati felhívást tett közzé nyílt eljárás megindítására a rendelkezõ részben megjelölt tárgyban 2803/2003 szám alatt.<br>
Ajánlatkérõ az ajánlati felhívás 3. a) pontjában a beszerzés tárgyát a következõként pontosította:<br>
<br>
1. sertéshús	31 725 kg             3 tétel<br>
<br>
2. baromfihús	31 463 kg             7 tétel<br>
<br>
3. húskészítmények	27 450 kg, 85 500 db   11 tétel<br>
A felhívás 3. c) pontban lehetõvé tette a részajánlattételt, a 3. d) pont szerint a részajánlattétel szempontja: az ajánlat a megadott termékcsoportokra tehetõ, csoporton belül a teljes mennyiségre.<br>
Az ajánlati felhívás 11. a) pontja a pénzügyi, mûszaki és gazdasági alkalmasság igazolására kért adatok és tények között a negyedik francia bekezdésben elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja értelmében saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A 11. b) pont negyedik francia bekezdésben a szerzõdés teljesítésére alkalmatlanná minõsítés szempontjánál ajánlatkérõ elõírta, hogy ajánlattevõ alkalmatlan a szerzõdés teljesítésére, ha nem rendelkezik minõségbiztosítási tanúsítvánnyal.<br>
A 16. Egyéb információk harmadik francia bekezdésében ajánlatkérõ lehetõvé tette az eljárás során a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése alapján a hiánypótlást.<br>
Ajánlatkérõ dokumentációt is készített, melynek I. részletes ajánlati feltételek fejezetében a 5. pont az ajánlat kötelezõ tartalmi elemeit írta elõ. Ezen belül a c) pont szerint az ajánlatnak tartalmaznia kell annak az igazolására alkalmas nyilatkozatot, amely szerint az ajánlattevõ által teljesítendõ szállítások, szolgáltatások, illetve azok bármely részének ajánlatkérõ általi igénybevétele nem sérti bármely harmadik személy szerzõi jogát, szabadalomhoz, védjegyhez, ipari mintaoltalomhoz fûzõdõ, vagy bármely más iparjogvédelmi oltalmat élvezõ jogát. Továbbá az ajánlattevõ kifejezett és visszavonhatatlan nyilatkozatát arra vonatkozóan, hogy ha bármely harmadik személy az ajánlatkérõvel szemben ilyen alapon bármilyen, így különösen kártérítési igényt támaszt, akkor ezért teljes mértékben az ajánlatkérõ helyett helytáll.<br>
Az ajánlattételi határidõ 2003. május 27-e volt.<br>
A bontási jegyzõkönyv szerint ajánlatot tett a Budapest Húspiac Kft., a Pápai Hús Rt., a Pick Szeged Szalámigyár és Húsüzem Rt., valamint a kérelmezõ.<br>
Kérelmezõ a 2. baromfihús rész beszerzés vonatkozásában tett csak részajánlatot.<br>
A 2003. június 10-én megtartott eredményhirdetésen ajánlatkérõ az 1. rész, sertéshús esetében nyertesnek a Pick Szeged Szalámigyár és Húsüzem Rt.-t jelölte meg, a 2. rész, baromfihús esetében kizárólag érvénytelen ajánlatok érkeztek, így a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja értelmében az eljárás eredménytelen volt, a 3. rész, húskészítmények esetében kizárólag érvénytelen (nem teljes körû, illetve a kiírástól eltérõ) ajánlatok érkeztek, így a Kbt. 60. § (1) bekezdés b) pontja értelmében az eljárás szintén eredménytelen volt.<br>
Kérelmezõ az eredményhirdetésen nem vett részt.<br>
Ajánlatkérõ elkészítette az összegzés az eljárásról címû iratot, melynek 3. pontjában az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás, vagy az alkalmatlanság indokai között elõadták kérelmezõ vonatkozásában, hogy nem csatolta az ajánlati dokumentáció 5. pontjában elõírt harmadik személlyel szembeni nyilatkozatot, ezért ajánlata a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése és az 52. § (2) bekezdés d) pontja értelmében érvénytelen. Továbbá kérelmezõ ajánlata alkalmatlan a szerzõdés teljesítésére, mivel nem csatolta az ajánlati felhívás 11. a) pontjában elõírt saját jogú minõségbiztosítási tanúsítványt sem.<br>
Kérelmezõ 2003. június 18-án nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság állapítsa meg azt, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdését azzal, hogy bár az ajánlati felhívás 16. pont hatodik francia bekezdésében hiánypótlási lehetõséget jelentett be, a hiánypótlási lehetõséget nem biztosította az eljárás során. Kérte továbbá annak megállapítását, hogy az ajánlatkérõ tévesen hivatkozott az eljárás lezáró összegzésben arra, hogy a kérelmezõ alkalmatlan a szerzõdés teljesítésére, mert nem csatolta az ajánlati felhívás 11. a) pontjában elõírt minõségbiztosítási tanúsítványt. Kérte, hogy a Döntõbizottság kötelezze ajánlatkérõt az általuk illetékbélyegben lerótt 150 000 Ft igazgatási szolgáltatási díj költség megtérítésére.<br>
Indoklásként elõadták, hogy részajánlatot tettek a jelen közbeszerzésben a baromfihús és baromfihús-készítmények szállítására. Elõadták, hogy véleményük szerint is helytálló az ajánlatkérõ megállapítása, a hivatkozott számú nyilatkozat hiányáról. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) és (5) bekezdése és az ajánlati felhívásban rögzített hiánypótlási lehetõség alapján azonban fel kellett volna szólítani az ajánlattevõket a nyilatkozat pótlására. Véleménye szerint, ha az ajánlati felhívás hiánypótlás lehetõségének a biztosítását deklarálja, az eljárás során nem mérlegelhetõ és nem alkalmazható annak kizárása. Az alkalmatlanná nyilvánításukkal kapcsolatban elõadják, hogy társaságuk kizárólagos tevékenysége feldolgozott baromfihús, és baromfihús alapanyagú húskészítmények, konzervek nagykereskedelmi, disztribúciós forgalmazása. Tevékenységük során olyan elõállítóktól vásárolnak termékeket, amelyek mindegyike rendelkezik részint nemzetközi auditorok által tanúsított ISO minõségbiztosítási rendszerrel, részint természetesen alkalmazzák a HACCP minõség-ellenõrzés veszélyelemzõ rendszert. Ajánlatukhoz csatolták a szállítóik által rendelkezésükre bocsátott errõl szóló igazolások másolatait. Társaságuk nem elõállító, csupán forgalmazó tevékenységet folytat. Ezért nem tartja szükségesnek a jelen körülmények között az ISO-rendszer alkalmazását. A HACCP-rendszert azonban 2002. július hótól alkalmazzák munkájukban és az errõl szóló nyilatkozatot csatolták ajánlatukhoz.<br>
A HACCP mûködésének tudomásulvételéhez és elfogadásához jelenleg semmilyen jogszabály nem ír elõ kötelezõ külsõ auditálást.<br>
A rendszer meglétét és alkalmazását az ÁNTSZ valamint a fogyasztóvédelmi fõfelügyelet folyamatosan ellenõrzi társaságuknál is.<br>
Az elõzõek alapján szerintük - tevékenységükre tekintettel - az errõl szóló nyilatkozatuk megfelel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése g) pontjában írtak szerinti jogalkotói szándéknak, minthogy a rendelkezés célja az, hogy a közbeszerzések teljesítését csak mûszakilag alkalmas szállítók láthassák el. Álláspontjuk szerint társaságuk a benyújtott igazolásokkal, illetve a saját tevékenységet illetõen megfelelõ minõség-ellenõrzési rendszer alkalmazására vonatkozó nyilatkozattal kellõen bizonyította, hogy alkalmas a feladat ellátására.<br>
Kérelmezõ a 2003. július 9-én megtartott tárgyaláson a dokumentáció I.5. c) pontjában meghatározott nyilatkozattételi kötelezettséggel kapcsolatban elõadja, hogy álláspontja szerint a Kbt. nem tartalmazza azt, hogy ilyen jellegû nyilatkozatot kell kötelezõen tenniük az ajánlattevõknek. Viszont azt elismerte, hogy ennek kérését a Kbt. nem is tiltja meg az ajánlatkérõ számára. Álláspontja szerint ezt a nyilatkozatot hiánypótlás útján ajánlatkérõ pótoltathatta volna.<br>
Az alkalmatlanná nyilvánításával kapcsolatban elõadta, hogy a kiírás szerint olyan jellegû cég, mint az övé, tehát kereskedelmi cég nem is vehetne részt a közbeszerzési eljáráson, mivel saját jogon nem rendelkezik minõségtanúsítási rendszerrel. Ezzel a minõségtanúsítási rendszerrel a beszállítói rendelkeznek és ezt az ajánlatához csatolta is. Viszont azt elismeri, hogy a Kbt. nem tiltja meg azt, hogy az ajánlatkérõ ilyen jellegû alkalmatlansági szempontot érvényesítsen a felhívásában.<br>
Ajánlatkérõ észrevételében elõadta, hogy a kérelmezõ a jogorvoslati kérelmében gyakorlatilag elismeri, mind alkalmatlansága, mind érvénytelensége kritériumát, a kérelemben csupán megmagyarázza azok miértjét. Így elismeri azt is, hogy nem csatolta a dokumentáció 5. pontjában elõírt harmadik személlyel szembeni nyilatkozatot. A hiánypótlással kapcsolatban elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) és (5) bekezdései valóban kógensen elõírják, hogy mi pótolható, de a hiányzó nyilatkozat nem tartozik sem a 44. § sem a 46. § szerinti igazolásokhoz, sem formai hiányosságnak sem számítható, emiatt teljesen egyértelmû, hogy nyilatkozat hiányában érvénytelen az ajánlat. A Kbt. 53. § (2) bekezdése értelmében az eljárás további szakaszában nem vehet részt az érvénytelen ajánlatot tett ajánlattevõ.<br>
A fentiek miatt már valóban nem kapott hiánypótlási lehetõséget a kérelmezõ az egyébként pótolható, az ajánlati felhívás 11. a) pontjában elõírt 44. § (2) bekezdés g) pontja szerinti tanúsítvány benyújtására.<br>
A kérelemben azonban meg is válaszolja a kérelmezõ, hogy miután õ nem elõállító, csupán forgalmazó, ezért nem tartja szükségesnek az ISO-rendszer alkalmazását. Vagyis valójában ha hiánypótlási lehetõséget is kapott volna, akkor sem tudta volna benyújtani a saját rendszerének a tanúsítását.<br>
A jogorvoslati kérelem 3. oldalán tett magyarázat "ismételten megerõsíti az ajánlat alkalmatlanságát és érvénytelenségét, amikor kérelmezõ azt írja, hogy a HACCP-rõl tett nyilatkozata (nem tanúsítványa) helyettesíti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerinti tanúsítványt.<br>
A fentiekben elõadott indokok alapján kérik a jogorvoslati kérelem elutasítását.<br>
A Döntõbizottság a rendelkezésre álló iratok és nyilatkozatok alapján a jogorvoslati kérelmet az alábbiak szerint elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése szerint a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
Kérelmezõ sérelmezte, hogy a dokumentáció I.5. c) pontjában elõírt harmadik személlyel szembeni nyilatkozattal kapcsolatban ajánlatkérõ nem adott hiánypótlási lehetõséget számára.<br>
A Döntõbizottság osztja ajánlatkérõ jogi álláspontját, miszerint a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) és (5) bekezdései kógensen elõírják, hogy mik a pótolható hiányok. Ez alapján megállapítható, hogy a hiányzó nyilatkozat nem tartozik a Kbt. 44. § és 46. § szerinti igazolásokhoz és nem minõsül formai hiányosságnak sem. Ezekre tekintettel ajánlatkérõ jogszerûen nyilvánította a Kbt. 52. § (2) bekezdésének d) pontja alapján érvénytelenné kérelmezõ ajánlatát, valamint jogszerûen zárta ki õt az eljárás további részébõl a Kbt. 53. § (2) bekezdése értelmében.<br>
Kérelmezõ sérelmezte, hogy ajánlatkérõ alkalmatlanná nyilvánította õt azért, mert nem csatolta az ajánlati felhívás 11. a) pontjában elõírt saját jogú minõségbiztosítási tanúsítványt.<br>
A Döntõbizottság a jogorvoslati kérelem ezen körében is osztja ajánlatkérõ jogi álláspontját, miszerint a már érvénytelenné nyilvánított kérelmezõ ajánlata tekintetében már nincs helye - az egyébként hiánypótlási lehetõség körébe tartozó tanúsítványok - hiányok pótlására szóló felhívásnak.<br>
A Döntõbizottság megjegyzi, hogy abban is osztja ajánlatkérõ jogi álláspontját, hogy a kérelmezõ alkalmatlan volt a szerzõdés teljesítésére, mivel ajánlatkérõ az ajánlati felhívás 11. a) pontjában az alkalmasság igazolására kért adatok és tények között kérte a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja értelmében a saját és a teljesítésbe bevonandó mûszaki, vagy gazdasági egységek minõségbiztosítási rendszerének tanúsító által tanúsítását, valamint a 11. b) pontnál az alkalmatlanná minõsítés körében szerepel, hogy alkalmatlan az az ajánlattevõ, aki nem rendelkezik minõségbiztosítási tanúsítással. Az tényként megállapítható volt és kérelmezõ sem vitatta, hogy saját minõségtanúsítási igazolással nem rendelkezik.<br>
A Döntõbizottság a fentiekre tekintettel ajánlatkérõ eljárásában jogszabálysértést nem állapított meg és ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján, mivel jogsértés megállapítására nem került sor, a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. §-</a>a biztosítja.<br>
<br>
Budapest, 2003. július 29.<br>
<br>
Dr. Szaller Ottó s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>