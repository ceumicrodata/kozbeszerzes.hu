<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8069)
</h2>
<br>1024 Budapest, Margit krt. 85.
<br>Ikt.sz.: D.446/10/2003.
<br>
<br>Tárgy: a ROMBUSZ Trió Kereskedelmi Kft. Jogorvoslati kérelme a GEMENC VOLÁN Autóbusz Közlekedési Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A ROMBUSZ Trió Kereskedelmi Kft. (7623 Pécs, Megyeri út 64., a továbbiakban: kérelmezõ) jogorvoslati kérelmét, melyet a GEMENC VOLÁN Autóbusz Közlekedési Rt. (7101 Szekszárd, Tartsay u. 4., a továbbiakban: ajánlatkérõ) "autóbusz-alkatrészek szállítása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A kérelmezõ 2003. szeptember 5-én nyújtotta be a jogorvoslati kérelmét, melyet a postai bélyegzõ szerint 2003. szeptember 4-én adott fel dr. Ásvány Zsolt meghatalmazással igazolt ügyvéd útján.
<br>Kérelmében elõadta, hogy a Társaság autóbusz-alkatrészek nagy- és kiskereskedelmével foglalkozik, és jelen esetben a közbeszerzési eljárás mellõzése miatt nyújtott be jogorvoslati kérelmet.
<br>Elõadása szerint a VOLÁN SZINKRON Kft. folyamatban levõ csõdeljárása kapcsán - 2003. augusztus 21-én - hitelezõi gyûlésen szerzett tudomást arról, hogy a kérelmezett Gemenc Volán Rt. beszállítói szerzõdéseket kötött a hitelezõk közül négy céggel is: az AUTOKER GAMMA Kft.-vel, a DRASPO-TEMPO AUTÓ Kft.-vel, a K és K Autóalkatrész Kereskedelmi Bt.-vel és a PRIM-VOL TRADE Kft.-vel.
<br>Álláspontja szerint e szerzõdések értéke meghaladják a közbeszerzési értékhatárt, és a kérelmezett jogellenesen mellõzte a közbeszerzési eljárást. Szerinte a kérelmezett a Kbt. 1. § e) pontja alapján tartozik a Kbt. hatálya alá.
<br>Kérelmében elõadja, hogy a Volán Szinkron Kft. 75%-os tulajdonosa a kérelmezett Kft.
<br>A GEMENC VOLÁN Rt., közszolgáltató tevékenységet, nevezetesen tömegközlekedési feladatokat ellátó gazdasági társaság. A közúti közlekedésrõl szóló 1988. évi I. törvény 9/A. § (1) bekezdése szerint a tömegközlekedés kizárólagosan állami feladat. A részvénytársaság 100%-os tulajdonosa a magyar állam, amely tulajdonosi jogait az ÁPV Rt.-n keresztül gyakorolja.
<br>A VOLÁN SZINKRON Kft., melynek fõ tevékenysége gépjármûjavítás a kérelmezõ tudomása szerint - szinte kizárólagosan a GEMENC VOLÁN Rt. által üzemeltetett autóbuszok javítását végezte akként, hogy az igények szerinti autóbusz-alkatrészeket a piacon õ szerezte be és kötött beszállítói szerzõdéseket különbözõ gazdasági társaságokkal, így velük is, és az ily módon beszerzett alkatrészek felhasználásával végezte az Rt. részére a gépjármû-javítási tevékenységet.
<br>A GEMENC VOLÁN Rt. a VOLÁN SZINKRON Kft.-vel megkötött szindikátusi szerzõdését 2003. február 14-én július 1-jei hatállyal felmondta.
<br>Kérelmezõ 2003. április 25-én ajánlati felhívást kapott a GEMENC VOLÁN Rt.-tõl, hogy tegyen ajánlatokat a felhívásban részletezett fajtájú autóbusz-alkatrészek közvetlenül a GEMENC VOLÁN Rt. részére történõ beszállítására.
<br>2003. június 10-i keltezéssel a GEMENC VOLÁN Rt. arról értesítette a cégeket, hogy egyik árajánlatot sem bírálja el, mivel a 2003. évi XXIV. törvény hatálybalépésével jogértelmezési kétség merült fel, ezért a jövõben közbeszerzési eljárást fognak az alkatrészbeszerzések tárgyában lefolytatni.
<br>Arról, hogy a levélben jelzett közbeszerzési eljárások kiírása elmaradt, csak 2003. augusztus 21-én szerzett tudomást a VOLÁN Szinkron Kft. csõdeljárásával kapcsolatban.
<br>Kérelmezõ kérte, hogy a Döntõbizottság állapítsa meg a Kbt. 80. § (1) bekezdés d) pontja alapján a jogszabálysértést és az eljárás jogtalan mellõzésének tényét.
<br>Ajánlatkérõ írásbeli észrevételében kéri a jogorvoslati kérelem elutasítását. Álláspontja szerint nem sértette meg a Kbt. rendelkezéseit, mivel nem áll fenn az a jogszabályi háttér, amelynek értelmében közbeszerzési eljárást kellett volna lefolytatniuk. Ennek bizonyítására becsatolta a megkötött szállítási szerzõdéseket, amelyeket 2003. június 5-én kötött meg a beszállítókkal.
<br>Ajánlatkérõ hivatkozik arra, hogy a kérelmezõ a Kbt. 79. § (7)-(8) bekezdésében meghatározott 90 napos jogvesztõ határidõ eltelte után nyújtotta be a jogorvoslati kérelmét. Az elkésettség a szerzõdéskötések idõpontjából egyértelmûen megállapítható.
<br>A kérelmezõ által leírt tényálláshoz kapcsolódóan a következõket észrevételezi:
<br>A GEMENC VOLÁN Rt.-nek többségi, de nem 100%-os tulajdonosa a magyar állam.
<br>A VOLÁN SZINKRON Kereskedelmi és Szolgáltató Kft. 1992. március 20-án alakult. Az alapítás célja - a munkahelyek fenntartásán túl - az volt, hogy a GEMENC VOLÁN Rt. autóbuszprofiljának üzemeltetéséhez szükséges új és felújított fõdarabokat, anyagokat, alkatrészeket a VOLÁN SZINKRON Kft. biztosítsa a GEMENC VOLÁN Rt. számára.
<br>A 2003. évben a GEMENC VOLÁN Rt. gazdálkodásában jelentõs változásokat kellett végrehajtani.
<br>Szükségessé vált az anyag jellegû költségek radikális csökkentése, melynek egyik eszközét abban látták, hogy a jármûalkatrészek áttéten keresztül való beszerzését megszüntették, az anyagellátást közvetlen módon biztosítják.
<br>A VOLÁN SZINKRON Kft.-vel ebbõl az okból került sor a megkötött szerzõdés felmondására. Az anyagellátás folyamatos, zökkenõmentes biztosítása érdekében - tekintettel arra, hogy a társaság alaptevékenysége közszolgáltató tevékenység és ennek keretében ún. alapellátási kötelezettség terheli - szükséges volt a lehetséges beszállítókkal a közvetlen kapcsolat felvétele, szerzõdéskötések elõkészítése.
<br>Ennek része volt a ROMBUSZ TRIÓ Kft. által hivatkozott árajánlatok kérése, amelyeket végül - a közbeszerzési törvénnyel kapcsolatos jogértelmezési bizonytalanságok miatt - nem értékelt.
<br>Szállítási szerzõdést négy céggel kötött, akik komoly referenciákkal bírtak más VOLÁN társaságoknál is, mivel köztudottan tõkeerõs, nagy forgalmat bonyolító cégek, és a teljes piaci szükségletet lefedik.
<br>Az árajánlatok kérése a 2003. évi XXIV. tv. kihirdetése elõtt történt, így az azt követõen, de még a 2003. évi XXIV. tv. hatálybalépését megelõzõen megkötött szerzõdésekre nem alkalmazhatók a közbeszerzési törvény szabályai, és azok közbeszerzési eljárás jogtalan mellõzésével kötött ügyleteknek nem minõsíthetõk.
<br>Az egyéb érdekeltek észrevételükben megerõsítik a szerzõdés idõpontját.
<br>A Döntõbizottság a rendelkezésre álló iratok és nyilatkozatok alapján a jogorvoslati kérelmet elutasítja.
<br>A Döntõbizottság elsõdlegesen azt vizsgálta, hogy a kérelmezõ a Kbt. 79. § (7)-(8) bekezdésében meghatározott jogvesztõ határidõn belül nyújtotta-e be a jogorvoslati kérelmét.
<br>A Kbt. 79. § (7) bekezdése értelmében az eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni.
<br>A Kbt. 79. § (8) bekezdés c) pontja kimondja, hogy a határidõ lejártának kiszámításakor a jogsértõ esemény bekövetkezésének kell tekinteni közbeszerzési eljárás mellõzésével történõ beszerzés esetén a szerzõdés megkötését.
<br>A becsatolt szállítási szerzõdésekbõl megállapítható, hogy valamennyi tárgyhoz tartozó szerzõdést 2003. június 5-én kötötték meg. Ehhez képest a jogorvoslati kérelmet 2003. szeptember 4-én postázták, tehát a 90 napos jogvesztõ határidõt 1 nappal meghaladóan. Jelen esetben nincs relevanciája annak, hogy kérelmezõ mikor szerzett tudomást az általa jogsértõnek vélt eseményrõl, mivel az objektív 90 napos jogvesztõ határidõ eltelt. A jogvesztõ határidõ lejártát követõen a Döntõbizottság a kérelmet érdemben nem vizsgálhatja, ezért azt elutasítja.
<br>A Döntõbizottság a Kbt. 76. § (1) bekezdés a) pontjában meghatározott jogkörében eljárva a fenti indokokra tekintettel a Kbt. 88. § (1) bekezdés a) pontja alapján elutasítja a kérelmezõ jogorvoslati kérelmét.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 19.
<br>
<br>Dr. Szaller Ottó s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>