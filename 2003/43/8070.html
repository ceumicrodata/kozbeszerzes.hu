<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8070)
</h2>
<br>1024 Budapest, Margit krt. 85.
<br>Ikt.sz.: D.377/17/2003.
<br>
<br>Tárgy: az Ecomissio Kft. jogorvoslati kérelme az ATEV Fehérjefeldolgozó Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Ecomissio Kereskedelmi és Szolgáltató Kft. (3581 Tiszaújváros, TVK Ipartelep, a továbbiakban: kérelmezõ) jogorvoslati kérelmét, melyet az ATEV Fehérjefeldolgozó Rt. (1097 Budapest, Illatos u. 23., a továbbiakban: ajánlatkérõ) "az ajánlatkérõ által a dokumentációban részleteiben ismertetett speciális veszélyességû specified risk material (SRM) állati eredetû anyagokból elõállított, EWC 020203 hulladékjegyzékszámú, a 2000. évi XLIII. tv. alapján Q2, illetve Q13 hulladékkategóriába sorolt terméknek csont-húsliszt meat-bone-meal (MBM) az ajánlattevõ által kiállított szállítójármûvel történõ elszállítása és végsõ ártalmatlanítása. Az ártalmatlanítandó hulladékmennyiség: 15 505 tonna." tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratokat és a felek tárgyaláson tett nyilatkozatai alapján az alábbi tényállást állapította meg.
<br>Ajánlatkérõ 2003. május 14-én, a Közbeszerzési Értesítõ 20. számában tett közzé ajánlati felhívást nyílt eljárás megindítására. Az ajánlati felhívásban a beszerzés tárgyát és mennyiségét az alábbiak szerint határozta meg.
<br>Az ajánlatkérõ által a dokumentációban részleteiben ismertetett speciális veszélyességû specified risk material (SRM) állati eredetû anyagokból elõállított, EWC 020203 hulladékjegyzékszámú, a 2000. évi XLIII. tv. alapján Q2, illetve Q13 hulladékkategóriába sorolt terméknek csont-húsliszt meat-bone-meal (MBM) az ajánlattevõ által kiállított szállító jármûvel történõ elszállítása és végsõ ártalmatlanítása. Az ártalmatlanítandó hulladékmennyiség: 15 505 tonna.
<br>Ajánlatkérõ részajánlat tételre is biztosított lehetõséget az alábbiak szerint. Részajánlatot kell tenni az ajánlatkérõ 4 raktárából történõ elszállítására raktáranként az adott raktárban lévõ teljes mennyiségre vonatkozóan az alábbiak szerint.
<br>
<br>1. részajánlat esetén:
<br>Darvas külterület	3752 tonna
<br>
<br>2. részajánlat esetén:
<br>Dabas-Sári, Alsóbesnyõ major 9.	1413 tonna
<br>
<br>3. részajánlat esetén:
<br>Vecsés, Széchenyi u.	4551 tonna
<br>
<br>4. részajánlat esetén:
<br>Szigetszentmiklós, Gyártelep	5789 tonna
<br>A teljesítés határideje 2003. december 31-e.
<br>Ajánlatkérõ az ajánlati felhívás 11. pontjában írta elõ az ajánlattevõktõl, illetõleg a közbeszerzés értékének 10%-át meghaladó mértékben igénybe venni kívánt, alvállalkozóktól a pénzügyi, gazdasági, mûszaki alkalmasságok igazolására kért adatokat és tényeket, illetve a szerzõdés teljesítésére alkalmatlanná minõsítés szempontjait.
<br>Az elõírásoknak az ajánlattevõnek és az alvállalkozónak együttesen kell megfelelniük.
<br>Ajánlatkérõ az ajánlati felhívás 13. pontjában írta elõ az elbírálás szempontjait, mely szerint ajánlatkérõ az összességében legelõnyösebb ajánlatot kívánta kiválasztani, ehhez megadta a részszempontokat, azok súlyszámát, a részszempontok tartalmi elemeinek értékelése során adható pontszámok alsó és felsõ határát, valamint azt a módszert, amely alapján a pontszámok kiosztása megtörténik.
<br>Az ajánlati felhívás 14. pontjában ajánlatkérõ a többváltozatú ajánlattételt is biztosította az alábbiak szerint:
<br>"A" változat: A Magyar Köztársaság területén lévõ égetõmûben történõ égetéssel/együtt égetéssel,
<br>"B" változat: A Magyar Köztársaság területén kívül égetõmûben történõ égetéssel/együtt égetéssel,
<br>"C" változat: A Magyar Köztársaság területén kívül kijelölt helyen lerakással történõ ártalmatlanítással.
<br>Elõírás volt az is, hogy az ajánlattevõknek részajánlatonként meg kellett jelölniük, hogy melyik változatban tesznek ajánlatot.
<br>Ajánlatkérõ az egyéb információk körében a g) pontban az alábbi elõírást tette: az ajánlatkérõ elõírja, hogy az ajánlattevõ vagy a közbeszerzés értékének 10%-át meghaladó mértékben igénybe venni kívánt alvállalkozó az "A" és "B" változatú ajánlat esetén mutassa be az égetõmûvet (melynek rendelkeznie kell a jelen eljárás tárgyában meghatározott termék ártalmatlanítására vonatkozó hatósági engedélyekkel) illetve a "C" változat esetén azt a területet/telepet amely lerakással történõ ártalmatlanításra alkalmas.
<br>A j) pontban elõírásra került, hogy az ajánlattevõ csatolja a dokumentációban nevesített valamennyi hatósági engedélyt és nyilatkozatot.
<br>Ajánlatkérõ dokumentációt is biztosított ajánlattevõk részére. A dokumentáció tartalmazta a megsemmisítendõ anyag jellemzõ ismérveit.
<br>Az ajánlati dokumentáció IV. részében, ennek 1.5. pontjában ajánlatkérõ elõírta, hogy az ajánlattevõ által beszerzendõ az ártalmatlanítási szolgáltatás elõfeltételét az ajánlat érvényességét képezõ hatósági engedélyeket abban az esetben, hogy ha Magyarország területén belül történik az ártalmatlanítás: az ártalmatlanítási tevékenység helye szerinti illetékes környezetvédelmi felügyelõség fenti hulladék (EWC 020203) átvételére és az engedélyben meghatározott elõírások figyelembevételével történõ égetõmûvi égetésére/együtt égetésére vonatkozó ártalmatlanítás helye szerinti Állat-egészségügyi és Élelmiszer-ellenõrzõ Állomás, illetõleg az engedély kiadásához szükséges további szakhatóságok hozzájárulását is tartalmazó engedély, továbbá a Környezet és Természetvédelmi Fõfelügyelõség tárgybani hulladék szállítására vonatkozó engedély. Külön meghatározta azokat az engedélyeket, amelyek az esetben szükségesek, ha a Magyar Köztársaság területén kívül történik a végsõ ártalmatlanítás.
<br>Ajánlatkérõ a közbeszerzési eljárásban feltett kérdésekre válaszolt. A 2003. június 6-án kelt válaszában a 18. pontban, arra a kérdésre, hogy a dokumentáció szakmai rész 1.5. pontban szereplõ hulladék szállítására vonatkozó engedélyként megfelel-e az alvállalkozó ilyen irányú engedélye, az a válasz született, hogy a közbeszerzési eljárásban az alvállalkozói részvétele nem kizárt. Amennyiben a szállítási tevékenységet ajánlattevõ alvállalkozó útján biztosítja, úgy a végsõ ártalmatlanításra kerülõ hulladék szállítására vonatkozó érvényes hatósági engedéllyel a szállítási tevékenységet ténylegesen folytató alvállalkozónak kell rendelkeznie.
<br>Ajánlatkérõ a 2003. június 7-én feltett kérdésekre adott válaszában egyértelmûsítette, hogy az alkalmassági követelményeknek az ajánlattevõknek és a közbeszerzés értékének 10%-át meghaladó, közremûködõ alvállalkozóknak együttesen kell megfelelniük.
<br>Az ajánlattételi határidõre, 2003. június 24-re ajánlatot nyújtottak be a következõ cégek: a Palota Környezetvédelmi Kft., a Mátrai Erõmû Rt. - Danubian Trading Hungary Kft., a B.F.R. Kft., az ADL GmbH & COKG, a Saria Hungary Kft., a T.T. Techno Trade GmbH, az ÉMK Kft., a Geohidroterv Kft. - Envisys Kft. Konzorcium, az Ereco Slovakia S.R.O., a Duna-Dráva Cement Kft. és kérelmezõ.
<br>Ajánlatkérõ az eljárásában hiánypótlást is biztosított.
<br>Ajánlatkérõ az ajánlatok értékelését követõen az eljárást lezáró döntését 2003. június 9-én hozta meg, mely szerint a közbeszerzési eljárását eredménytelenné nyilvánította azon okból, hogy valamennyi benyújtott ajánlat érvénytelen volt.
<br>Kérelmezõ esetében az érvénytelenné nyilvánítás indoka az alábbi volt: Ajánlattevõ az ajánlatkérõ által elõírt, az ártalmatlanítási tevékenységre jogosító hatósági engedélyek tárgyában becsatolta ajánlatához az ártalmatlanítási tevékenységet alvállalkozóként végzõ ÉMK Kft. részére az Észak-magyarországi Környezetvédelmi Felügyelõség 3102-2/2003 számú határozatát, melyben összességében 5200 tonna/év mennyiségû hulladék ártalmatlanítására jogosít, az engedély mellékletében részleteiben felsorolt hulladék kódszámú hulladékok vonatkozásában. Az engedély melléklete jelen eljárás tárgyát képezõ EWC 020203 hulladék ártalmatlanítására nem jogosít, azt a melléklet nem tartalmazza. Az ajánlathoz csatolt, a Borsod-Abaúj-Zemplén Megyei Állat-egészségügyi és Élelmiszer-ellenõrzõ Állomás által az alvállalkozó részére 25-19/2000. számon állati eredetû veszélyes hulladékok átvételének, elõkezelésének és égetéssel történõ ártalmatlanításának engedélyezése tárgyában kiadott határozatából ugyancsak nem állapítható meg, hogy az engedély milyen mennyiségû tárgybani hulladék ártalmatlanítására jogosítja alvállalkozót. A határozatban hivatkozott, szakhatóságként eljáró Észak-magyarországi Környezetvédelmi Felügyelõség 6089-1/2000 számú szakhatósági hozzájárulását ajánlattevõ ajánlatához nem csatolta.
<br>Fentiekre tekintettel a becsatolt engedélyekbõl nem állapítható meg, hogy ajánlattevõ rendelkezik-e az általa az ajánlatban vállalt mennyiségû tárgybani hulladék ártalmatlanítására vonatkozó hatósági engedéllyel.
<br>Az ajánlatkérõ megjegyzi, hogy a Biofilter Környezetvédelmi Kft. H2723/3/2002. számú szállítási engedélye nem egyértelmûen rendelkezik a begyûjtési jogosultságról, abból nem állapítható meg világosan a begyûjtési helyek viszonylata.
<br>Kérelmezõ 2003. július 24. napján nyújtott be jogorvoslati kérelmet a Döntõbizottsághoz, melyben ajánlatkérõ érvénytelenné nyilvánító döntését kifogásolta. Kérelme indokaként elõadta, hogy ajánlatkérõ tévesen állapította meg, hogy nem rendelkezik az ajánlatában vállalt mennyiségû hulladék elégetésére engedéllyel.
<br>Elõadta, hogy ajánlatában csatolt engedélyek alapján egyedül - alvállalkozó bevonása nélkül - is rendelkezik a felhívásban meghatározott II. részfeladat körében közölt mennyisére vonatkozó égetési kapacitással, sõt azt jóval meghaladó mennyiségre szól a két égetõmûvének együttes kapacitása.
<br>Kérelmezõ elõadta továbbá, hogy a 10%-ot meg nem haladó mértékben szállítási tevékenységre bevonni kívánt alvállalkozó engedélyével kapcsolatos megjegyzést az összegzésben nem tudja értelmezni. Nem egyértelmû számára, hogy a megjegyzés milyen joghatással bír, tekinthetõ-e érvénytelenségi oknak. Kérelmezõ kifejtette, hogy álláspontja szerint az összegzésben szereplõ megjegyzés a 10%-ot meg nem haladó mértékû alvállalkozó esetében nem érvénytelenséget megalapozó ok.
<br>Kérelmezõ kérte, hogy a Döntõbizottság állapítsa meg a jogsértés megállapítását, állapítsa meg, hogy ajánlatuk érvényes és szólítsa fel ajánlatkérõt a kérelmezõvel történõ szerzõdés megkötésére.
<br>Ajánlatkérõ észrevételében a kérelem elutasítását kérte annak megalapozatlansága okán. Ajánlatkérõ elõadta, hogy a kérelmezõ ajánlata 69-83. oldalán az Észak-Magyarországi Környezetvédelmi Kft.-t 10%-ot meghaladó mértékben kívánta a teljesítésbe bevonni, számukra kétséget kizáróan megállapítható volt, hogy a kiírt mennyiségû hulladék megsemmisítését a két pályázó együttesen kívánja elvégezni. Ajánlatkérõ kifejtette továbbá, hogy a vonatkozó jogszabályok szerint húsliszt megsemmisítésére csak hatósági engedéllyel rendelkezõ társaságok jogosultak. Az alvállalkozó tekintetében csatolt Borsod-Abaúj-Zemplén Megyei Állat-egészségügyi és Élelmiszer-ellenõrzõ Állomás által kiadott engedélyben, valamint a csatolt Környezetvédelmi Felügyelõségi határozatban nem szerepel a kiírásban szereplõ EWC 020203 kódszám. Ajánlatkérõ kifejtette továbbá, hogy az ajánlatban csatolt Állat-egészségügyi és Élelmiszer-ellenõrzõ Állomás által kiadott határozatban hivatkozott szakhatósági hozzájárulást, annak ellenére nem került csatolásra, hogy az az ajánlati dokumentáció 22. oldal. 1.5. pontban elõírásra került.
<br>Ajánlatkérõ rámutatott arra is, hogy miután kérelmezõ maga tett olyan nyilatkozatot, hogy az ártalmatlanításba be kívánja vonni 10% feletti mértékben az ÉMK Kft.-t, így az ajánlatot egységesen kellett kezelnie, ezért mivel az alvállalkozónak a beszerzés tárgyára vonatkozó szükséges (szak)hatósági engedélyei nem voltak, így a kérelmezõ ajánlatát érvénytelenné kellett nyilvánítania. Nem tehette volna meg véleménye szerint, hogy csak az alvállalkozót zárja ki az eljárásból.
<br>Ajánlatkérõ a tárgyaláson nyilatkozott, hogy a 10% alatti alvállalkozó tekintetében tett megjegyzése az összegzésben nem érvénytelenségi okot jelentett.
<br>Egyéb érdekelt ÉMK Kft. észrevételében jogellenesnek tartja ajánlatkérõ döntését a kérelmezõ ajánlatának érvénytelenné nyilvánítására vonatkozóan.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján:
<br>A Döntõbizottságnak a közbeszerzésekrõl szóló 1995. évi XL. tv. (továbbiakban: Kbt.) 76. § (1) bekezdése szerinti hatáskörében eljárva abban a kérdésben kellett állást foglalnia, hogy ajánlatkérõ által megnevezett okok jogszerûen eredményezhették-e a kérelmezõ érvénytelenné nyilvánítását.
<br>A Kbt. 26. § (2) bekezdés második fordulata kimondja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 43. § (1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A kérelmezõ ajánlatának 8. oldalán ajánlattevõi nyilatkozatának 2.1.15. pontjában rögzítette, hogy a közbeszerzés 10%-át meghaladó mértékben az ÉMK Észak-magyarországi Környezetvédelmi Kft. szállítási és égetéssel történõ ártalmatlanítási tevékenységét kívánja igénybe venni.
<br>A kérelmezõ ajánlati nyilatkozata alapján az égetéssel történõ ártalmatlanítás teljesítésébe alvállalkozót kívánt bevonni.
<br>Ajánlatkérõ már a felhívás 16. "Egyéb információk" g) pontjában közölte, hogy az ajánlattevõ vagy a közbeszerzés 10%-át meghaladó mértékben igénybe venni kívánt alvállalkozó az égetõmûben történõ megsemmisítés ("A" és "B" változatok) esetén mutassa be az égetõmûvet (melynek rendelkeznie kell a jelen eljárás tárgyában hozott termék ártalmatlanítására vonatkozó hatósági engedéllyel).
<br>A felhívás 16. j) pontjában pedig elõírta, hogy ajánlattevõ csatolja a dokumentációban nevesített valamennyi hatósági engedélyt és nyilatkozatot.
<br>A dokumentáció IV. fejezet 2. pont 1.5. pontjában ajánlatkérõ meghatározta, hogy ajánlattevõ által beszerzendõ, az ártalmatlanítási szolgáltatás elõfeltételét, az ajánlat érvényességét képezõ hatósági engedélyek:
<br>- az ártalmatlanítási tevékenység helye szerinti illetékes környezetvédelmi felügyelõség fenti hulladék (EWC 020203) átvételére és az engedélyben meghatározott elõírások figyelembevételével történõ égetõmûve égetésére/együtt égetésére vonatkozó - az ártalmatlanítás helye szerinti Állat-egészségügyi és Élelmiszer-ellenõrzõ Állomás, illetõleg az engedély kiadásához szükséges további szakhatósági hozzájárulást is tartalmazó - engedélye.
<br>A fent hivatkozott ajánlatkérõi elõírások alapján az ajánlat érvényességének feltételei a feladat tárgyát képezõ veszélyes hulladék átvételére és égetésére vonatkozó engedélyek és a szükséges szakatósági engedélyek csatolása.
<br>Amennyiben az ajánlattevõ az égetési feladat teljesítésére alvállalkozót vesz igénybe, az elõírt engedélyek csatolására mind ajánlattevõ, mind alvállalkozója köteles, az ajánlat érvényességéhez az elõírt hatósági és szakhatósági engedélyeknek szerepelnie kell az ajánlatban, az égetési feladatba bevont társaságok mindegyikére vonatkozóan.
<br>Jelen ügyben a kérelmezõ ajánlatában egyértelmûen nyilatkozott arról hogy az égetéssel történõ ártalmatlanítási tevékenységre 10%-ot meghaladó mértékben alvállalkozót von be, az ÉMK Kft.-t, így a kérelmezõ ajánlatában az alvállalkozó vonatkozásában is valamennyi elõírt hatósági és szakhatósági engedélynek szerepelnie kell.
<br>Abban az esetben, ha az ajánlatban megnevezett alvállalkozóra nézve nem teljesül valamely a felhívásban, illetõleg dokumentációban elõírt feltétel, úgy az az egész ajánlat érvénytelenségét vonja maga után.
<br>A Döntõbizottság osztotta az ajánlatkérõ azon álláspontját, hogy az ajánlati kötöttség és az ajánlatok egységessége miatt kizárólag az ajánlatban megjelölt alvállalkozó eljárásból történõ kizárására nincs jogszerû lehetõség. Az ajánlatban fellelhetõ hiányosság, még ha az csak az alvállalkozóval függ is össze, csak az egész ajánlat érvénytelenségének megállapítását eredményezheti.
<br>A Kbt. 49. § (2) bekezdésében és 50. § (1) bekezdésben rögzítettek nem teszik lehetõvé, hogy az ajánlattételi határidõt követõen az ajánlat tartalmilag módosításra kerüljön, erre még ajánlatkérõ sem adhat lehetõséget.
<br>A Döntõbizottság megállapította, hogy a kérelmezõ ajánlatában az égetési feladatra bevont alvállalkozó esetében szerepelt az ajánlatban a Borsod-Abaúj-Zemplén Megyei Állat-egészségügyi és Élelmiszer-ellenõrzõ Állomás 25-19/2000 számú határozata állati eredetû veszélyes hulladékok átvételének, elõkezelésének és égetéssel történõ ártalmatlanításának engedélyezésérõl.
<br>Az égetéssel történõ ártalmatlanításra vonatkozó elõírásokat azonban nem a határozat, hanem az Észak- magyarországi Környezetvédelmi Felügyelõség 6089-1/2000 számú szakhatósági hozzájárulása tartalmazta. A csatolt Borsod-Abaúj-Zemplén Megyei Állat-egészségügyi és Élelmiszer-ellenõrzõ Állomás határozata csak utalt a szakhatósági hozzájárulásra.
<br>A kérelmezõ ajánlata az alvállalkozó vonatkozásában a Környezetvédelmi Felügyelõség szakhatósági (az égetése vonatkozó elõírásokat tartalmazó) hozzájárulást nem tartalmazta.
<br>A fent kifejtettek alapján a kérelmezõ ajánlatából hiányzó alvállalkozói szakhatósági hozzájárulás miatt az ajánlat nem teljesítette maradéktalanul az ajánlatkérõi dokumentáció IV. fejezet 1.5. pontjában elõírtakat, ezért az ajánlat a Kbt. 52. § (2) bekezdés d) pontja alapján az ajánlat érvénytelenné nyilvánítását megalapozza.
<br>Ajánlatkérõ érvénytelenséget megállapító döntésének jogszerûségét a Döntõbizottság álláspontja szerint érdemben nem befolyásolhatta az, hogy a kérelmezõ a csatolt engedélyei alapján egyedül is képes a feladat szerinti mennyiségû veszélyes hulladék ártalmatlanítására, hiszen kérelmezõ az ajánlata alapján az ártalmatlanítási tevékenységet alvállalkozó bevonásával kívánta megvalósítani. Miután az érvényességi feltételek körében nem beszélhetünk együttes megfelelés lehetõségérõl, ilyen lehetõséget a törvény nem biztosít (arra kizárólag az alkalmasság körében van lehetõség), valamint ajánlatkérõ sem biztosított erre lehetõséget a felhívásban, illetõleg a dokumentációban, így az ügy érdemi megítélése körében az érvényességi feltételnek való együttes megfelelés kérdése nem vizsgálható relevánsan.
<br>Az ajánlatkérõ döntését ismertetõ "összegzés a eljárásról" elnevezésû iratban a kérelmezõ érvénytelenségét kimondó döntés indokai között a fent vizsgált szakhatósági hozzájárulás hiányán túl további megjegyzések is szerepeltek, amelyek azonban nem érvénytelenséget eredményezõ okok. A kérelmezõ 10% alatti mértékben igénybe venni kívánt alvállalkozó szállítási tevékenység végzésére jogosító engedélyével kapcsolatos megjegyzés ajánlatkérõ nyilatkozata szerint sem érvénytelenségi okként került megnevezésre.
<br>A kérelmezõ által bevonni kívánt alvállalkozónak az Észak- magyarországi Környezetvédelmi Felügyelõség által kiadott engedéllyel kapcsolatban tett ajánlatkérõi megjegyzés a Döntõbizottság megítélése szerint szintén nem érvénytelenséget eredményezõ indok. A hivatkozott engedély kifejezetten tartalmazza azon hatósági álláspontot, hogy az állati eredetû hulladékok ártalmatlanításának engedélyezése az illetékes állat-egészségügyi hatóság hatáskörébe tartozik. Az állat-egészségügyi hatóság engedélyét pedig a kérelmezõ ajánlata tartalmazta.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján a kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 1.
<br>
<br>Dr. Sárkány Izolda s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br><br></body></html>