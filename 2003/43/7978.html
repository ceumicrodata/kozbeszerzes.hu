<html><head><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (7978)
</h2>
<br>
<br>3.Kpkf.27.104/2003/2.
<br>
<br>A Fõvárosi Ítélõtábla a Gyõri 7. sz. Ügyvédi Iroda (9027 Gyõr, Budai út 1., ügyintézõ dr. Magyarlaki Éva ügyvéd) által képviselt Gyõr-Moson-Sopron Megyei Önkormányzat (9021 Gyõr, Árpád u. 32.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indított perében a Fõvárosi Bíróság 2002. október 7. napján kelt 13.K.32.040/2002/3. számú végzése ellen a felperes által 4. sorszám alatt elõterjesztett fellebbezés folytán meghozta az alábbi
<br>
<br>VÉGZÉST:
<br>
<br>A Fõvárosi Ítélõtábla az elsõfokú bíróság végzését helybenhagyja.
<br>Kötelezi a felperest, hogy 15 napon belül fizessen meg az alperesnek 10 000 (tízezer) forint másodfokú eljárási költséget.
<br>A feljegyzett fellebbezési illetéket az állam viseli.
<br>Ez ellen a végzés ellen fellebbezésnek nincs helye.
<br>
<br>INDOKOLÁS
<br>
<br>Az alperes D.325/16/2002. számú - a felperes jogorvoslati kérelmét elutasító - határozatát a felperes 2002. július 1-jén vette át. A határozat bírósági felülvizsgálata iránt keresetét 2002. július 15-én terjesztette elõ a Fõvárosi Bíróságnál, amely a keresetet 2002. július 22-én továbbította az alpereshez. Az iratok az alperes nyilatkozatával együtt 2002. július 30-án érkeztek meg a Fõvárosi Bírósághoz.
<br>Az elsõfokú bíróság a felperes keresetlevelét a Polgári perrendtartásról szóló 1952. évi III. törvény (a továbbiakban: Pp.) 130. § (1) bekezdésének h) pontja alapján idézés kibocsátása nélkül elutasította. Indokolásában rámutatott, hogy a közbeszerzésekrõl szóló 1995. évi XL. törvény (a továbbiakban: Kbt.) 90. § (1) bekezdése értelmében a keresetlevelet a határozat kézbesítésétõl számított 15 napon belül a Döntõbizottsághoz kell benyújtani. A felperes a keresetlevelet nem az alpereshez, hanem közvetlenül a bírósághoz nyújtotta be, az a bíróság intézkedése folytán 2002. július 25-én érkezett meg az alpereshez. A 15 napos keresetindítási határidõ 2002. július 16-án lejárt. A felperes keresetindítása elkésettnek tekinthetõ, ezért elutasításának volt helye.
<br>Az elsõfokú bíróság végzése ellen a felperes terjesztett elõ fellebbezést annak hatályon kívül helyezése és az elsõfokú bíróság eljárás lefolytatására és érdemi döntés hozatalára kötelezése iránt.
<br>Arra hivatkozott, hogy a keresetlevelet az alperes határozatával szemben a Fõvárosi Bírósághoz címezte és közvetlenül ott nyújtotta be. Fellebbezéséhez csatolt egy a Fõvárosi Bíróságnak címzett ajánlott feladóvevényt, amelyen a feladás idõpontjaként 2002. július 11. van feltüntetve. Utalt arra, hogy a Pp. alapelvi szinten meghatározza, a bíróság köteles biztosítani, hogy a felek és a per többi résztvevõi jogaikat rendeltetésszerûen gyakorolják és perbeli kötelességeiknek eleget tegyenek. Álláspontja szerint ezzel az alapelvvel összhangban az elsõfokú bíróság alkalmazta az áttétel szabályait, és a keresetlevelet megküldte a közigazgatási határozatot hozó hatóságnak. Ezzel az eljárásban alkalmazásra került a Pp. 129. § (3) bekezdése, amely rögzíti, hogy az (1) bekezdés értelmében áttett keresetlevelet úgy kell tekinteni, mintha azt már eredetileg is annál a bíróságnál, illetve hatóságnál terjesztették volna elõ, amelyhez azt áttették.
<br>Az alperes észrevétele a fellebbezés elutasítására irányult. Érvelése szerint a felperes a keresetlevelet a benyújtás helyére és idejére vonatkozó figyelmeztetés ellenére nem megfelelõen nyújtotta be. Annak az alpereshez történõ megérkezése idõpontjában már a nyitva álló 15 napos határidõ eltelt, az tehát elkésett. Miután a keresetlevelet nem a Kbt. 90. § (1) bekezdésében megjelölt szervhez címezte, nem vehetõk figyelembe az áttétel szabályai.
<br>A felperes fellebbezése nem alapos.
<br>A Pp. 130. § (1) bekezdésének h) pontja alapján a keresetlevél idézés kibocsátása nélküli elutasításának van helye, ha külön jogszabály a keresetindításra határidõt állapít meg, ezt a felperes elmulasztja és igazolási kérelmet sem terjeszt elõ, vagy azt a bíróság elutasítja.
<br>A perbeli esetben a külön jogszabály a Kbt., amelynek 90. § (1) bekezdése értelmében a keresetlevelet a határozat kézbesítésétõl számított tizenöt napon belül kell a bizottsághoz benyújtani.
<br>A keresetlevél benyújtása nem az alpereshez, hanem a bírósághoz történt, s mire azt a bíróság továbbította az alperesnek, a keresetindításra meghatározott törvényi határidõ eltelt. Ezért helyesen állapította meg az elsõfokú bíróság, hogy a felperes keresetlevele elkésett, és idézés kibocsátása nélküli elutasításának volt helye.
<br>Nem osztotta a másodfokú bíróság a felperesnek a fellebbezésben elfoglalt, az ügy áttételére vonatkozó álláspontját. Az elsõfokú bíróság a felperes keresetlevelét nem a Pp. 129. § (1) bekezdésének alkalmazásával áttétel folytán küldte meg az alperesnek, hanem egy - a Pp. 331. §-ra utalással - nyilatkozattételre felhívó végzéssel. Az áttétel alkalmazásának azért nem lehet helye, mert a Fõvárosi Bíróság sem hatáskörének, sem illetékességének hiányát nem állapíthatta volna meg, mivel a kereset elbírálása - lévén az a Pp. XX. fejezete szerinti közigazgatási per - a Pp. 23. § (1) bekezdésének i) pontja alapján a Fõvárosi Bíróság hatáskörébe tartozik, illetékességét pedig a Pp. 326. § (1) bekezdése szerint az alperes budapesti székhelye alapozza meg.
<br>A Pp. 129. § (1) bekezdésének alkalmazására azért sem volt lehetõség, mert az ügy elbírálása bírósági hatáskörbe, nevezetesen a Fõvárosi Bíróság hatáskörébe tartozik. Nem befolyásolja a bírósági hatáskört a Kbt. 90. § (1) bekezdésében foglalt azon speciális szabálya, amely a keresetlevél elõterjesztésének helyére és idejére vonatkozik. A felperesi érvelés elfogadása azt jelentené, hogy a hatásköri és illetékességi szabályok figyelembevételével a Fõvárosi Bíróság a Fõvárosi Bírósághoz tehette volna át a keresetlevelet, amely nyilvánvalóan értelmetlen rendelkezést jelentene.
<br>Mindezekre figyelemmel a másodfokú bíróság az elsõfokú bíróság végzését a Pp. 259. § folytán alkalmazandó Pp. 253. § (2) bekezdése alapján helybenhagyta.
<br>Az alperes költségének viselésére a felperes a Pp. 78. § (1), (2) és 79. § (1) bekezdése alapján köteles.
<br>A tárgyi illetékfeljegyzési jog folytán le nem rótt fellebbezési illetéket az illetékekrõl szóló 1990. évi XCIII. tv. 47. § (1) bekezdése alapján, figyelemmel az 5. § (1) bekezdésének b) pontján alapuló felperesi személyes illetékmentessségre, a költségmentességrõl szóló 6/1986. (VI. 26.) IM rendelet 13. § (1) bekezdése szerint az állam viseli.
<br>
<br>Budapest, 2003. szeptember 10.
<br>
<br>Dr. Sára Katalin s. k.,	Dr. Páldy Zsuzsanna s. k.,
<br>tanácselnök	elõadó bíró
<br>
<br>Dr. Szõke Mária s. k.,
<br>bíró
<br><br></body></html>