<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7957)
</h2>
<br>1024 Budapest, Margit krt. 85.
<br>Ikt.sz.: D.361/16/2003.
<br>
<br>Tárgy: a Hídtechnika Kft. I. sz., a Ganz Rt. II. sz. és a KÖZGÉP Rt. III. sz. kérelmezõk kérelmei a Budapest Fõváros Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Hídtechnika Hídépítõ, Karbantartó és Szigetelõ Kft. (1138 Budapest, Karikás Frigyes u. 20., képv.: dr. Horváth László Lajos jogtanácsos, a továbbiakban: I. sz. kérelmezõ) a Ganz Híd-, Daru- és Acélszerkezetgyártó Rt. (1089 Budapest, Golgota u. 6., képv.: dr. Petróczy Gyula ügyvéd, 1439 Budapest 70. Pf. 698, a továbbiakban: II. sz. kérelmezõ) és a KÖZGÉP Gép- és Fémszerkezetgyártó Rt. (1239 Budapest, Haraszti út 44., a továbbiakban III. sz. kérelmezõ) jogorvoslati kérelmeit, melyet a Budapest Fõváros Önkormányzata (1052 Budapest, Városház u. 9-11., képv.: dr. Molnár Judit ügyvéd (1065 Budapest, Bajcsy-Zs. út. 21., a továbbiakban: ajánlatkérõ) által "Erzsébet híd pályaszint alatti szerkezeteinek korrózióvédelmi felújítása" tárgyú közbeszerzési eljárása ellen nyújtottak be, elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg:
<br>Ajánlatkérõ 2003. április 30. napján, a Közbeszerzési Értesítõ (K. É.) 18. számában közzétett ajánlati felhívással nyílt közbeszerzési eljárását indított a rendelkezõ részben meghatározott beszerzés tárgyában.
<br>Az ajánlatkérõ az ajánlati felhívás 3. a) pontja szerinti alábbi feladatokra kért ajánlatokat:
<br>
<br>3. a) A beszerzés tárgya és mennyisége: Erzsébet híd pályaszint alatti szerkezetek korrózióvédelmi felújítása, illetve a korrózióvédelmi munkákat megelõzõen hídszerkezeti felújítások elvégzése:
<br>- a híd hossza	378,00 fm
<br>- a híd szélessége	27,55 m
<br>- a híd szerkezeti magassága	3,10 m
<br>- járdatartók szélessége mindkét oldalon	4,67 m
<br>Elvégzendõ fõbb feladatok:
<br>- Korrózióvédelmi munkák (MSZ EN ISO 12944-1-8:2000):
<br>- felfüggesztett zárt munkaállvány 10 500 m2;
<br>- a híd teljes hosszán a merevítõtartók közötti acélszerkezetek C-4 korrozivitási igénybevételû H tartósságú, v = 240 mm vastag, 3 rétegû korrózióvédelme (a vizsgálójárdák kivételével, felület: 42 000 m2);
<br>- merevítõtartó külsõ részének, alsó övének és a gyalogjáró-szerkezet alsó részének korrózióvédelme C-5 I korrozivitási igénybevételû, H tartósságú, v = 320 mm vastag, 4 rétegû bevonatrendszerrel, felület 14 000 m2;
<br>- függesztõkábelek és kereszttartók kapcsolatának korrózióvédelme C-5 I korrozivitási igénybevételû H tartósságú, v = 300 mm vastag felülettoleráns bevonatrendszerrel, felület: 1000 m2;
<br>- pilonok pálya alatti részeinek korrózióvédelme C-5 I korrozivitási igénybevételû H tartósságú, v = 320 mm vastag, 4 rétegû bevonatrendszerrel, felület: 800 m2;
<br>- a javított csapadékvíz-elvezetõ rendszer és vízelvezetõ csatornák korrózióvédelme C-5 I korrozivitási igénybevételû H tartósságú, v = 300 mm vastag felülettoleráns bevonatrendszerrel;
<br>- a hídszerkezetre felfüggesztett Ø800 vízvezeték és Ø500 gázvezeték korrózióvédelme C-4 korrozivitási igénybevételû, H tartósságú, v = 240 mm vastag bevonatrendszerrel, felület 1000 m2 és 700 m2.
<br>- Hídszerkezeti munkák:
<br>- merevítõtartók acélszerkezeti felújítása (laza szegecsek pótlása illesztett csavarokkal kb. 200 helyen);
<br>- déli gyalogjárdalemezben levõ, fedlappal fedett nyílások kiváltása acéllemezzel, a gyalogjárda burkolatjavítása 26 helyen;
<br>- a híd csapadékvíz-elvezetõ rendszerének javítása, korrekciója;
<br>- a külsõ vizsgálójárdák megközelítési lehetõségének átalakítása, hogy illetéktelen személyek ne tudjanak a vizsgálójárdára jutni;
<br>- a pilonok sarufészkeinél levõ vb. teknõk javítása, illetve felújítása, a vízelvezetés megoldása;
<br>- a pályalemez dilatációs szerkezeteinek javítása.
<br>Ajánlatkérõ rész-, illetve többváltozatú ajánlatot nem fogadott el. Az ajánlatkérõ a közös ajánlattevõk alkalmasságát külön-külön kívánta vizsgálni, az ajánlattevõktõl és a 10% fölötti alvállalkozóktól egyaránt kérte az alkalmasság igazolására kért dokumentumokat és adatokat. Az alkalmatlanság szempontjainál az ajánlattevõkre és az alvállalkozókra vonatkozó követelményeket eltérõen alkalmazta.
<br>Az ajánlatkérõ a felhívás 11. a) pontja 2.2. alpontjában a mûszaki alkalmasság igazolására kérte a teljesítéshez rendelkezésre álló mûszaki-technikai felszereltség ismertetését, amelyet a megvalósítás során igénybe kívánnak venni.
<br>Az ajánlatkérõ a felhívás 13. b) pontjában az ajánlatok elbírálásával kapcsolatosan az alábbiak szerint rendelkezett:
<br>"A 34. § (3) bekezdésében foglaltak: az összességében legelõnyösebb ajánlat kiválasztásának elbírálási részszempontjai és súlyszámai:
<br>részszempontok	súlyszámok
<br>- az ajánlati ár	7
<br>- a megajánlott festékbevonat-rendszer
<br>tartóssága (min. 15 év, max. 30 év)	3
<br>Az értékelés során adható pontszám részszempontonként: 1-100. Az ajánlati ár részszempontja szerinti pontszám kiszámítása:
<br>pontszám = legalacsonyabb ajánlati ár × 100/értékelendõ ár
<br>A festékgyártó által tanúsított tartósság részszempontja szerinti pontszámszámítás:
<br>pontszám = értékelendõ ajánlat tartóssági ideje × 100/leghosszabb tartóssági idõ
<br>A részszempontok pontjai a megfelelõ súlyszámmal összeszorzásra, majd ajánlattevõként összeadásra kerülnek."
<br>Az ajánlatkérõ a 16. (Egyéb információk) 16.5. pontjában utalt a hiánypótlás alkalmazására a Kbt. 43. § (4) bekezdés szerinti tartalommal.
<br>A felhívás 16.7.2. pontban ajánlatkérõ kérte csatolni a megajánlott festékbevonat-rendszerek MSZ-EN ISO 12944-1-8:2000. szerinti tartósságra vonatkozó, a festék gyártója által kiadott nyilatkozatot, valamint a festékbevonat-rendszerek részletes ismertetését, mûszaki adatait.
<br>A 16.7.4. pontban az elõbbiekkel összefüggésben az ajánlatkérõ érvénytelenségi okként határozta meg azt, ha a megajánlott korrózióvédelmi bevonat nem teljesíti az MSZ-EN ISO 12944-1-8:2000 szerint elõírt feltételeket.
<br>Az ajánlatkérõ a 16.7.9. pontban kérte megnevezni a 10% fölötti alvállalkozókat, arról is nyilatkozatot kért, ha az ajánlattevõ nem vesz igénybe alvállalkozót.
<br>A 16.8. pontban az ajánlatkérõ akként rendelkezett, hogy érvénytelen az ajánlat, ha a hiánypótlási határidõ leteltét követõen az ajánlati felhívás 11. és 16.7. pontjában meghatározott bármely dokumentum, igazolás, irat abból hiányzik.
<br>Ajánlatkérõ dokumentációt is készített, illetõleg számos írásban feltett kérdésre válaszolt. Az ajánlattételi határidõ 2003. június 10-én telt le, a megadott határidõre 4 ajánlat érkezett az alábbi ajánlattevõktõl: az I. sz. kérelmezõ, a II. sz. kérelmezõ, a III. sz. kérelmezõ és a HÍDÉPÍTÕ Rt.
<br>Az ajánlatkérõ 2003. június 19-én hiánypótlással élt, amely keretében az ajánlattevõk részére megküldött felhívásban elsõ kérdésként a festékbevonat-rendszer tekintetében a tartósság és élettartam fogalmának tisztázását kísérelte meg, a második pontban az egyes ajánlatokban szereplõ számítási hiba korrigálásának tényét közölte, míg a többi pontban a referenciák körében egyes adatok, valamint a banki nyilatkozatok pótlólagos csatolását írta elõ.
<br>A hiánypótlás és válaszadás határideje 2003. június 23-a 15.00 óra volt. Az érintettek a választ határidõben megadták, a kért dokumentumokat csatolta.
<br>Ajánlatkérõ a hiánypótlás és válaszok beérkezését követõen elvégezte az ajánlatok vizsgálatát, a vizsgálatok során ajánlatkérõ 2003. július 2-án kelt levelével a II. sz. kérelmezõtõl ismét "tisztázó kérdésekre" kért választ az alábbi módon:
<br>- "Tárgyi közbeszerzési eljárásra benyújtott ajánlatukban nyilatkoznak, hogy harmadik személlyel kívánják elvégeztetni az ajánlat 5. sz. dokumentumában megjelölt munkákat. Az értékelés során megállapítást nyert, hogy ezen feladatrészek közül több munkanem meghaladja a felújítási munkára megajánlott ajánlati áruk 10%-át.
<br>- Az ajánlatukban bemutatott meglévõ felszereltségük nem teljes értékû a munka ellátásához.
<br>Kérjük, hogy az ellentmondásokat feloldani szíveskedjenek."
<br>A válaszadás határideje 2003. július 3-án 12 óra volt. A II. sz. kérelmezõ a válaszát az alábbi tartalommal adta meg:
<br>"1. Társaságunk mint már több kivitelezésnél is bizonyította, rendelkezik saját állványozói, felületvédelmi berendezésekkel és kapacitással. Tárgyi kivitelezésnél a munkához szükséges kivitelezõi létszámot, anyagot, gépi berendezést biztosítja, az alvállalkozói szakembereket és egyéb gépi berendezéseket csak kivitelezõi kapacitásának bõvítésére kívánja igénybe venni.
<br>
<br>2. Az ajánlatban bemutattuk a társaságunknál használatos és a munkánál használni kívánt berendezéseket, továbbá a 2 db bérelni kívánt szemcseszóró berendezést is, melyekre kapacitáslekötést is eszközöltünk a berendezést biztosító ABRAZIV Kft.-vel.
<br>Mint Önök elõtt is ismeretes, az országban egyike vagyunk azon szakcégeknek, akik rendelkeznek megfelelõ eszköz, szakmai és kivitelezõi kapacitással a munka kivitelezésére.
<br>A tenderben kiírt igen rövid határidõ miatt biztosítottuk azt, hogy egyéb berendezést, esetleges szakembereket bevonunk a kivitelezési tevékenységbe, de ez semmiképpen sem haladja meg az elõírás szerinti 10%-os határt."
<br>Az ajánlatkérõ 2003. július 3-án az eredményhirdetés eredetileg július 10-ére tervezett idõpontját elhalasztott késõbb meghatározandó idõpontra.
<br>Az ajánlatkérõ végül is 2003. augusztus 8-án kihirdette az eljárást lezáró döntését, amely szerint az eljárás a Kbt. 60. § (1) bekezdés b) pontja alapján eredménytelen abból az okból, hogy minden ajánlat érvénytelen a felhívás 16.7.2. és 4. pontjaira tekintettel.
<br>Ajánlatkérõ tárgyaláson tett nyilatkozata alapján az egyes ajánlattevõk ajánlatainak érvénytelenségét megalapozó indokok konkrétan az alábbiak voltak:
<br>Az I. sz. kérelmezõ és a Hídépítõ Rt. ajánlata azért volt érvénytelen, mert a csatolt gyártói nyilatkozatból nem volt egyértelmûen megállapítható a festékanyag élettartama, illetve nem volt a gyártónak nyilatkozata arra, hogy olyan technológia kerül alkalmazásra, amely biztosítja a meghatározott élettartamot.
<br>A II. sz. kérelmezõ ajánlata azon okból került érvénytelenné nyilvánításra, mert ajánlatában gyártói nyilatkozat helyett forgalmazói nyilatkozatot csatolt a festékanyagrendszer tartósságára vonatkozóan.
<br>A III. sz. kérelmezõ ajánlatának érvénytelenségét megalapozó ok az volt, hogy az ajánlatban nem a kiírásnak megfelelõ korrozivitási jellemzõvel rendelkezõ festékanyagot adtak meg, mivel a gyártói nyilatkozat a megajánlott rendszer esetében a kiírásnál alacsonyabb korrózivitást igazolt a gyártó.
<br>I. sz. kérelmezõ 2003. július 14. napján nyújtott be jogorvoslati kérelmet a Döntõbizottsághoz, melyet 2003. augusztus 11-ei beadványában kiegészített.
<br>Kérte, hogy a Döntõbizottság alkalmazza a Kbt. 88. § (1) bekezdés b), c) és d) pontja szerinti jogkövetkezményeket, állapítsa meg a jogsértést, marasztalja a jogsértõt a költségekben, alkalmazzon ideiglenes intézkedést.
<br>Kérelme indokaiként elõadta, hogy a közbeszerzési eljárásban a 2003. június 10-i ajánlattételi határidõre négyen tettek ajánlatot. Ajánlatkérõ a bontást követõen (2003. június 19-én) hiánypótlást alkalmazott, ennek keretében a GANZ Rt.-t is hiányok pótlására szólította fel. Ezt követõen 2003. július 2-án ajánlatkérõ "tisztázó kérdést" tett fel a GANZ Rt.-nek. Ez utóbbiban arra kérte az ajánlattevõt, hogy a 10% fölött bevont alvállalkozóival és a mûszaki-technikai felszereltségével kapcsolatban közöljön újabb információkat. A feltett kérdésekbõl a kérelmezõ arra következtet, hogy az ajánlatkérõ megsértette a Kbt. rendelkezéseit egyrészt azzal, hogy többször is hiánypótlásra szólította fel a GANZ Rt.-t, másrészt azzal is, hogy a GANZ Rt. ajánlatát a felhívásban kért nyilatkozatok hiányában nem minõsítette érvénytelennek.
<br>Álláspontja szerint azzal, hogy a GANZ Rt. ajánlatában nem jelölte meg, hogy kíván-e 10% feletti alvállalkozót igénybe venni vagy nem, a GANZ Rt. ajánlatának érvénytelenségét eredményezi. Ennek megállapítását azon okból kéri, mivel szorosan összefügg megítélése szerint a jogsértõen elrendelt hiánypótlás kérdésével.
<br>Kifogásolta továbbá ajánlatkérõ eljárást lezáró döntését, álláspontja szerint ajánlatkérõ érvénytelenséget megállapító döntése társaságukkal szemben nem helytálló. I. sz. kérelmezõ kérelmében elõadta, hogy ajánlatukban csatolták a gyártói nyilatkozatot eredeti német nyelven, valamint hiteles magyar fordításban is. Ezen nyilatkozatban szerepelt, hogy a tartósság 15 évet meghaladó, ténylegesen 30 évet elér, ezenkívül ajánlatukban megadták a mûszaki leírását, termékismertetõt a megajánlott festékrendszerrõl, és ezzel teljesítették az ajánlati felhívás 16.7.2. pontjának elvárásait. Elõadta továbbá, hogy a csatolt iratokból megállapítható, hogy a festékrendszer az elõírt szabványnak is megfelel. Az I. sz. kérelmezõ álláspontja szerint a kérelmében kifejtett indokai alapján jogsértõ ajánlatkérõ döntése ajánlatának érvénytelenségére vonatkozóan.
<br>Ajánlatkérõ észrevételében az I. sz. kérelmezõ kérelmének elutasítását kéri megalapozatlanság miatt. Elõadta, hogy az ajánlati felhívásban úgy nyilatkozott, hogy a hiánypótlás lehetõségét a Kbt. 43. § (4) bekezdése szerint biztosítja. Az ajánlatok 2003. június 10-i bontását követõen június 19-én az ajánlatkérõ az ajánlattevõk számára többek között a Kbt. 43. § (4) bekezdése alapján hiánypótlást is rendelt el. 2003. július 2-án az ajánlatkérõ a GANZ Rt.-tõl a Kbt. 57. § (1) bekezdése alapján kért felvilágosítást, amelyre az ajánlattevõ határidõben választ adott.
<br>A kérelmezõ azon kérelmi elemével kapcsolatban, hogy az ajánlatkérõ tartalmilag 2003. július 2-án ismételten hiánypótlást kért a GANZ Rt.-tõl, kifejtette, hogy az nem hiánypótlásnak minõsült a Kbt. 43. § (4) bekezdése szerint. Miután az ajánlatkérõ a GANZ Rt. ajánlatában ellentmondást észlelt az alvállalkozók bevonására tett nyilatkozat és a bemutatott mûszaki-technikai felszereltség körében, az ajánlattevõtõl felvilágosítást kért a Kbt. 57. § (1) bekezdésének megfelelõen. Az ajánlatkérõ tisztában van azzal, hogy az ajánlattevõ válasza nem eredményezheti az ajánlat módosítását az ajánlati kötöttség szabályára való tekintettel.
<br>Kifejtette ajánlatkérõ, hogy a GANZ Rt. ajánlatában szerepelt a kért nyilatkozat, mely szerint 10% feletti alvállalkozót nem kíván igénybe venni, a kiírás szerint megjelölte azt is, hogy milyen munkanemekre kíván harmadik személyt bevonni. Az ajánlati nyilatkozatok ajánlatkérõ számára nem voltak egyértelmûek, ezért kérte azok tisztázását A GANZ Rt. ajánlattevõtõl. Ajánlattevõ a tisztázó válaszait határidõre megadta, a választ ajánlatkérõ elfogadta.
<br>Ajánlatkérõ nyilatkozatában elõadta, hogy az elõírt gyártói nyilatkozatból kellett volna választ kapniuk arra, hogy a megajánlott festékbevonat-rendszernek milyen tartóssága van, és hogy az a szabvány elõírásait teljesíti. Az I. sz. kérelmezõ ajánlatában csatolt gyártói nyilatkozatból nem volt megállapítható, hogy a konkrétan megajánlott festékbevonat-rendszernek milyen a tartóssága, és hogy az a szabvány elõírásainak megfelel-e.
<br>A II. sz. kérelmezõ 2003. augusztus 19. napján nyújtott be jogorvoslati kérelmet a Döntõbizottsághoz, melyben kifogásolta, hogy az ajánlatkérõ közbeszerzési eljárást lezáró döntése jogsértõ.
<br>Kérelme indoklásaként elõadta, hogy a közbeszerzési eljárásban több ajánlat, közöttük a kérelmezõ ajánlata is érvényes volt. Az ajánlatát azért nyilvánította az ajánlatkérõ érvénytelenné, mert a bevonatrendszer szabvány szerinti tartósságára vonatkozó nyilatkozat nem a gyártótól, hanem a forgalmazótól származik. A forgalmazó a festék gyártójának elõírása alapján adta a nyilatkozatot, és azt a gyártói nyilatkozattal egyenértékûként kellett elfogadni. A Ptk. 219. § (1) bekezdése szerint a jognyilatkozatok képviselõ közremûködésével is megtehetõk, a (2) bekezdés alapján pedig a képviselõ nyilatkozata által a képviselt (jelen esetben a gyártó) válik jogosulttá, ill. kötelezetté. Az ajánlatkérõ a képviseletrõl külön is meggyõzõdött, a kérelmezõ pedig hiánypótlás keretében önkéntesen a gyártótól is becsatolta a szükséges nyilatkozatot. Vitatja továbbá azt is, hogy a gyártói nyilatkozat hiánya a felhívás alapján érvénytelenséget vonna maga után. A felhívás ugyanis nem a nyilatkozat hiányához, hanem a bevonatrendszer megnemfelelõségéhez fûz érvénytelenséget. A kérelmezõ ajánlata tartalmazta a festékek és bevonatrendszerek részletes ismertetését, az alkalmazásra kerülõ technológiát, az AKMI Kht. alkalmazási hozzájárulását, tehát a kiírásnak megfelelõ valamennyi munkarészt.
<br>Az I. sz. kérelmezõ kérelmével kapcsolatban észrevételezte, hogy az ajánlatkérõ õt nem ismételt hiánypótlásra szólította fel 2003. július 2-án, hanem a Kbt. 57. § (1) bekezdése alapján tájékoztatást kért tõle. Azt kívánta tisztázni, hogy bizonyos munkarészekre valóban nincs 10% fölötti alvállalkozója, továbbá az ajánlattevõ valóban rendelkezik-e kellõ felszereltséggel. A válaszai nem módosították az ajánlatot, azok az ajánlatban tett nyilatkozatok megerõsítései voltak.
<br>Megalapozatlanul hivatkozik megítélése szerint az I. sz. kérelmezõ arra is, hogy nem csatolt gyártói nyilatkozatot az alkalmazandó bevonatrendszer vonatkozásában, mert a kizárólagos forgalmazó nyilatkozatát nem tartja megfelelõnek. Ezzel szemben a gyártó kizárólagos képviselõje a gyártó nevében ad ki nyilatkozatot a gyártmányra vonatkozóan, ezért az egyenértékû magának a gyártónak a nyilatkozatával, tartalmilag a képviselõ személyétõl független. Kérte a Döntõbizottságot, hogy semmisítse meg az ajánlatkérõ közbeszerzési eljárást lezáró jogsértõ döntését.
<br>Ajánlatkérõ észrevételében a II. sz. kérelmezõ kérelmének elutasítását kérte, mert álláspontja szerint a kérelem megalapozatlan. Elõadta, hogy az ajánlati felhívás 16.7.2. pontjában az ajánlatkérõ egyértelmûen elõírta, hogy az ajánlatnak tartalmaznia kell a megajánlott festékbevonat-rendszerek MSZ-EN ISO 12944-1-8:2000 számú szabvány szerinti tartósságra vonatkozó, a festék gyártója által kiadott nyilatkozatot is. A kérelmezõ ajánlatának érvénytelensége éppen az elõbbi nyilatkozat hiányán alapult, mert azt nem a gyártó tette, hanem a forgalmazótól származott. A kérelmezõ sem vitatja, hogy a gyártó nyilatkozata hiányzott az ajánlatból, sõt hiánypótlás keretében azt pótlólag be is csatolta az ajánlatkérõ számára. A hiánypótlás azonban nem vonatkozhat a törvényben rögzített iratokon kívüli egyéb dokumentumokra, így a pótlólag csatolt gyártói nyilatkozatot az ajánlatkérõ nem vehette figyelembe. Ez az ajánlat tartalmi hiánya volt, amely szorosan összefüggött az egyik elbírálási részszemponttal, a festékbevonat-rendszer tartósságával, amelynek értékelése a gyártói nyilatkozaton alapult volna. Egyébként az ajánlatkérõ nem is kérte a gyártói nyilatkozat hiánypótlás keretében való pótlását a II. sz. kérelmezõtõl.
<br>A III. sz. kérelmezõ 2003. augusztus 21. napján terjesztett elõ jogorvoslati kérelmet a Döntõbizottságnál, melyben sérelmezte ajánlatkérõ eljárást lezáró döntésének jogszerûségét.
<br>Indoklásul elõadta, hogy ajánlata megfelelt a felhívás feltételeinek, a 16.7.2. és 16.7.4. pontjainak megfelelõ ajánlatot tett. Az ajánlatban a kérelmezõ kifejezett nyilatkozattal az ajánlatkérõ minden feltételét elfogadta, ebben a körben az ajánlatkérõ mûszaki követelményeit és a szerzõdési feltételeit is. Csatolta a festék gyártójának a nyilatkozatát is hiteles fordításban, amelyben a gyártó igazolja az MSZ-EN ISO 12944-1-8:2000 számú szabványnak való megfelelést. Érdemben nem befolyásolta az igazolás hitelességét és tartalmát az az elírás, amelyet a nyilatkozó vétett, és amelyet egyébként kérdésre nyilatkozva az ajánlattevõ helyreigazított. Az így véglegesített nyilatkozattal a kérelmezõ megfelelõen igazolta az alkalmasságát.
<br>Kérte, hogy a Döntõbizottság állapítsa meg, hogy az ajánlata érvényes és alkalmasnak minõsül, valamint semmisítse meg az ajánlatkérõ jogsértõ döntését.
<br>Ajánlatkérõ észrevétele szerint a III. sz. kérelmet megalapozatlannak tartja és kéri annak elutasítását. Indoklásul ajánlatkérõ elõadta, hogy az ajánlati felhívás 16.7.2. pontjában egyértelmûen elõírta, hogy az ajánlatnak tartalmaznia kell a megajánlott festékbevonat-rendszerek MSZ-EN ISO 12944-1-8:2000 számú szabvány szerinti tartósságra vonatkozó, a festék gyártója által kiadott nyilatkozatot is. A kérelmezõ ajánlatának érvénytelensége azon alapult, hogy ajánlata 227-231. oldalain csatolt gyártói nyilatkozat nem az ajánlatkérõ által igényelt C4 és C5 korrozivitási kategóriájú, hanem a C3 és C4 kategóriájú rendszerre vonatkozott. Az elõírt korrozivitási kategóriájú festékanyagra vonatkozó gyártói nyilatkozat hiánya tartalmi hiányosság volt, hiánypótlással az nem pótolható. A kérelmezõ tévedésben van, amikor egy "elírás" korrekciójaként kezeli a kérdést, ugyanis az ajánlattételi határidõt követõen az ajánlat nem módosítható, hiánypótlásra pedig nem kerülhetett sor. A gyártói nyilatkozat tartalmi eltérése az ajánlati felhívás követelményeitõl megalapozta az ajánlat érvénytelenségét.
<br>A Döntõbizottság az eljárás során ideiglenes intézkedés nem alkalmazott.
<br>A Döntõbizottság megállapította, hogy a kérelmezõk jogorvoslati kérelmei megalapozatlanok az alábbi indokok alapján.
<br>A Döntõbizottságnak elsõdlegesen - az I. sz. kérelmezõ kérelmének keretei között - abban a kérdésben kellett állást foglalni, hogy ajánlatkérõnek a közbeszerzési eljárásban 2003. június 19-én és 2003. július 2. napján az ajánlatevõk részére megküldött felhívásai többszöri hiánypótlásnak minõsülnek-e és ezáltal sértik-e a Kbt. 43. § (4) bekezdését, valamint biztosított-e ajánlatkérõ lehetõséget az ajánlatok módosítását jelentõ hiányok pótlására.
<br>A Kbt. 43. § (4)-(6) bekezdései az alábbiak szerint rendelkeznek a hiánypótlás során ajánlatkérõ által alkalmazandó szabályokról:
<br>"(4) bekezdése kimondja, hogy az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>(5) A (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.
<br>(6) Az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni és - ha annak feltételei fennállnak - az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni."
<br>Ajánlatkérõ a hiánypótlást kizárólag a fent idézett szakaszokban foglaltak betartásával valósíthatja meg jogszerûen.
<br>A törvény a hiánypótláson túl lehetõséget biztosít ajánlatkérõ részére, hogy az ajánlatokkal kapcsolatban az értékelés során felvilágosítást kérjen, a nem egyértelmû nyilatkozatok tisztázása érdekében.
<br>A felvilágosításkérés lehetõségérõl a Kbt. 57. § (1) bekezdése rendelkezik, amikor rögzíti, hogy az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében. A törvényi szabályozás a felvilágosításkérés számának tekintetében korlátot nem állít, így - ellentétben a hiánypótlás jogintézményének szabályaival - nem minõsül jogsértõnek önmagában a többszöri felvilágosítás kérés.
<br>A Kbt. 49. § (2) és a Kbt. 50. § (1) bekezdéseiben megfogalmazottak szerint érvényesülõ ajánlati kötöttség miatt természetesen a felvilágosítás, tájékoztatás kérés nem eredményezheti az ajánlatok tartalmának módosulását, megváltoztatását, ajánlatkérõ ilyen tartalmú választ nem is fogadhat el. Ajánlatkérõ felvilágosítás kérése, illetõleg az erre adott válasz elfogadása tehát akkor tekinthetõ jogsértõnek, ha ennek alapján módosul az ajánlat tartalma.
<br>Ajánlatkérõ 2003. június 19-én kelt levele az ajánlatevõk felé tartalmazott a Kbt. 43. § (3) bekezdésén alapuló hiánypótlási felhívást, ezen túl azonban a Kbt. 57. § (1) bekezdésén alapuló tisztázó kérdés is került megfogalmazásra, míg a levélben ajánlatkérõ a Kbt. 43. § (7) bekezdésében adott lehetõséggel élve számítási hiba javításának elvégzésérõl tájékoztatta az ajánlattevõket.
<br>A Döntõbizottság álláspontja szerint ajánlatkérõ ezen, 2003. június 19-én megküldött levelében szereplõ, a GANZ Rt.-nek címzett pontok közül a 3., 4., és 5. pont tekinthetõ a Kbt. 43. § (4) bekezdésében foglaltak szerint hiánypótlásra történõ felhívásnak. Ezen pontokban kért iratok mindegyike kielégíti a hivatkozott jogszabályhelyben elõírtakat, ugyanis valamennyi, ezen pontokban részletezett hiányosság a Kbt. 44. § körébe tartozó igazolás, nyilatkozat utólagos csatolására vonatkozott.
<br>Ajánlatkérõ által 2003. július 2. napján a GANZ Rt. részére megküldött levél tartalmának vizsgálata alapján a Döntõbizottság megítélése, hogy ezen levél nem minõsül hiánypótlási felhívásnak, az ezen levélben foglaltak kizárólag a Kbt. 57. § (1) bekezdésében megfogalmazott kérdésfelvetésnek tekinthetõek.
<br>A GANZ Rt. ajánlatának 1. oldalán kifejezetten nyilatkozik arról, hogy 10% feletti alvállalkozót nem vesz igénybe a feladat teljesítésére. Ezen nyilatkozat kétséget kizáróan az ajánlat részeként kezelendõ, azt az ajánlattevõ cégszerûen aláírta, az elõírás szerint szignózta, a irat tartalmilag ajánlattevõi nyilatkozatokat tartalmaz, függetlenül attól, hogy annak ajánlattevõ a kísérõlevél elnevezést adta.
<br>Ajánlattevõ ajánlatának 17. oldalán csatolta ajánlatkérõ által kiadott 6. sz. mellékletet, amelyen a "nem alkalmazandó" kitételt rögzítette.
<br>A fent ismertetettek alapján a GANZ Rt. ajánlatában tehát nem hiányzott a nyilatkozat az alvállalkozók tekintetében, így e körben az ajánlat nem szenvedett hiányosságban.
<br>A GANZ Rt. ajánlata tartalmazta továbbá a felszereltségre vonatkozó ismertetést mind a saját tulajdonú, mind a bérelni kívánt gépek jegyzékét, ajánlatkérõ e körben is csak a nyilatkozatok tisztázását kérte a 2003. július 2-ai levelében.
<br>A GANZ Rt. Az ajánlatkérõ felhívására megadta a válaszait 2003. július 3-án, amelyek nem álltak ellentétben az ajánlatukban foglaltakkal, hiszen továbbra is azt nyilatkozták, hogy 10% feletti alvállalkozót nem vonnak be, valamint hivatkoztak - az ajánlatuk 254. oldalán lévõ nyilatkozattal összhangban - egyes gépek bérlésérõl.
<br>A fentiek alapján a Döntõbizottság megállapította, hogy nem történt a jogorvoslati eljárással érintett közbeszerzési eljárásban többszöri hiánypótlásra felhívás.
<br>A 2003. július 2-i, a GANZ Rt. ajánlatevõ felé intézett levél az ajánlatban szereplõ nyilatkozatok tisztázására irányult, így I. sz. kérelmezõ alaptalanul hivatkozik a Kbt. 43. § (4) bekezdésének megsértésre.
<br>Az egyes kérelmezõk ajánlatai érvényességét megállapító ajánlatkérõi döntések vizsgálatát megelõzõen a Döntõbizottságnak állást kell foglalnia abban a kérdésben is, hogy kifogásolható-e azon ajánlatkérõi eljárás, amely során a II. sz. és III. sz. kérelmezõ által felhívás ellenére, önkéntesen, pótlólag csatolt iratokat (gyártói nyilatkozatokat) az ajánlatok vizsgálata során figyelmen kívül hagyták.
<br>Ajánlatkérõ által 2003. június 19-én megküldött felszólítására ajánlattevõk közül a II. sz. kérelmezõ csatolta a festékrendszer tartósságára vonatkozó gyártói nyilatkozatot anélkül, hogy erre ajánlatkérõ felhívta volna. A III. sz. kérelmezõ pedig - anélkül, hogy erre ajánlatkérõ felhívta volna - ismételten csatolt egy gyártói nyilatkozatot a festékrendszer tartósságára vonatkozóan, amelyben már C4, C5-I korrozivitási kategória került megnevezésre.
<br>Ajánlatkérõ az ajánlattevõk által csatolt iratokat az ajánlatok vizsgálata során figyelmen kívül hagyta, a vizsgálatnál az ajánlatban csatolt nyilatkozatok szerint hozta meg a döntését.
<br>A Döntõbizottság álláspontja szerint ajánlatkérõ helyesen járt el akkor, amikor a II. sz. kérelmezõ és a III. sz. kérelmezõ 2003. június 19-i felhívásra csatolt gyártói nyilatkozatokat nem vette figyelembe, ugyanis a elõírt gyártói nyilatkozat az ajánlat tartalmára vonatkozó adatokat, információt tartalmaz, így ennek hiánya, hiányosságai a Kbt. 43. § (4) bekezdésben meghatározott hiánypótlás keretében nem küszöbölhetõek ki jogszerûen, mivel a hiánypótlás nem érintheti az ajánlat tartalmát.
<br>Az pedig, hogy a megajánlott festékrendszernek milyen a tartóssága, illetõleg az a szabványnak megfelelõ-e az ajánlat tartalmi részét érintõ kérdés, ezen nyilatkozat hivatott arra, hogy erre vonatkozóan ajánlatkérõ számára értékelhetõ adatokat szolgáltasson.
<br>A fentiek alapján tehát ajánlatkérõ jogszerûen nem vonta ezen iratot a pótolható iratok közé, valamint az ajánlattevõk általi önkéntes iratcsatolást helyesen nem vette figyelembe. Az utólag csatolt gyártói nyilatkozatok jogszerûen nem válhattak az ajánlatok részévé, ugyanis ezen iratok az ajánlat tartalmának módosulását jelentették volna, azt pedig a fentebb is idézett Kbt. 49. § (2) és a Kbt. 50. § (1) bekezdéseit sértõ ajánlati módosítás lett volna.
<br>Ezt követõen a Döntõbizottság megvizsgálta, hogy ajánlatkérõ jogszerûen járt-e el, amikor a kérelmezõk ajánlatának érvénytelenségét megállapította a gyártói nyilatkozatok hiánya, illetve hiányosságai miatt.
<br>A Kbt. 43. § (1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) d) pontja a alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ az ajánlati felhívás 16.7.2. pontjában elõírta, hogy az ajánlatnak tartalmaznia kell a megajánlott festékbevonat-rendszerek MSZ EN ISO 12944-1-8:2000 szerinti tartósságára vonatkozó, a festék gyártója által kiadott nyilatkozatot, valamint a festékbevonat-rendszerek részletes ismertetését, mûszaki adatait.
<br>Az I. sz. kérelmezõ ajánlatában csatolt gyártói nyilatkozat a Döntõbizottság álláspontja szerint nem teljesítette ajánlatkérõnek a 16.7.2. pontban megfogalmazott elvárását, mivel a gyártói nyilatkozatból nem állapítható meg, hogy az milyen festékbevonat-rendszerre vonatkozik, illetõleg, hogy a nyilatkozat az ajánlattevõ által az ajánlatban megjelölt festékek alkalmazásával létrehozott bevonatrendszerre tekintettel került kiadásra.
<br>A fentiek alapján tehát az I. sz. kérelmezõ ajánlatában csatolt gyártói nyilatkozat tartalmilag nem tekinthetõ a felhívás 16.7.2. pontban elõírtakat kielégítõ nyilatkozatnak, és ezért az abban tett megállapításokról sem mondható ki, hogy a megajánlott festékbevonat-rendszerre vonatkoznak, továbbá az ott megjelölt tartóssági idõtartam sem kapcsolható össze egyértelmûen az ajánlat egyéb részében ismertetett bevonatrendszerrel.
<br>A fenti okfejtés alapján pedig az I. sz. kérelmezõ ajánlatából hiányzott a felhívás 16.7.2. pontja szerinti, a megajánlott festékbevonat-rendszer tekintetében a gyártói nyilatkozat, így ajánlatkérõ jogszerûen állapította meg az ajánlat érvénytelenségét a Kbt. 52. § (2) bekezdés d) pontja alapján.
<br>A II. sz. kérelmezõ ajánlatában a forgalmazótól származó nyilatkozatot csatolt, tehát szintén hiányzott a felhívás 16.7.2. pontjában elõírt gyártói nyilatkozat a festékbevonat-rendszer tekintetében. A Döntõbizottság nem osztotta a II. sz. kérelmezõ álláspontját abban a tekintetben, hogy a forgalmazói nyilatkozat kielégíti az ajánlatkérõi elvárást.
<br>Az ajánlati felhívás egyértelmû volt abban, hogy az ajánlat tartalmi részét képezõ megajánlott festékbevonat-rendszer megfelelõségérõl és tartósságáról a gyártónak kell nyilatkozatot kiadnia. A felhívásban ajánlatkérõ nem tette lehetõvé, hogy ezen ajánlati tartalmi elemet bármilyen más irattal, nyilatkozattal helyettesítsék ajánlatevõk, ezért a forgalmazó által a festékbevonat-rendszerre tett nyilatkozat nem felel meg a felhívásban elõírt feltételeknek, és ezért ajánlatkérõ jogszerûen állapította meg a II. sz. kérelmezõ ajánlatának érvénytelenségét.
<br>A III. sz. kérelmezõ ajánlatában szereplõ gyártói nyilatkozat a megajánlott festékbevonat-rendszert C3 és C3-C4 korrozivitási kategóriának megfelelõként tünteti fel, amely pedig nem teljesíti a beszerzés tárgya és mennyisége körében tett azon ajánlatkérõi elõírást, mely szerint C4 és C5 korrozivitási kategóriájú festékbevonat-rendszerek megajánlása az elõírás.
<br>A közbeszerzési eljárásban az ajánlattevõ kötelessége és érdeke az ajánlatát úgy összeállítani, hogy az az ajánlatkérõi elvárásokat teljesítse, ennek elmulasztásának következményét ajánlattevõnek kell viselnie különös tekintettel arra, hogy jelen esetben a felhívástól való eltérés az ajánlat tartalmával összefüggõ és így annak korrigálására nincs jogszerû lehetõség a közbeszerzési eljárásban. A III. sz. kérelmezõ ajánlata teljes egyértelmûséget mutatott a kategóriákat illetõen, tehát az 57. § (1) bekezdésének alkalmazásának sem volt meg az alapja.
<br>A fentiek értelmében ajánlatkérõ a III. sz. ajánlatkérõ ajánlatának érvénytelenségét is jogszerûen állapította meg a Kbt. 52. § (2) d) pontja alapján.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján a kérelmeket elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 23.
<br>
<br>Dr. Sárkány Izolda s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Fábián Péter s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>