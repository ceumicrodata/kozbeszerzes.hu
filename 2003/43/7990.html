<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7990)
</h2>
<br>1024 Budapest, Margit krt. 85.
<br>Ikt.sz.: D.424/10/2003.
<br>
<br>Tárgy: a P. DUSSMANN Kft. jogorvoslati kérelme az Igazságügyi Megfigyelõ és Elmegyógyító Intézet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a P. DUSSMANN Kft. (1088 Budapest, Rákóczi út 1-3., képviseli: dr. Jankovics Kornélia ügyvéd, 2014 Csobánka, Pataksor 27., a továbbiakban: kérelmezõ) jogorvoslati kérelmének, melyet az Igazságügyi Megfigyelõ és Elmegyógyító Intézet (1108 Budapest, Kozma u. 13., a továbbiakban: ajánlatkérõ) "egészségügyi intézményben közétkeztetés biztosítása az ajánlati dokumentációban meghatározottak szerint, kórházi betegek napi háromszori normál és diétás étkezésének folyamatos biztosítása 250 fõs átlaglétszámra" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel a Kbt. 52. § (1) bekezdését és a Kbt. 53. § (2) bekezdését, ezért az ajánlatkérõ eljárást lezáró döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi továbbá ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezenfelül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. június 4-én, a Közbeszerzési Értesítõ 23. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívásban meghatározta, hogy többváltozatú ajánlat tételére van lehetõség, azonban részajánlatot nem lehet benyújtani.
<br>Ajánlatkérõ az ajánlati felhívás 11. a) pontjában a mûszaki alkalmasság igazolása címû rész elsõ francia bekezdésében az alábbiakat tüntette fel:
<br>- "A Kbt. 44. § (2) bekezdés a) pontja értelmében az elõzõ 3 év legjelentõsebb közétkeztetési szolgáltatásainak ismertetése referencianyilatkozatok csatolásával (ellenszolgáltatás összege, teljesítés ideje, másik fél megnevezése, a teljesítés minõségére vonatkozó nyilatkozatok)."
<br>Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között a negyedik francia bekezdésben az alábbiakat tüntette fel:
<br>- "A felhívás tárgyával azonos volumenû és jellegû szolgáltatásra vonatkozó referenciával nem rendelkezik."
<br>Az ajánlati felhívás 13. a) pontjában ajánlatkérõ meghatározta, hogy a legalacsonyabb összegû ellenszolgáltatás lesz az ajánlatok elbírálásának a szempontja.
<br>Ajánlatkérõ az ajánlati felhívás 16. pontjának h) alpontjában úgy rendelkezett, hogy hiánypótlási lehetõséget biztosít az értesítés kézhezvételét követõ három napon belüli határidõvel az ajánlattevõk számára.
<br>Ajánlatkérõ ajánlati dokumentációt is készített, mely tartalmazta az ajánlatok elkészítéséhez szükséges információkat.
<br>Az ajánlattételi határidõig, 2003. augusztus 1-jéig a kérelmezõ és az Attila Bt. nyújtott be ajánlatot.
<br>Ajánlatkérõ 2003. augusztus 15-én tartotta az eredményhirdetést, melyen bejelentette, hogy a nyertes az Attila Bt., míg a kérelmezõ a második legkedvezõbb ajánlatot nyújtotta be.
<br>Kérelmezõ 2003. augusztus 25-én nyújtott be jogorvoslati kérelmet a Döntõbizottsághoz, melyben kérte, hogy a Döntõbizottság állapítsa meg a jogsértést, a nyertes ajánlat érvénytelenségét, semmisítse meg ajánlatkérõ eljárást lezáró döntését, kötelezze ajánlatkérõt a Kbt. szabályai szerinti eljárásra, továbbá ideiglenes intézkedésként tiltsa meg a szerzõdés megkötését.
<br>Kérelmezõ kérelmét azzal indokolta, hogy az ajánlatkérõ megsértette a Kbt. 52. § (2) bekezdés d) pontjában foglaltakat, amikor a kiírás tárgyára vonatkozó, az Attila Bt. által csatolt referencialistát érvényesnek fogadta el, holott tudomása szerint az nem felel meg az ajánlati felhívásban, illetve dokumentációban meghatározott 11. b) pont utolsó francia bekezdésében megjelölt felhívás tárgyával azonos volumenû és jellegû szolgáltatásra vonatkozó feltételeknek, hiszen tudomása szerint a nyertes ajánlattevõ ilyen referenciával nem rendelkezik. Hivatkozott arra, hogy ajánlatkérõ a pályázatok elbírálásakor figyelmen kívül hagyta a felhívás tárgyának konkrét tartalmát meghatározó, "az egészségügyi szolgáltatást nyújtó egyes intézmények szakmai minimumfeltételeirõl" szóló 21/1998. (VI. 3.) NM rendeletet, amikor az Attila Bt. által benyújtott referenciákból az egyéb intézmények, így például a Gondozási Központ számára végzett szolgáltatást a beszerzés tárgyával azonosnak tekintett, hiszen a pályázati kiírás tárgya egyértelmûen kórházi betegek napi háromszori normál és diétás étkeztetésének folyamatos biztosítása volt 250 fõs átlaglétszámra. Ezzel kapcsolatos érvényességi feltételként meghatározott referencia csak olyan lehet, amely azonos volumenû és jellegû, tehát amely napi háromszori normál és diétás étkeztetés folyamatos biztosítását jelenti 250 fõs átlaglétszámra, és mindezt a szolgáltatást a pályázó kórházi betegek számára biztosítja.
<br>Ajánlatkérõ a jogorvoslati kérelemre benyújtott írásbeli észrevételében és a tárgyaláson tett nyilatkozatában elõadta, hogy az ajánlati felhívás 3. a) pontjában az szerepel, hogy a beszerzés tárgya egészségügyi intézményben közétkeztetés biztosítása. Hivatkozott arra, hogy az ajánlatkérõ elsõdlegesen büntetés-végrehajtási szerv és csak ezen túlmenõen minõsül egészségügyi szervnek, hiszen a hozzá beutalt betegek általában határozatlan idõre kerülnek beutalásra, ezért az ajánlatkérõ intézményével szemben nem lehet kifejezetten a kórház megjelölést alkalmazni. Hivatkozott továbbá a 21/1998. (VI. 3.) NM rendeletre, mely úgy rendelkezik, hogy a kórházon kívül vele azonos elbírálás alá esõ egészségügyi szolgáltató az egyéb fekvõbeteg-ellátást nyújtó egészségügyi szolgáltató, továbbá hivatkozott az egészségügyrõl szóló 1997. évi CLIV. törvény 3. §-ára, mely szerint egészségügyi intézménynek minõsülnek az egészségügyi hatóság intézetei, amennyiben egészségügyi szolgáltatást nyújtanak.
<br>Álláspontja szerint az Attila Bt. referencialistáján szereplõ Budapest, VII. Önkormányzat Polgármesteri Hivatala által mûködtetett Szociális, Gerontológiai és Rehabilitációs Központ megfelel az általa meghatározott kritériumoknak, hiszen ezen intézmény hasonló jelleggel mûködik, mint az ajánlatkérõ, tekintettel arra, hogy a beutaltak döntõ többségénél a rehabilitációs kezelés az elsõrendû szempont, és az itt eltöltött idõ hasonló e két intézményben. Hivatkozott arra, hogy az Attila Bt. az ajánlatához mellékelt igazolás szerint 10 éve szállít - közmegelégedésre - ebbe az egészségügyi intézménybe ételt. Elõadta, hogy bár ezen intézmény által kiállított igazolásban nem található sem az összegszerûségre, sem az adagszámra vonatkozó adat, azonban álláspontja szerint egy szociális otthonban körülbelül 300 beutalttal lehet számolni. Ennek megfelelõen bár az Attila Bt. ajánlatában erre vonatkozó konkrét adatot nem találtak, úgy vélelmezték, hogy mintegy 300 fõs lehet ez az intézmény, mely álláspontjuk szerint megfelel az általuk a saját intézményük étkeztetéséhez hasonló, azonos jellegû és volumenû követelménynek, és ennek alapján az általa kiállított referencianyilatkozat is kielégíti az ajánlati felhívás 11. pontjában szereplõ elõírásokat.
<br>A fentiek alapján kérte a megalapozatlan jogorvoslati kérelem elutasítását.
<br>Egyéb érdekeltként az Attila Bt. tett írásbeli észrevételt és a tárgyaláson szóbeli nyilatkozatot, melyben elõadta, hogy a felhívás tárgyával azonos volumenû és jellegû szolgáltatásra vonatkozó referenciája azért van és azért felel meg a kiírásnak - mely azonos jellegû és volumenû szolgáltatás mint referencia meglétét követelte meg -, mert ilyen tevékenységet végez jelenleg is (napi háromszori diétás étkeztetés) a Budapest VII. Kerületi Önkormányzat Szociális Gerontológiai és Rehabilitációs Központban. Elõadta, hogy ezzel kapcsolatos referenciáját az ajánlatában szerepelteti, abban benyújtotta.
<br>Elõadta továbbá, hogy az ajánlatának 35. oldalán a Budapest VII. Kerület Erzsébetváros Önkormányzata II. Sz. Gondozási Központ Szociális Gerontológiai és Rehabilitációs Központ által kiállított "ajánlás" címû referencianyilatkozat az ellátott betegek számára, az étkeztetéssel kapcsolatos egyéb sajátosságra, a napi háromszori, illetõleg diétás étkeztetéssel kapcsolatos adatot nem tartalmaz, és az erre vonatkozó, az ajánlatkérõ által elõírt, a közbeszerzés tárgyára vonatkozó egyéb adat vagy azt tartalmazó okirat az ajánlatában nem is található.
<br>A Döntõbizottság D.424/3/2003. sz. határozatával 2003. augusztus 26-án ideiglenes intézkedésként a szerzõdés kötését megtiltotta.
<br>A Döntõbizottság megállapította, hogy a jogorvoslati kérelem az alábbiak szerint megalapozott:
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Az ajánlattevõknek a Kbt. rendelkezései alapján az ajánlati felhívás és a dokumentációnak megfelelõen kell ajánlataikat benyújtaniuk, mert amennyiben ezen elõírásokat nem veszik figyelembe, úgy ajánlatuk érvénytelennek minõsül.
<br>Ajánlatkérõ az ajánlati felhívás 11. pontjában a mûszaki alkalmasság igazolása körében elõírta azt, hogy az elõzõ 3 év legjelentõsebb szolgáltatásait referencianyilatkozatok csatolásával kell igazolni, ezzel kapcsolatban elõírta az ellenszolgáltatás összegét, a teljesítés idejét, a másik fél megnevezését és a teljesítés minõségére vonatkozó adatokat tartalmazó nyilatkozatok csatolását.
<br>A Döntõbizottság megállapította - az ajánlatkérõ és az Attila Bt. által is elismerten -, hogy a Budapest, VII. Kerületi Önkormányzat Polgármesteri Hivatal által mûködtetett Szociális Gerontológiai és Rehabilitációs Központ által kiállított referencia nem tartalmazza teljeskörûen az ajánlati felhívás 11. a) pontjában a referencianyilatkozatok tartalmával kapcsolatban elõírt adatokat.
<br>Az Attila Bt. ajánlatának 28. oldalán az alábbiakat is feltüntette a referenciáinak felsorolásában:
<br>"Megrendelõ neve: Budapest VII. Ker. Önkormányzat
<br>Szolgáltatás minõsége: Közétkeztetés 4000 adag/nap
<br>Információt szolgáltató neve: Fehér Endréné (321-5221)
<br>Éves forgalma (nettó): 300 millió Ft/év
<br>Az Attila Bt. ajánlatának 35. oldalán az alábbi szövegû referencianyilatkozat található:
<br>"Alulírott Varga Klára, a Szociális Gerontológiai és Rehabilitációs Központ vezetõje nyilatkozom arról, hogy az Attila Bt. vezetõivel és munkatársaival kb. tíz éve rendkívül korrekt munkakapcsolatban állok.
<br>A vállalkozók készségesek, a szolgáltatásuk professzionális. Minden szolgáltatásnyújtásban elõfordulhatnak nehézségek, esetleg új igények, amelyek megoldásában mindig segítségünkre voltak.
<br>Igazi "vendéglátók", vagy inkább házigazdák, akik számára fontos a vendég elégedettsége. Idõsellátásban nagyon nehéz ezt az elégedettséget elérni. Nekik sikerült."
<br>A Döntõbizottság megállapította továbbá - mind az ajánlatkérõ, mind az Attila Bt. által elismerten -, hogy az Attila Bt. ajánlata a Budapest VII. Kerület Önkormányzat Szociális Gerontológiai és Rehabilitációs Központ részére teljesített szolgáltatással kapcsolatban a referencia nem tartalmazza azt, hogy milyen létszámra történik az étkeztetés, sem azt, hogy napi háromszori, illetõleg normál vagy diétás étkeztetés zajlik-e, továbbá külön ezen intézmény részére végzett szolgáltatás ellenszolgáltatási díjára nincs nevesített adat, vagy a szolgáltatást igénybe vevõ által adott, ezeket megjelölõ nyilatkozat az ajánlatban.
<br>Ajánlatkérõ azon álláspontját, hogy egy szociális otthon körülbelül 300 fõ befogadására szolgál, így ennek alapján a 250 fõnél nagyobb létszámúnak kell tekinteni a hivatkozott intézményt, és ezért minõsítették megfelelõnek ezt a referenciát, a Döntõbizottság nem fogadta el. A nyertes ajánlatban az étkeztetési szolgáltatással kapcsolatban ezen intézményre vonatkozóan olyan adat, melyet ajánlatkérõ az ajánlati felhívás 11. a) pontjának mûszaki alkalmasság részének elsõ francia bekezdésében nevesített, nem található.
<br>A Döntõbizottság a fentiek alapján megállapította, hogy a nyertes ajánlattevõ ajánlata nem tartalmazza az ajánlati felhívás 11. a) pontjában meghatározott tartalmi elemeket a referenciaként megjelölt intézménnyel kapcsolatban, mely referencia alapján az ajánlatkérõ alkalmasnak minõsítette a nyertes ajánlattevõt a szerzõdés teljesítésére. A nyertes ajánlattevõ ajánlata nem felel meg az ajánlati felhívás 11. a) pont mûszaki alkalmasság címû részének elsõ francia bekezdésében meghatározottaknak, így az ajánlata érvénytelen, vagyis ajánlatkérõ azon döntése, hogy a nyertes ajánlatot érvényesnek minõsítette jogsértõ, és ennek megfelelõen a jogorvoslati kérelem megalapozott.
<br>A Döntõbizottság megjegyzi azt is, hogy egyéb hasonló jellegû szolgáltatást, tehát egészségügyi, illetõleg kórházi intézményben végzett étkeztetést az Attila Bt. a referencialistáján nem szerepeltetett, illetve ilyen intézménybõl más referencianyilatkozatot nem csatolt.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."
<br>A Kbt. 2002. január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A konkrét közbeszerzési eljárásban a Döntõbizottság megállapította, hogy személyi bírság alkalmazására nincs mód, mivel ajánlatkérõ részérõl testület hozta a kifogásolt döntést.
<br>A Döntõbizottság az eset összes körülményei között mérlegelte azt is, hogy ajánlatkérõ 2002. január 1. óta még nem követett el a Kbt. rendelkezéseibe ütközõ jogsértést, valamint azt, hogy az eljárást lezáró döntés megsemmisítése által a jogsértés reparálható, továbbá tekintettel volt a beszerzés tárgyára és a beszerzés 90 M Ft-os becsült értékére, valamint arra, hogy a jogsértés az eljárás eredményére is kihatott. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni. Ennek megfelelõen ajánlatkérõvel mint szervezettel szemben 1 000 000 Ft, azaz egymillió forint kiszabása arányban áll a jogsértések súlyával.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 24.
<br>
<br>Dr. Nagy László Gábor s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>