<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7979)
</h2>
<br>1024 Budapest, Margit krt. 85.
<br>Ikt.sz.: D.428/6/2003.
<br>
<br>Tárgy: az IBM Corporation Magyarország Kft. jogorvoslati kérelme a Magyar Rádió Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az IBM Corporation Magyarország Kft. (1117 Budapest, Neumann János u. 1., képviseli: dr. Koczka Erika ügyvéd, 1194 Budapest, Áchim u. 110., a továbbiakban: kérelmezõ) által a Magyar Rádió Rt. (1088 Budapest, Bródy Sándor u. 5-7., nevében és képviseletében eljár: OKFON Közbeszerzési és Szolgáltatási Rt., 1106 Budapest, Fehér út 10., képviseli: dr. Sebõk Cecília ügyvéd, 1211 Budapest, Táncsics Mihály u. 62., a továbbiakban: ajánlatkérõ) "a Magyar Rádió SAP alapú vezetõi integrált információs rendszerének kifejlesztése, bevezetése és részvétel az ezzel kapcsolatos folyamatok megszervezésében, szabályozásában" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbiakat állapította meg:
<br>Ajánlatkérõ 2003. május 28-án, a Közbeszerzési Értesítõ 22. számában részvételi felhívás közzétételével a rendelkezõ részben meghatározott tárgyú tárgyalásos közbeszerzési eljárást kezdeményezett.
<br>Ajánlatkérõ a beszerzés tárgyát a részvételi felhívás 3. a) pontjában az alábbiakban határozta meg.
<br>"3. a) A beszerzés tárgya és mennyisége: a Magyar Rádió SAP alapú vezetõi integrált információs rendszerének kifejlesztése, bevezetése és részvétel az ezzel kapcsolatos folyamatok megszervezésében, szabályozásában. Az SAP vállalatirányítási rendszer bevezetésének ütemezése a következõ:
<br>- 1. ütem: a kontrolling rendszer informatikai támogatásának kialakítása és integrált vállalatirányítási rendszer bevezetése:
<br>- kontrolling rendszer bevezetése, vezetõi riporting rendszer,
<br>- fõkönyv, folyószámla-kezelés,
<br>- anyag- és eszközgazdálkodás,
<br>- számlázás;
<br>- 2. ütem: a pénzügyi és kontrolling funkciók kiterjesztése, a vezetõi információs rendszer bevezetése:
<br>- cashmenedzsment,
<br>- projektrendszer (szükség szerint a kontrolling rendszer kiterjesztésére),
<br>- beruházásmenedzsment (késõbbi vezetõi döntés függvényében),
<br>- kiterjesztett vezetõi információs rendszer;
<br>- 3. ütem: munkaügyi és humánpolitikai rendszer bevezetése:
<br>- bér- és munkaügyi rendszer,
<br>- tb., táppénz és családi pótlék,
<br>- személyzetfejlesztés - munkaköri leírások, felvételtámogatás, oktatásmenedzsment, teljesítményértékelés.
<br>A nyertes ajánlattevõnek biztosítania kell a jelenleg üzemelõ és a késõbb kiváltásra kerülõ egyéb programok és az SAP közötti adatforgalom zavartalanságát."
<br>Ajánlatkérõ a részvételi felhívásában a részajánlat tételét és a többváltozatú ajánlat tételét kizárta.
<br>Ajánlatkérõ a részvételi felhívás 4. pontjában a teljesítés határidejét, illetve a szerzõdés idõtartamát az alábbiak szerint határozta meg:
<br>"4. A teljesítés határideje, vagy a szerzõdés idõtartama:
<br>- 1. ütem: 2003. december 31.
<br>- 2. ütem: 2004. december 31.
<br>- 3. ütem: 2005. december 21."
<br>Ajánlatkérõ a részvételi felhívás 9. c) pontjában meghatározta, hogy az ajánlatok elbírálásának szempontja az összességében legelõnyösebb ajánlat lesz.
<br>Ajánlatkérõ a részvételi felhívás 10. pontjában meghatározta, hogy az általa meghívni kívánt ajánlattevõk száma három.
<br>A részvételi jelentkezési határidõig 2003. június 23-ig hét részvételi jelentkezést nyújtottak be.
<br>Ajánlatkérõ 2003. július 3-án a Hewlett-Packard Magyarország Kft.-t, az IBM Corporation Magyarország Kft.-t és a Synergon Informatikai Rt.-t kérte fel ajánlattételre. Részükre az ajánlati felhívást 2003. július 8-án megküldte.
<br>Az ajánlati felhívás 3. a) pontja tartalmazta a beszerzés tárgyát és mennyiségét, míg az ajánlati felhívás 4. pontja tartalmazta a teljesítés határidejét, illetve a szerzõdés idõtartamát a részvételi felhívásban meghatározottakkal egyezõen.
<br>Az ajánlati felhívás 13. pontjában ajánlatkérõ meghatározta azt, hogy az összességében legelõnyösebb ajánlat szempontja alapján bírálja el az ajánlatokat, és megadta a bírálati rész, illetve alszempontokat, a hozzájuk tartozó súlyszámokkal, valamint az értékelés módszerét az alábbiak szerint:
<br>"13. b) A Kbt. 34. § (3) bekezdésében foglaltak:
<br>rész- és alszempontok	súlyszámok
<br>
<br>1. Ajánlati ár	32
<br>- a teljes rendszer kifejlesztésének ajánlati ára (Ft)	20
<br>- a mûszaki támogatási szolgáltatások díja (Ft)	6
<br>- bevezetési és fejlesztési team óradíja 2005. végéig (Ft/mérnöknap)	6
<br>
<br>2. A teljesítés garanciái	26
<br>- késedelmi kötbér a szerzõdéses ár százalékában (%/nap)	10
<br>- a késedelmi kötbér maximuma szerzõdéses ár százalékában (%)	8
<br>- meghiúsulási kötbér a szerzõdéses ár százalékában (%)	8
<br>
<br>3. Munkaerõ támogatás	6
<br>- a rendszerterv MR Rt. oldali erõforrásigénye (mérnökóra)	3
<br>- az egyes modulok bevezetésének MR Rt. Oldali erõforrásigénye (mérnökóra)	3
<br>
<br>4. Hibajavítás	11
<br>- a szavatossági idõn belüli, szavatossági körbe esõ kritikus hiba kijavításának kezdete a bejelentéstõl számítva (óra)	3
<br>- a szavatossági idõn belüli, szavatossági körbe esõ nem kritikus hiba kijavításának kezdetére a bejelentéstõl számítva (óra)	2
<br>- a szavatossági idõn belüli, szavatossági körbe esõ egyéb hiba kijavításának kezdete a bejelentéstõl számítva (óra)	1
<br>- a szavatossági körbe nem esõ hiba kijavításának kezdete a bejelentéstõl számítva (óra)	5
<br>
<br>5. Mûködéstámogatás	25
<br>- a próbaüzem támogatása (naptári nap)	7
<br>- Adminisztrátori és felhasználói oktatás (nap)	7
<br>- a szavatossági idõtartam hossza (hónap)	6
<br>- a mûszaki támogatási idõtartam hossza (hónap)	5
<br>A rész-, illetve alszempontokra adható pontszám: 1-10. Az adott rész-, illetve alszempont szerinti legkedvezõbb ajánlat kapja a maximális 10 pontot, a többi matematikai aránypárral megállapított pontértéket kap."
<br>Ajánlatkérõ ajánlattételi dokumentációt is készített, mely az ajánlati felhívást, az ajánlati útmutatót, a szerzõdéses feltételeket, a mûszaki leírást, valamint a mellékleteket tartalmazta.
<br>2003. július 17-ig az ajánlattételi határidõig a kérelmezõ és a HP Magyarország Kft. nyújtott be ajánlatot.
<br>Ajánlatkérõ 2003. július 29-én tárgyalt a HP Magyarország Kft.-vel, majd ezt követõen 2003. július 30-án a kérelmezõvel.
<br>A tárgyalások során ajánlatkérõ a közbeszerzési eljárás követelményrendszerét pontosította, vagyis meghatározta az ajánlattevõk számára, hogy mit kíván értékelni, illetve milyen tartalmi elemet fog figyelembe venni az ajánlatok pontozásos értékelése során.
<br>Ajánlatkérõ elkészítette a két ajánlatnak az értékelési szempontrendszer szerinti összehasonlításhoz a táblázatot, ennek egy-egy példányát a két ajánlattevõnek átadta és ennek alapján kérte, hogy az ajánlattevõk a táblázatot saját soruk kitöltésével, azaz az általuk vállalt feltételek beírásával szerepeltessék a végsõ ajánlatukban.
<br>Ajánlatkérõ 2003. július 30-án tartott tárgyalás során a kérelmezõ által feltett kérdésre az alábbi választ adta:
<br>"Jogi (szerzõdés) egyeztetés a közbeszerzési eljárás eredményhirdetését követõen a nyertes ajánlattevõvel lesz."
<br>Ajánlatkérõ 2003. július 31-én ajánlattevõk részére eljuttatott levelében a tárgyalások után a végsõ ajánlat benyújtására küldött levelet egy pontban kiegészítette, mely a mûszaki tartalmat érintette.
<br>A végsõ ajánlat beérkezésének a határideje 2003. augusztus 1-jén 14 óra volt.
<br>Ajánlattevõk határidõben benyújtották a végsõ ajánlatukat.
<br>Ajánlatkérõ 2003. augusztus 19-én hirdette ki az eljárás eredményét, mely szerint a HP Magyarország Kft. által tett ajánlat az eljárás nyertese.
<br>Kérelmezõ 2003. augusztus 26-án nyújtott be a Döntõbizottsághoz jogorvoslati kérelmet, melyet a jogorvoslati eljárás során tartott tárgyaláson tett nyilatkozatával pontosított.
<br>Kérelmezõ pontosított jogorvoslati kérelmében sérelmezte az ajánlati felhívásban szereplõ értékelési szempontokat, valamint az ajánlatok értékelése során azokhoz tartozó súlyszámokat.
<br>Sérelmezte továbbá a nyertes ajánlattevõ eredeti ajánlatának tartalmát, illetõleg annak érvénytelenségét vélelmezte azon az alapon, hogy álláspontja szerint az ajánlat nem tartalmazza az SAP szoftverek árát, ebbõl következõen vélelmezte a Kbt. 59. § (1) bekezdésének megsértését is, tekintettel arra, hogy álláspontja szerint amennyiben az SAP szoftverek licencdíja nem szerepel az ajánlati árában a nyertes ajánlattevõnek, akkor arra nem a nyertes ajánlattevõvel kell a szerzõdést megkötnie az ajánlatkérõnek. Sérelmezte továbbá, hogy ajánlatkérõ az eredményhirdetést követõen további egyeztetéseket folytat a szerzõdéssel kapcsolatban a nyertes ajánlattevõvel.
<br>Elõadta, hogy a benyújtott jogorvoslati kérelem alapjául szolgáló információról az eredményhirdetéskor, vagyis 2003. augusztus 19-én szerzett tudomást.
<br>A fentiek alapján kérte a közbeszerzési eljárás felfüggesztését és ajánlatkérõ eljárást lezáró döntésének megsemmisítését.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy a jogorvoslati kérelem részben elkésett, részben pedig megalapozatlan.
<br>Álláspontja szerint ajánlatkérõ az ajánlatok elbírálásának alapjául szolgáló tényeket, bírálati részszempontokat, alszempontokat, az azokhoz tartozó súlyszámokat az ajánlati felhívásban és dokumentációban feltüntette, és az ajánlattevõk részére 2003. július 8-án megküldött ajánlati dokumentációból már megismerésre kellett hogy kerüljenek. Ezen túlmenõen a tárgyalások alapján végzett pontosításokat 2003. július 30-én telefax útján küldött levélben és elektronikus formában is megkapta kérelmezõ, így ennek alapján a Kbt. 79. § (7) bekezdésében meghatározott 15 napos jogvesztõ határidõre figyelemmel az általa 2003. augusztus 26-án benyújtott jogorvoslati kérelem már elkésett, ennek alapján e kérelmi rész érdemi vizsgálatra nem kerülhet.
<br>Az eredményhirdetést követõen a nyertessel történõ egyeztetéssel, illetve tárgyalásokkal kapcsolatban elõadta, hogy kérelmezõ 2003. július 30-án kapott konkrét választ arról, hogy a jogi egyeztetés az eredményhirdetést követõen már csak a nyertes ajánlattevõvel fog megtörténni. Ennek alapján arról, hogy ilyen módon fog tárgyalni ajánlatkérõ már ekkor tudomást szerzett kérelmezõ, így azt legkésõbb az ezen idõponttól számított 15 napon belül sérelmezhette volna joghatályosan. Álláspontja szerint ez a kérelmi elem is elkésett. A továbbiakban elõadta, hogy kizárólag a nyertes ajánlattevõvel, vagyis a HP Magyarország Kft.-vel köt szerzõdést és a HP Magyarország Kft. ajánlatában már az alapajánlatban is megtalálható az SAP szoftverekre vonatkozó licencek ára, így az teljes körû volt, tehát csak és kizárólag vele köt szerzõdést, ezért álláspontja szerint ez a kérelmi elem megalapozatlan.
<br>Ajánlatkérõ a fentiek alapján kérte a jogorvoslati kérelem elutasítását.
<br>Egyéb érdekeltek érdemi észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.
<br>A Döntõbizottság megállapította, hogy a jogorvoslati kérelem részben elkésett, részben pedig megalapozatlan az alábbiak szerint.
<br>A Döntõbizottságnak elsõdlegesen azt kellett megvizsgálnia, hogy ajánlatkérõ ajánlati felhívásában szereplõ az ajánlatok értékelésére, összehasonlítására szolgáló bírálati szempontokkal és súlyszámokkal kapcsolatos jogorvoslati kérelem elkésett-e.
<br>Másodlagosan azt kellett megvizsgálnia, hogy a nyertes ajánlattevõvel az eredményhirdetést követõen folytatott tárgyalásokkal kapcsolatos jogorvoslati kérelmi rész elkésett-e, illetõleg e két kérelmi rész tekintetében amennyiben azok nem elkésettek érdemben kellett vizsgálni ajánlatkérõ eljárását, harmadsorban pedig vizsgálnia kellett a nyertes ajánlattevõ ajánlatának érvényességével és ezzel összefüggésben a Kbt. 59. § (1) bekezdésének megsértésével kapcsolatos kérelmi elemet.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Ajánlatkérõ az ajánlati felhívását 2003. július 8-án küldte meg az ajánlattevõknek, és kérelmezõ még ezen a napon megkapta, átvette az ajánlati felhívást és dokumentációt.
<br>Ajánlatkérõ a tárgyalásokon az egyes bírálati részszempontokhoz tartozó tartalmi elemeket ismételten pontosan meghatározta, majd ezeket a meghatározásokat 2003. július 31-én faxon és e-mailben is megküldte ajánlattevõknek, így kérelmezõnek is. Kérelmezõ az iratok 2003. július 8-án, illetve 2003. július 31-én részére való megérkezését elismerte.
<br>A Kbt. 79. § (7) bekezdése alapján a jogsértõ esemény tudomásra jutástól számított 15 napon belül van lehetõség joghatályosan jogorvoslati kérelem benyújtására. A kérelmezõ - általa is elismerten - 2003. július 31-én megismerte az ajánlati felhívás és dokumentáció feltételeinek pontosított elõírásait, rendelkezéseit és tartalmi elemeit. Ennek alapján 2003, július 31-e a kérelmezõ tudomásszerzésének idõpontja az ajánlati felhívás, illetve dokumentáció feltételeivel kapcsolatos vélelmezett jogsértésrõl, így ez az az idõpont, amelytõl a Kbt. 79. § (7) bekezdése szerinti 15 napos jogvesztõ határidõt kell számítani. Erre tekintettel kérelmezõ joghatályosan legkésõbb 2003. augusztus 15-én, pénteken nyújthatta volna be jogorvoslati kérelmét.
<br>Ajánlatkérõ jogorvoslati kérelmét 2003. augusztus 26-án, tehát a jogvesztõ határidõ eltelte után nyújtotta be. Ennek alapján a Döntõbizottság megállapította, hogy a jogorvoslati kérelemnek az ajánlati felhívás és dokumentáció feltételeivel és elõírásaival kapcsolatos részére vonatkozó elemei elkésettek, így azokat érdemben nem vizsgálhatja.
<br>A Döntõbizottság megjegyzi, hogy az ajánlattételi határidõ 2003. augusztus 1. volt, így ezen idõponttól számítva is eltelt a 15 napos jogvesztõ határidõ a jogorvoslati kérelem benyújtása elõtt, így ezen idõponttól számítva is elkésett e kérelmi elem.
<br>Ajánlatkérõ 2003. július 30-án a kérelmezõvel lefolytatott tárgyaláson a kérelmezõ által feltett kérdésre közölte, hogy az eredményhirdetést követõen a nyertesnek nyilvánított ajánlat benyújtójával további egyeztetéseket kíván lefolytatni a szerzõdés egyes részletszabályainak tisztázása érdekében.
<br>Ajánlatkérõ ezzel a kérdéssel, illetve tájékoztatással kapcsolatos ismertetést 2003. július 31-én mind a két ajánlattevõ részére megküldte.
<br>Ennek alapján kérelmezõ már a 2003. július 30-i egyeztetésen tudomást szerzett arról, hogy ajánlatkérõ a nyertesnek nyilvánított ajánlattevõvel az eredményhirdetést követõen további egyeztetéseket kíván lefolytatni, így az ezzel kapcsolatos vélelmezett jogsértésrõl való tudomásszerzés idõpontja 2003. július 30., hiszen ajánlatkérõ az arról szóló a konkrét tájékoztatást kérelmezõ képviselõje által feltett kérdésre kérelmezõ képviselõjének közvetlenül megadta ebben az idõpontban.
<br>Ennek alapján a 2003. július 30-i idõponttól kell számítani a Kbt. 79. § (7) bekezdése szerinti 15 napos jogvesztõ határidõt, mely 2003. augusztus 14-én (csütörtök) járt le, vagyis eddig az idõpontig lehetett volna joghatályosan jogorvoslati kérelmet benyújtani e körben.
<br>Kérelmezõ 2003. augusztus 26-án nyújtotta be jogorvoslati kérelmét, mely a jogvesztõ határidõ letelte utáni idõpont, így a jogorvoslati kérelem e része is elkésett, így a Döntõbizottság e kérelmi részt sem vizsgálja érdemben.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A HP Magyarország Kft. 2003. július 17-én benyújtott ajánlatának 8. oldalán található ajánlati nyilatkozat nem tartalmazza az SAP szoftverek licencdíjait, és annak ára sem található a HP Magyarország Kft. ajánlati ár fõösszegében.
<br>A HP Magyarország Kft. 2003. július 17-én benyújtott ajánlatának "kereskedelmi ajánlat" címû részének 3.1.2. fejezetében SAP szoftverlicencek megvásárlását tartalmazó ajánlatot tüntetett fel, ehhez kapcsolódóan ugyanezen fejezet 3.1.2.1 pontjában feltüntette az SAP szoftverek licencdíjait is.
<br>A HP Magyarország Kft. 2003. július 17-én benyújtott ajánlatának 159. oldalán található a szerzõdéstervezet, melynek 2.8. "Szoftverszállítás" címû része tartalmazza az alábbi szövegrészeket is:
<br>"A jelen szerzõdés tárgyát képezi az SAP alapszoftver szállítása is, amelyre a következõ szabályok érvényesek.
<br>
<br>2. A szerzõdés alapján szállítandó SAP szoftverlicencek megnevezését a szerzõdés "mûszaki specifikáció" címû melléklete határozza meg."
<br>"a SAP szoftverlicenceket a HP Magyarország Kft. alvállalkozója, a Synergon Rt. közvetlenül szállítja le a megrendelõ részére és maga telepíti a szoftvereket."
<br>A szerzõdés aláíróiként az ajánlatkérõ és a HP Magyarország Kft. szerepel a szerzõdéstervezet részeként az ajánlat 174. oldalán.
<br>A HP Magyarország Kft. 2003. augusztus 1-jén benyújtott végleges ajánlatának 6. oldalán található ajánlati nyilatkozat táblázatos részének 4. sora tartalmazza az SAP szoftverlicencekre vonatkozó ajánlati árat, mely az ajánlati ár fõösszegében összegzésre került. A HP Magyarország Kft. végleges benyújtott ajánlatának kereskedelmi ajánlat részében a 3.1.2.1 és 2. pontban tételesen meghatározza az általa megajánlott SAP szoftvereket típus és darabszám szerint is, melyhez a licencdíjakat is feltüntette.
<br>A Döntõbizottság álláspontja szerint az ajánlatok teljes terjedelmükben jelentik az ajánlattevõk által benyújtott ajánlatot, így azok minden elemét kell az értékelés során vizsgálni. Ennek megfelelõen az ajánlatok vizsgálata és értékelése, azok tartalmi elemeinek megvizsgálása, megállapítása során nem lehet csupán a felolvasólapot figyelembe venni, hanem az ajánlat tényleges tartalmát kell megállapítani, vagyis a más helyeken szereplõ adatokra is tekintettel kell lenni, és azokat is értékelni kell.
<br>Ajánlatkérõ azon álláspontját, hogy a HP Magyarország Kft. 2003. július 17-én benyújtott ajánlatában az SAP szoftverek igaz, hogy nem a felolvasólapon, de az ajánlatban magában mûszakilag beazonosíthatóan megtalálhatóak voltak, mellettük jól azonosíthatóan szerepelt az ajánlati ár is ezekre a szoftverlicencekre, vagyis ez az ajánlat már tartalmazta az ajánlati felhívásban meghatározott SAP szoftverlicenceket és azok ellenértékét, a Döntõbizottság a fentiekben kifejtettekre tekintettel elfogadta és megállapította, hogy a HP Magyarország Kft. eredeti ajánlata is tartalmazza az SAP szoftvereket, így e tekintetben ez az ajánlat megfelel az ajánlati felhívás elõírásainak. E szempontból a HP Magyarország Kft. ajánlata érvényes, és a jogorvoslati kérelem e része megalapozatlan.
<br>A Döntõbizottság a HP Magyarország Kft. alapajánlatában szereplõ szerzõdéstervezet alapján megállapította, hogy az ajánlattevõ az SAP szoftverek szállítását alvállalkozó bevonásával valósítja meg, azonban a szerzõdést nem az alvállalkozó, hanem a HP Magyarország Kft. mint ajánlattevõ köti meg, és amely szerzõdés alapján az ajánlattevõ nevében az általa bevonni kívánt alvállalkozó bocsátja az ajánlatkérõ rendelkezésére az SAP szoftvereket. Az alvállalkozó közremûködése külön szerzõdéskötést, megállapodást az ajánlatkérõ részérõl a szoftverek átadására, telepítésére nem igényel, vagyis az általa megkötött szerzõdés szerint a HP Magyarország Kft. teljesíti az SAP szoftverek leszállítását, telepítését. Ennek alapján a közbeszerzési eljárásban ajánlatkérõ részérõl nem az eljárás nyertesével való szerzõdéskötésre irányuló kérelemrész megalapozatlan, ugyanis ajánlatkérõ kizárólag a HP Magyarország Kft.-vel köt szerzõdést, a HP Magyarország Kft. ajánlatában szereplõ ajánlati elemek alapján.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva az elkésett kérelemrészeket a Kbt. 80. § (4) bekezdése, míg a megalapozatlan jogorvoslati kérelemrészt a Kbt. 88. § (1) bekezdés a) pontja alapján elutasította, és ennek megfelelõen rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 12.
<br>
<br>Dr. Nagy László Gábor s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>