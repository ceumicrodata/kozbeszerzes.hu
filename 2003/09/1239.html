<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1239)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.775/14/2002.<br>
<br>
Tárgy: a Micro Sensor Kft. jogorvoslati kérelme az Országos Vízügyi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Micro Sensor Kft. (1047 Budapest, Arany János u. 14., a továbbiakban: kérelmezõ) jogorvoslati kérelmét, amelyet az Országos Vízügyi Igazgatóság (1012 Budapest, Márvány u. 1/C., a továbbiakban: ajánlatkérõ) "Mûszerek beszerzése vízrajzi feladatok ellátásához és a vízbázisvédelmi program beruházásainak végrehajtásához" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárásban felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. október 9-én, a Közbeszerzési Értesítõ 41. számában ajánlati felhívást tett közzé nyílt közbeszerzési eljárás lefolytatására a rendelkezõ részben meghatározott tárgyban.<br>
A felhívás 3. d) pontja szerint részajánlat a 3. a) pontbeli, illetve az ajánlatkérési dokumentációban specifikált egyes (I., II., III. és IV.) mûszercsoportokra külön-külön is tehetõ, azonban az egyes mûszercsoportoknál megadott teljes mennyiség (db) biztosítása mellett.<br>
A felhívás 14. pontja a többváltozatú ajánlattétel lehetõségét a következõk szerint tette lehetõvé:<br>
I. mûszercsoport:<br>
I/1. változat: 20 db úszós szögelfordulás-mérés elvén mûködõ távadó.<br>
I/2. változat: 20 db nyomásmérés elvén mûködõ távadó.<br>
I/3. változat: 10 db úszós szögelfordulás-mérés, illetve 10 db nyomásmérés elvén mûködõ távadó.<br>
II. mûszercsoport:<br>
II/1. változat: 302 db nyomásmérés elvén mûködõ távadó.<br>
II/2. változat: 200 db távadó úszós szögelfordulás-mérés, illetve 102 db nyomásmérés elvén mûködõ távadó.<br>
Egy ajánlatban nem kötelezõ az összes változatra az ajánlattétel. III. és IV. mûszercsoportra több változat nem tehetõ.<br>
Az ajánlatkérõ az ajánlati felhívás 16.11 pontjában elõírta, hogy az ajánlatkérési dokumentációban lévõ specifikációkban megadott paraméterek minimumkövetelményeknek tekintendõk; az ezeket nem teljesítõ ajánlatokat érvénytelennek fogja nyilvánítani.<br>
Az ajánlattevõk rendelkezésére bocsátott dokumentáció az I-IV. mûszercsoportra elõírt mûszaki paraméterek között, az I. és II. mûszercsoportra a mûködési hõmérsékleti tartományt a következõk szerint határozta meg:<br>
- víz -1-tõl +35 °C-ig,<br>
- levegõ -25-tõl +70 °C-ig.<br>
Az ajánlattételi és egyben a bontási határidõre 2002. november 20-ig a kérelmezõ, a Spiderweb Kereskedelmi Szolgáltató Bt., a DATAQUA - 2000 Elektronikai Kft., a D:I Control Irányítás Kft., a DATAQUA Elektronikai Kft., a TOM-KER Bt. és a Selectrade Computer Számítástechnikai és Szolgáltató Kft. nyújtott be ajánlatot.<br>
A kérelmezõ az ajánlati felhívás 14. pontja szerint az I. mûszercsoportra az I/2., a II. mûszercsoportra, a II/1. változatnak megfelelõ részajánlatokat nyújtotta be.<br>
A 2002. december 2-án tartott eredményhirdetésen az ajánlatkérõ az I., II. és III. mûszercsoportra vonatkozóan az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelenné nyilvánította, a IV. mûszercsoportra az eljárás nyertesének a Selectrade Kft. ajánlatát fogadta el.<br>
A kérelmezõ ajánlatának érvénytelenségét az ajánlatkérõ a következõkkel indokolta.<br>
Az ajánlattevõ a specifikációs adatok összehasonlító táblázataiban (2 db táblázat) vállalja az elõírt hõmérsékleti értékek teljesítését, ugyanakkor az ajánlati dokumentációhoz csatolt 4. sz. és 5. sz. mellékletben a követelményekre vonatkozóan a következõk vannak feltüntetve:<br>
<br>
4. sz. melléklet (ajánlati termék magyar nyelvû adatlapja):<br>
Mûködési hõmérséklet-tartomány -20-tól +60 °C.<br>
<br>
5. sz. melléklet (ajánlati termék angol nyelvû adatlapja):<br>
Operating Temperature Range -20 to +60 °C.<br>
Megállapítható, hogy a fent említett dokumentumok tartalma között eltérés van. Továbbá megállapította, hogy az ajánlattevõ nem tett ajánlatot a III. mûszercsoportra (helyi regisztrálást végzõ adatgyûjtõk), valamint a késõbbiekben az is megállapításra került, hogy egyetlen érvényes ajánlat nincsen adatgyûjtõre. Ennek a mûszernek a hiánya azonban nem teszi lehetõvé a kiíró által megfogalmazott célkitûzés teljesítését (vízrajzi feladatok ellátása és vízbázisvédelmi program végrehajtása) és így elvárásai szempontjából ez az ajánlat eredménytelennek tekinthetõ és ezért sem javasolja elfogadásra.<br>
A kérelmezõ 2002. december 18-án nyújtotta be jogorvoslati kérelmét a Döntõbizottsághoz. Kérte az ajánlatkérõ a közbeszerzési eljárásban hozott, az I. és II. mûszercsoportra vonatkozó döntésének felülvizsgálatát és a kérelmezõ által e két mûszercsoportra együttesen beadott pályázatának nyertesként való megállapítását.<br>
Sérelmezte ajánlatának érvénytelenné nyilvánítását. Álláspontja szerint a vízállás-távadó két részbõl (a vízszint alatti távadóból és az ehhez csatlakozó részben a levegõben lévõ kábelbõl) áll, az ezekre vonatkozó két hõmérséklet-tartományt a mûszaki adatlap -26-tól +60 °C értékre kompletten adja meg.<br>
Ez az adat nem mond ellent külön, csak a kábelre elõírt és az általa (természetesen a Druck Ltd. által) elvállalt -25-tõl +70 °C mûködési környezeti hõmérséklet-tartománynak. A komplett vízállás-távadó mûködési hõmérséklet-tartományára az adatlapban a két alkotórész hõmérséklet-tartománya közül természetesen csak a szûkebb tartomány szerepelhet. Ez az elektronikát is tartalmazó vízbe merülõ távadó és nyilvánvalóan nem a jeltovábbító kábel. Ezt nem részletezte ajánlatában, de ennek ismerete az ajánlatkérõtõl elvárható.<br>
A kábel hõmérséklet-állóságára vonatkozólag az adatlapban az Intrinsic Safety címszó alatt egyébként található információ, mely szerint a környezeti hõmérséklet-tartomány -40-tõl +80 °C között lehet, és a gyártó, mint ahogyan az angol nyelvû adatlap utolsó oldalán lévõ alsó rajz feliratából is kiderül, ugyanazt a kábelt használja mind az Intrinsic Safe (gyújtószikramentes), mind a normál változathoz.<br>
Az általa vállalt paraméterek hitelességének kétségbevonása és ennek alapján pályázatának érvénytelenné nyilvánítása tehát hibás értelmezés alapján történt.<br>
Elõadta még, hogy az ajánlatkérõ megállapítása szerint a III. mûszercsoportban adatgyûjtõre nem érkezett érvényes ajánlat, így az általa az I. és II. mûszercsoportra együttesen benyújtott ajánlat eredménytelennek tekinthetõ, ezért nem elfogadható. Az ajánlatkérõ azonban az I. és II. mûszercsoportra beadható ajánlat eredményességét nem kötötte a III. csoportra beadható érvényes ajánlathoz, így az nem tekinthetõ kizáró oknak.<br>
A kérelmezõ a jogsértõ esemény bekövetkezését 2002. december 2-ában, ennek tudomásra jutása idõpontjául az eljárásról készült összegzés 2002. december 9-i kézhezvételét jelölte meg.<br>
Az ajánlatkérõ észrevételében a kérelem elutasítását kérte.<br>
Elõadta, hogy kérelmezõ a jogorvoslati kérelmében különválasztja az I. és II. mûszercsoport távadóra és kábelre vonatkozó mûködési hõmérséklet-tartományát. A dokumentáció mind az I., mind a II. mûszercsoportra - hangsúlyozottan mûszercsoportra - vonatkozó mûködési hõmérséklet-tartományt írt elõ. Komplett mûszerre, azaz távadó és kábel megbontása nélkül. A kérelmezõ indoklásában önmagát cáfolja, amikor kérelmébõl idézve:<br>
"A komplett vízállás távadó mûködési hõmérséklet-tartományára az adatlapban a két alkotórész hõmérséklet-tartománya közül természetesen csak a szûkebb tartomány szerepelhet" (azaz -20-tól +60 °C). Ez azt bizonyítja, hogy a komplett mûszer az elõírt -25-tõl +70 °C közötti mûködési hõmérséklet-tartománynak nem tesz eleget.<br>
A kérelmezõ által hivatkozott -40-tõl +80 °C hõmérséklet-tartományt a gyártó nem az eszköz mûködési hõmérséklet-tartományaként adja meg, hanem arra a nemzetközi szabványra hivatkozik, ahol a T4 az eszköz legmagasabb felületi hõmérsékletére vonatkozik, ami nem gyújt be olyan robbanóképes elegyet, amely a pályázati kiírásban feltételként nem szerepelt.<br>
A jogorvoslati kérelemben kifogásolt érvénytelenségre vonatkozó megállapítás azonban helytálló volt, ugyanis az ajánlat nem teszi lehetõvé a kiíró által megfogalmazott célkitûzés teljesítését, ugyanis már az 1. pontban rögzítettek miatt javasolta a pályázat érvénytelenné nyilvánítását.<br>
A tárgyaláson ajánlatkérõ észrevételét kiegészítette azzal, hogy az elõírt vízre és levegõre vonatkozó hõmérséklet-tartományok mind a távadóra, mind a kábelre vonatkoznak, mivel elõfordul olyan vízálláshelyzet is, amikor a távadó a levegõre kerülve el kell hogy viselje az arra elõírt hõmérsékletértékeket is.<br>
Elismerte továbbá, hogy a III. mûszercsoportra vonatkozó eredménytelenséget tévesen hozta összefüggésbe az I. és II. mûszercsoport eredménytelenségével.<br>
SELECTRADE Computer Kft. egyéb érdekelt észrevételében a kérelmezõ jogi álláspontját osztja mind a két kérelmi részben, viszont álláspontja szerint õk tették a legjobb ajánlatokat.<br>
A Döntõbizottság a rendelkezésre álló iratokból és a felek által tett nyilatkozatokból megállapította, hogy a jogorvoslati kérelem az alábbiak szerint meglapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése elõírja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlatkérõ az ajánlati felhívás 16.11 pontjában elõírta, hogy a dokumentáció specifikációjában megadott paraméterek minimumkövetelmények.<br>
Az ajánlati dokumentáció az I. mûszercsoportra, a vízállás-távadók felszíni vízállás méréséhez és a II. mûszercsoportra, vízállás-távadók megfigyelõ kutakhoz meghatározta a mûködési hõmérsékleti tartományt, amely mindkét érzékelõ mûszerre a víz esetében -1-tõl +35 °C, levegõ esetében -25-tõl +70 °C volt.<br>
A kérelmezõ ajánlatának 2. sz. mellékletében az I. mûszercsoportra és a 3. sz. mellékletében a II. mûszercsoportra is nyomásmérés elvén mûködõ PTX 1830 típusú, Druck gyártmányú vízállás-távadókra a mûködési környezet hõmérsékleti tartományt a dokumentáció elõírt paramétereinek megfelelõen tüntette fel:<br>
- víz -1-tõl +60 °C<br>
- levegõ -25-tõl +70 °C<br>
Az ajánlatba csatolt 4. sz. melléklet a mûszer magyar nyelvû gyártmány katalógusa volt, amely a mûszaki paraméterek között a következõket tartalmazza:<br>
Mûszaki specifikációk:<br>
- Mûködési hõmérséklet-tartomány: -20-tól °C +60 °C<br>
- Robbanásbiztos kivitel, PTX 1830:<br>
EEX is IIC T4-re (-40 °C <= környezeti hõmérséklet <= 80 °C-ra) tanúsított (BAS 01 ATEX 1018 X) maximum 300 m-es kábelhosszúsággal.<br>
A kérelmezõ ajánlatához csatolt szerzõdéstervezet III. sz. melléklete tartalmazta a távadók mûködési, használati leírását, amely rögzíti, hogy a vízállás távadó mérõfejbõl és a hozzá csatlakozó kábelbõl áll. A leírás tartalmazta továbbá, hogy a kábel belsejében húzódó légzõcsõ biztosítja a külsõ levegõ és a mérõfejben lévõ chip közötti összeköttetést, amely a mérés pontosságának elengedhetetlen feltétele.<br>
A fentiekre tekintettel a Döntõbizottság álláspontja szerint a kérelmezõ kérelmében téves álláspontra helyezkedett, amikor ajánlatának ellentmondásait a mérõfejre és kábelre vonatkozóan külön-külön és eltérõ hõmérséklet-tartománynak való megfeleléssel kívánta bizonyítani.<br>
Az ajánlati dokumentáció elõírása szerint az ajánlatkérõ komplett, a mérõfejbõl és kábelbõl álló vízállástávadót kívánt beszerezni. A komplett mûszernek az azt körülvevõ közegekben, a vízben és a levegõben elõírt hõmérséklet-tartományban kell mûködõképesnek lennie, illetve a mûködõképességét megtartania.<br>
A kérelmezõ ajánlatából a Döntõbizottság megállapította és ezt kérelmezõ sem vitatta, hogy az általa ajánlott PTX 1830 típusú mérõfejjel ellátott vízállástároló mûszer hõmérséklet-tartománya a gyártó termékkatalógusa szerint komplett mûszerként -20-tól +60 °C között garantált. Ezért a kérelmezõ által ajánlott vízállástávadó a levegõ hõmérséklet-tartományára elõírt értékeknek (-25-tõl +70 °C) nem felelt meg.<br>
A Döntõbizottság álláspontja szerint annak jelen esetben nincs jelentõsége, hogy a kérelmezõ a nem robbanásbiztos kivitelû mérõfejet a robbanásbiztos mérõfejhez csatlakozó kábellel ajánlotta.<br>
A Döntõbizottság osztotta ajánlatkérõ azon szakmai álláspontját, hogy a komplett mûszerre vonatkozóan határozta meg a mûködési hõmérséklet-tartományokat és nem annak részegységeire külön-külön.<br>
Mindezekre figyelemmel a Döntõbizottság megállapította, hogy a kérelmezõ ajánlata a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésére tekintettel a Kbt. 52. § (2) bekezdés d) pontja alapján érvénytelen volt, és ajánlatkérõ jogszerûen állapította meg, hogy a kérelmezõ ajánlata az eljárás további szakaszában nem vehetett részt és ezért nem lehetett az eljárás nyertese sem.<br>
A Döntõbizottság megjegyzi továbbá, hogy az ajánlatkérõ, mivel a részajánlattételt lehetõvé tette, jogszerûen nem hivatkozhatott arra, hogy az általa beszerezni kívánt eszközök csak együttesen, rendszerben mûködve képesek az elérni kívánt célt biztosítani. Ezért az a tény, hogy kérelmezõ nem tett ajánlatot a III. mûszercsoportra és más érvényes ajánlat sem volt, nem lehetett volna ok az I. és II. mûszercsoportra vonatkozó közbeszerzési eljárás eredménytelenné nyilvánítására.<br>
Tekintettel azonban arra, hogy a kérelmezõ ajánlata érvénytelen volt, ezért ajánlatkérõnek az elõzõek szerinti téves megállapítása jelen jogorvoslati eljárásban nem bírt jelentõséggel.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) és h) pontja szerinti jogkövetkezményeket alkalmazta, és ennek megfelelõen rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 21.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>