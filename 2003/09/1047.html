<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1047)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.790/8/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Fõvárosi Gázmûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Fõvárosi Gázmûvek Rt. (1081 Budapest, Köztársaság tér 20.) "membrános, hõmérséklet-kompenzátor nélküli, egycsonkú gázmérõ beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés d) pontját, ezért ajánlatkérõt 1 000 000 Ft, azaz egymillió forint pénzbírság megfizetésére kötelezi.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg.<br>
Az ELGAS Kft. 2002. december 5-én kelt levelében tájékoztatta ajánlatkérõt, valamint az ÉGÁZ Rt.-t, a DÉGÁZ Rt.-t, a DDGÁZ Rt.-t, KÖGÁZ Rt.-t és a TIGÁZ Rt.-t, hogy gyári raktárkészleten lévõ gázmérõit vételre felajánlja. Az ELGAS Kft. a levelében 3700 db membrános egycsonkú gázmérõt (G 2,5 Qmax 4 m3/h/Kromschröder gyártmány) 10 450 Ft + áfa/db/OMH által hitelesítve ajánlott fel eladásra, mely árat 2002. december 20-ig történõ megrendelés esetén biztosítja.<br>
Ajánlatkérõ ezen levél ismeretében 2002. december 12-én hirdetmény közzététele nélküli tárgyalásos közbeszerzési eljárást indított a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján, melyrõl tájékoztatta a Döntõbizottság elnökét is.<br>
Ajánlatkérõ a Döntõbizottság elnöke részére írt tájékoztatóban elõadta, hogy az ELGAS Kft. 2002. december 6-án írt levelében 2002. évi áron megvételre kínált 3700 db gázmérõt. Ajánlatkérõ a kedvezõ lehetõséggel élni kívánt, mert álláspontja szerint a 2003. évi árszintnél várhatóan kedvezõbb a felajánlott vételár, és így 2000 db gázmérõ beszerzésérõl döntött. Hivatkozott továbbá arra is, hogy az elmúlt években minden alkalommal nyílt eljárás keretében történt az egycsonkú gázmérõk beszerzése, mely eljárásokban mindig egyetlen ajánlattevõ, az ELGAS Kft. tett ajánlatot, ennek alapján más lehetséges ajánlattevõrõl nincs tudomásuk. A kedvezõ feltételrõl értesített 6 gázszolgáltató a gázmérõt vásárlók körét gyakorlatilag teljesen lefedi.<br>
Az ajánlatkérõ ajánlati felhívást is készített, mely tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az ajánlattevõnek a szerzõdés teljesítésére alkalmatlanná minõsítés szempontjait.<br>
Ajánlatkérõ a legalacsonyabb összegû ellenszolgáltatás alapján dönt. Az ajánlattételi határidõ 2002. december 13-a volt, ezen a napon kerül sor tárgyalás lebonyolítására és az eredményhirdetésre is.<br>
A Döntõbizottság elnöke 2002. december 27-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára alapított eljárása jogszerû. Az eljárásfajta választásának indokaként lényegében megismételte az eljárás indításakor a Döntõbizottság elnöke részére írt beadványban foglaltakat. Elõadta továbbá, hogy az ELGAS Kft. az ajánlattételi határidõre az ajánlatát benyújtotta, a tárgyalás megtörténtét követõen 2002. december 13-án nyertesnek ki is hirdetette, ezt követõen a teljesítés 2002. december 19-én megtörtént.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára alapított közbeszerzési eljárása jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
A Döntõbizottság kizárólag azt vizsgálta, hogy ezen feltételek a jelen közbeszerzési eljárásban megvalósultak-e.<br>
A fenti idézett törvényi hely szerint az e szakaszra alapított eljárás jogszerûségéhez az alábbi feltételek együttes fennállása szükséges.<br>
- a kedvezõ feltételeket nyilvánosan kell közzétenni,<br>
- a kedvezõ feltételek bárki által igénybe vehetõek,<br>
- a kedvezõ feltételek rövid ideig állnak fenn,<br>
- a kedvezõ feltételek igénybevétele más típusú eljárás estén meghiúsulna.<br>
Az Elgas Kft. levélben tájékoztatta ajánlatkérõt és további öt gázszolgáltató céget a kedvezményes akciójáról. A levélben történt kedvezményfelajánlás nyilvánosan közzétett felhívásnak nem minõsül. A jogszabályi rendelkezés azon feltétele sem valósul meg, hogy a kedvezmények bárki által igénybe vehetõek lennének, hiszen a kedvezmények kizárólag hat cég részére kerültek felajánlásra.<br>
A fentiek alapján megállapítható, hogy a kedvezõ feltételek nyilvános közzététele és bárki által történõ igénybevételének lehetõsége jelen közbeszerzési eljárásban nem valósult meg, így ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára alapított eljárása jogsértõ volt.<br>
A Döntõbizottság nem találta megalapozottnak ajánlatkérõ azon hivatkozását, hogy a kedvezõ feltételekrõl értesített hat gázszolgáltató a gázmérõt vásárlók körét gyakorlatilag teljesen lefedi. A Döntõbizottság álláspontja szerint e körülménynek az ügy megítélése szempontjából relevanciája nincs, ugyanis a jogszabály nem tesz kivételt a tekintetben, hogy olyan termékek esetén, amelyek vételében csak korlátozott számú ajánlatkérõ lehet érdekelt, nem kell alkalmazni nyilvános közzétételt és a kedvezõ feltételek bárki számára történõ igénybevételének lehetõségére vonatkozó feltételt.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B §</a> (4) bekezdése szerint a 70. § (1) bekezdésének d) pontja szerinti, hirdetmény közzététele nélküli tárgyalásos eljárásban az ajánlatkérõ a kedvezõ feltételekrõl való tudomásszerzést követõen haladéktalanul ajánlati felhívást küld telefaxon a kedvezõ feltételeket felajánlónak és még legalább két ismert ajánlattevõnek. A felhívottakkal a kedvezõ feltételek fennállásának idõtartamán belül kell tárgyalni, és a nyertessel írásban szerzõdést kötni. A kedvezõ feltételt felajánló dokumentumot is a 61. § (5) bekezdése szerint kell megõrizni.<br>
Ajánlatkérõ fenti jogszabályi elõírással szemben további két ajánlattevõ ajánlattételre történõ felhívásától eltekintett azzal az indokkal, hogy a korábbi nyílt eljárások során jelen eljárásban felhívott ajánlattevõ tett ajánlatot, így más lehetséges ajánlattevõrõl nincs tudomásuk.<br>
A Döntõbizottság figyelemmel arra, hogy a választott eljárásfajta jogsértõ voltát már megállapította, így szükségtelennek ítélte, hogy a fenti kérdésben további vizsgálatot folytasson.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, és az f) pont alapján döntött a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján 2002. december 31-ig a bírság minimális mértéke 1 000 000 Ft, természetes személlyel szemben pedig 100 000 Ft.<br>
A Döntõbizottság a bírság kiszabásánál figyelemmel volt az (5) bekezdésben foglaltakra, valamint a közbeszerzés értékére (20 M Ft).<br>
A Döntõbizottság személlyel szemben bírságot nem alkalmazott figyelemmel arra, hogy a becsatolt felelõsségi rend alapján az eljárásfajta választásáról a döntést nem egy személy, hanem bizottság hozta.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 16.<br>
<br>
Dr. Engler Magdolna s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>