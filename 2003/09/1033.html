<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1033)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.769/20/2002.<br>
<br>
Tárgy: a Hódmezõvásárhelyi Útépítõ Kft. jogorvoslati kérelme Szarvas Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hódmezõvásárhelyi Útépítõ Kft. (6800 Hódmezõvásárhely, Lázár utca 10., képviseli: dr. Zsoldos Mária ügyvéd, 6800 Hódmezõvásárhely, Lázár utca 10., a továbbiakban: kérelmezõ) által a Szarvas Város Önkormányzata (5540 Szarvas, Szabadság u. 25-27., a továbbiakban: ajánlatkérõ) "Szarvas, Liszt Ferenc utca útépítés I. ütem, a dr. Melich J.-Kazinczy F. u. közötti szakasz 317 fm kiviteli munkái az ajánlati dokumentációban részletezetteknek megfelelõen" tárgyú közbeszerzési eljárása ellen benyújtott jogorvoslati kérelemnek helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) és (2) bekezdését, ezért ajánlatkérõnek a közbeszerzési eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.<br>
A Döntõbizottság kötelezi továbbá ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. szeptember 18-i számában közzétett ajánlati felhívásával a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ mind a részajánlat, mind a többváltozatú ajánlat tételét kizárta.<br>
Az ajánlati felhívás 4. pontjában ajánlatkérõ a teljesítés határidejét 2002. november 30-ban határozta meg.<br>
Az ajánlati felhívás 6. pontjában ajánlattételi határidõként a felhívás megjelenését követõ 40. napot, azaz 2002. október 28-át jelölte meg ajánlatkérõ.<br>
Az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket ajánlatkérõ, míg a felhívás 11. b) pontjában a szerzõdés teljesítésére alkalmatlanná minõsítés szempontjait határozta meg. Ajánlatkérõ az ajánlati felhívás 13. pontjában megjelölte, hogy az összességében legelõnyösebb ajánlat szempontja szerint fog bírálni, melyhez meghatározta a bírálati részszempontokat, azok súlyszámát, valamint az adható pontszámokat és az értékelés módszerét.<br>
Ajánlatkérõ az ajánlati felhívás 15. a) pontjában eredményhirdetési idõpontként a bontást követõ 8. napot, azaz 2002. november 6-át határozta meg.<br>
Ajánlatkérõ az ajánlattevõk részére részletes ajánlati dokumentációt is rendelkezésre bocsátott.<br>
Ajánlatkérõ helyszíni konzultációt nem tartott.<br>
Ajánlatkérõ nevében a Medowarszky és Társa Bt. (5600 Békéscsaba, Felsõ Körös sor 82., a továbbiakban: lebonyolító) 2002. október 17-én kelt levelében, melyet faxon küldött meg az ajánlati dokumentációt megvásárlóknak, az alábbi tájékoztatást adta: "Mint lebonyolító hivatalosan közlöm, hogy a Szarvas, Liszt Ferenc utca és a Szarvas-Gyomaendrõd közötti regionális kerékpárút közbeszerzési felhívása módosításra került.<br>
Az UKIG Szarvas városnak küldött levele alapján (teljesíthetetlen határidõ miatt) a befejezési határidõt 2003. május 31-ig módosította. A várható új határidõ valószínûleg 2002. november 29. Ez a hirdetmény jóváhagyás után a Közbeszerzési Értesítõ módosítás fejezetében fog megjelenni. Az idõközben felmerülõ esetleges problémák tisztázása érdekében állok szíves rendelkezésükre."<br>
Ajánlatkérõ nevében a bonyolító a Közbeszerzési Értesítõ szerkesztõbizottság részére az ajánlati felhívás módosítására irányuló hirdetményt 2002. október 25-én faxon megküldte. Szóbeli egyeztetést követõen az ajánlati felhívás módosítására irányuló közlemény javított változatát 2002. október 28-án küldte meg a bonyolító - szintén faxon - a szerkesztõbizottságnak.<br>
2002. október 28-án délután ajánlatkérõ a Közbeszerzési Értesítõ szerkesztõbizottságának faxon megküldte az ajánlati felhívás módosítására irányuló kérelem visszavonását.<br>
A módosítási kérelem és annak javított változata levél formában a Közbeszerzési Értesítõ szerkesztõbizottságához nem érkezett meg.<br>
Ezek után a módosítása Közbeszerzési Értesítõben nem jelent meg.<br>
Az eredeti ajánlattételi határidõig 2002. október 28-án 11.00 óráig egy ajánlattevõ, az INTEGRÁL Építõ Rt. nyújtott be ajánlatot, melyet ajánlatkérõ felbontott. A bontási eljáráson a lebonyolító ajánlatkérõ határozott kérése ellenére sem jelent meg. Ajánlatkérõ képviselõ-testülete 2002. november 21-i ülésén döntött a közbeszerzési eljárás eredményérõl, melyet 2002. november 22-én megtartott eredményhirdetésen hirdetett ki. Ennek alapján a közbeszerzési eljárás eredményes volt, és az eljárás nyertese az INTEGRÁL Építõ Rt. lett.<br>
2002. november 29-ig, a 2002. október 17-én kelt lebonyolítói levélben megjelölt tervezett új ajánlattételi idõpontig az ajánlati dokumentációt megvásárló több cég is nyújtott be ajánlatot, így a kérelmezõ, a Betonút Rt., a Vakond Kft., a Debmut Rt. és a Strabag Kft. is.<br>
Kérelmezõ ajánlatát 2002. november 29-én 11.00 óra elõtt személyesen nyújtotta be ajánlatkérõnek, ajánlatkérõ az ajánlatok mellékletét képezõ kísérõlevél másolatán átvette kérelmezõtõl az ajánlatot.<br>
Ajánlatkérõ 2002. december 3-án kelt levelével visszaküldte kérelmezõnek a bontatlan ajánlatot. A kísérõlevélben ajánlatkérõ tájékoztatta kérelmezõt arról, hogy az ajánlattételi felhívást módosító közlemény az ajánlattételi határidõig nem jelent meg, ezért a határidõig beadott pályázat felbontásra és értékelésre került. A beadott ajánlatot ajánlatkérõ értékelte, majd 2002. november 22-én tartott eredményhirdetésen a döntés kihirdetése került, mely szerint a közbeszerzési eljárás eredményes volt, melyrõl a közlemény a Közbeszerzési Értesítõ 2002. december 11-i számában jelenik meg.<br>
Kérelmezõ 2002. december 17-én nyújtott be jogorvoslati kérelmet, melyben kérte a jogsértés megállapítását, ajánlatkérõ közbeszerzési eljárást lezáró döntésének megsemmisítését, valamint ajánlatkérõ kötelezését a felmerült költségek megfizetésére.<br>
Kérelme indokolásául kérelmezõ elõadta, hogy álláspontja szerint ajánlatkérõ azzal az eljárásával, hogy megtévesztette az ajánlati felhívás módosításáról szóló értesítésével a lehetséges ajánlattevõket, így õt is, megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését, nem biztosította a verseny tisztaságát és az esélyegyenlõséget a lehetséges ajánlattevõk számára.<br>
Álláspontja szerint a bonyolító értesítését megalapozottnak kellett tekinteni, mivel az eredeti felhívás szerint a szerzõdéskötés idõpontja 2002. november 14-e volt, míg a befejezési határidõ 2002. november 30. A teljesítéshez két hét nem elegendõ, ezért ezt teljesíthetetlen határidõnek tartották. A továbbiakban hivatkozott arra, hogy álláspontja szerint a lebonyolító által 2002. október 17-én megküldött levélben foglaltakat hivatalos értesítésnek kellett felfogni, ezt támasztotta alá az is, hogy a levél úgy kezdõdött, hogy "Mint lebonyolító hivatalosan közlöm."<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy az ajánlati felhívás a lebonyolító hibájából már késve jelent meg. Erre tekintettel vált szükségessé a befejezési határidõ 2003. március 31-re történõ módosítása, melyhez szükséges volt az UKIG jóváhagyása.<br>
Az UKIG jóváhagyása után kérték a lebonyolító intézkedését a módosítás Közbeszerzési Értesítõben történõ megjelentetéséhez. A bonyolító a módosítás határidõben történõ megjelentetését elmulasztotta, de ajánlattevõket értesítette az ajánlattételi határidõ elhalasztásáról.<br>
Az eredeti határidõ lejártakor az egy beérkezett ajánlatot felbontották, és kérték az UKIG véleményét az elõállt helyzetrõl. Az UKIG nyilatkozata szerint az eljárást eredményesnek kellett nyilvánítaniuk és az UKIG útmutatása szerint a nyertes ajánlattevõvel a szerzõdést meg kellene kötniük.<br>
Mivel 2002. november 29-ig további ajánlatok kerültek benyújtásra, feltételezték jogorvoslati eljárás megindítását, ezért a szerzõdést a nyertes ajánlattevõvel nem kötötték meg.<br>
Fentiekre tekintettel kérte a jogorvoslati kérelem elutasítását és annak megállapítását, hogy ajánlatkérõ nem követett el jogsértést.<br>
Elõadta továbbá, hogy álláspontja szerint a Kbt. rendelkezései alapján az ajánlati felhívás módosítására csak hirdetmény közzétételével van mód, és e hirdetménynek módosítás esetén az eredeti ajánlattételi határidõig meg kell jelennie a Közbeszerzési Értesítõben. Miután a Közbeszerzési Értesítõben ezen idõpontig nem jelent meg a módosítás, azt a továbbiakban tárgytalannak kellett tekinteni, emiatt intézkedtek a hirdetmény visszavonásáról.<br>
Egyéb érdekeltek közül az INTEGRÁL Építõ Rt. nyújtott be észrevételt, melyben kérte a jogorvoslati kérelem elutasítását elsõsorban a kérelmezõ ügyfélképességének hiányára tekintettel. Álláspontja szerint a kérelmezõnek csak az eredeti ajánlattételi határidõt követõ 15 napig volt ügyfélképessége, mert nem nyújtott be ajánlatot.<br>
A továbbiakban elkésettség miatt is kérte a jogorvoslati kérelem elutasítását. Álláspontja szerint az ajánlati felhívás kifogásolásával kérelmezõ a 2002. október 28-i ajánlattételi határidõre tekintettel 2002. november 12-ig nyújthatott volna be jogorvoslati kérelmet.<br>
A továbbiakban megalapozatlanság miatt kérte a jogorvoslati kérelem elutasítását. Álláspontja szerint, miután ajánlatkérõ nem tette közzé az ajánlattételi határidõig a Közbeszerzési Értesítõben az ajánlati felhívás módosítását, ezért az eredeti felhívásban foglaltakhoz kötve volt.<br>
A lebonyolító által az ajánlati dokumentációt megvásárlóknak megküldött faxközléssel kapcsolatban elõadta, hogy az nem felel meg a Kbt. rendelkezéseinek, ezért nem bír relevanciával. Kérte továbbá annak vizsgálatát, hogy a felhívás módosítására irányuló kérelem levél formájában mikor került a szerkesztõbizottságnak megküldésre.<br>
A Medowarszky és Társa Bt. egyéb érdekeltként elõadta, hogy álláspontja szerint õ bonyolítóként nem követett el jogsértést. Jogszerûen a Kbt. rendelkezéseinek megfelelõen járt el. Az ajánlati felhívás módosítása érdekében a lehetséges intézkedéseket megtette. Ajánlatkérõ volt az, aki az ajánlati felhívás módosítására irányuló kérelmet a Közbeszerzési Értesítõ szerkesztõbizottságánál visszavonta, miután a benyújtott ajánlatot jogszerûtlenül felbontotta és értékelte.<br>
A Döntõbizottság 2003. január 2-án kelt D.769/11/2002. számú ideiglenes intézkedésével a szerzõdéskötést megtiltotta.<br>
A Döntõbizottság a rendelkezésére álló iratokból és a felek tárgyaláson tett nyilatkozatai alapján megállapította, hogy a jogorvoslati kérelem az alábbiak szerint megalapozott.<br>
A Döntõbizottság elõször a kérelmezõ ügyfélképességét vizsgálta meg:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
Kérelmezõ az ajánlati dokumentációt megvásárolta és 2002. november 29-én ajánlatot nyújtott be.<br>
Kérelmezõ azzal, hogy az ajánlati dokumentációt megvásárolta és ajánlatát a vele közölt határidõre benyújtotta, a közbeszerzési eljárásban mint ajánlattevõ vett részt. Kérelmezõnek ezen minõsége a dokumentáció megvásárlásából az ajánlatnak az eredeti ajánlattételi határidõ lejártáig történõ benyújtása nélkül is következik.<br>
E tekintetben lényegtelen, hogy az ajánlattételi határidõ módosításra vagy meghosszabbításra került-e. Erre való tekintettel a közbeszerzési eljárásnak a szerzõdéskötésig terjedõ minden körülménye, módosulása, eseménye érinti a kérelmezõ mint ajánlattevõ jogát és jogos érdekét, tehát ügyfélképessége vitathatatlan.<br>
A Döntõbizottság ezt követõen a jogorvoslati kérelem elkésettségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Ajánlatkérõ 2002. december 3-án kelt levelével tájékoztatta kérelmezõt arról, hogy a közbeszerzési eljárás során 2002. október 28-án bontási eljárást tartott, az 1 db beérkezett ajánlatot felbontották, azt értékelték, majd 2002. november 22-én eredményhirdetésre is sor került, és az eljárás nyertese az INTEGRÁL Építõ Rt. lett.<br>
A Döntõbizottság elfogadta kérelmezõ álláspontját, hogy õ az ajánlatkérõ 2002. december 3-án kelt levelébõl szerzett hivatalosan tudomást az ajánlati határidõ módosításával kapcsolatos - jelen eljárásban általa vitatott - kérdésrõl. Kérelmezõ ezen elõadását ajánlatkérõ sem vitatta.<br>
A kérelmezõ részére postai úton megküldött 2002. december 3-án kelt levél átvételét 2002. december 5-ében jelölte meg kérelmezõ, így ez az az idõpont, amelytõl a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõ számítása történik. Ennek alapján kérelmezõ legkésõbb 2002. december 20-án nyújthatott volna be jogszerûen jogorvoslati kérelmet.<br>
Kérelmezõ azonban 2002. december 7-én, ezen határidõ letelte elõtt benyújtotta jogorvoslati kérelmét, így az nem elkésett, ezért a jogorvoslati kérelemben foglaltakat a Döntõbizottság érdemben vizsgálhatta.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése alapján az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(1) bekezdése szerint e törvény alkalmazásában hirdetmény közzétételén a Közbeszerzési Értesítõben történõ közzétételt kell érteni.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(2) bekezdése alapján, ha e törvény a hirdetmény közzétételére határidõt ír elõ, a hirdetményt e határidõn belül kell levél formájában megküldeni a Közbeszerzési Értesítõ részére.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(4) bekezdése szerint a hirdetmény a Közbeszerzési Értesítõ részére levél, távirat, telex, telefax útján juttatható el. Az utóbbi három esetben a hirdetményt levél formájában is meg kell küldeni.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A "Közbeszerzési Értesítõ, A Közbeszerzések Tanácsának hivatalos lapjá"-ban történõ közzététel rendjérõl és térítési díjáról szóló 128/1995. (X. 20.) Korm. rendelet (a továbbiakban: Korm. r.) 6. § (1) bekezdés a pontja szerint a szerkesztõbizottság a kérelem kézhezvételét követõ öt munkanapon belül megvizsgálja, hogy a hirdetmény megfelel-e a közbeszerzésekkel kapcsolatos jogszabályoknak.<br>
A Korm. r. 6. § (6) bekezdése szerint a távirat, telex vagy telefax útján (a továbbiakban együtt: rövid úton) megküldött hirdetmény (1) bekezdés szerinti vizsgálatát a szerkesztõbizottság megkezdi, de a közzététel iránt csak abban az esetben intézkedik, ha a hirdetmény a vizsgálat határidején belül levél formájában is megérkezik.<br>
A Korm. r. 7. § (1) bekezdése szerint a kérelem visszavonásának levélben vagy rövid úton van helye a 6. § (1) bekezdésében elõírt határidõn belül.<br>
A Korm. r. 7. § (2) bekezdése alapján, ha a rövid úton megküldött kérelem és mellékleti a 6. § (1) bekezdésében elõírt határidõ alatt nem érkeznek meg levél formájában is a szerkesztõbizottsághoz, úgy kell tekinteni, hogy a kérelmet visszavonták.<br>
A Kbt. rendelkezései alapján az ajánlati felhívás módosítására hirdetmény közzétételével kerülhet sor. A "hirdetmény közzététele" megfogalmazás azonban nem jelenti azt, hogy magának a hirdetménynek is meg kell jelennie a módosításra kerülõ ajánlati felhívásban meghatározott ajánlattételi határidõ lejárta elõtt.<br>
Az ajánlati felhívás módosításáról szóló hirdetményt 2002. október 25-én küldte meg a bonyolító faxon a Közbeszerzési Értesítõnek.<br>
Az ajánlati felhívás módosítása során a hirdetmény megjelenésének napja az, amely kihatással van az új ajánlattételi határnapra, ily módon az ajánlattételi határidõ is szükségképpen módosul. Ezért - helyesen - nem tekinthette ajánlatkérõ megbízottja véglegesnek a 2002. október 17-i levelében megjelölt új ajánlattételi határidõt (2002. november 29-ét), erre a levél megfogalmazásában utalt is. Azt viszont befejezett tényként közölte az ismert lehetséges ajánlattevõkkel, hogy az ajánlati felhívás módosítása megtörtént, abban új teljesítési határidõt határozott meg.<br>
Az ajánlattevõk többsége (kérelmezõ) is helyesen járt el, amikor a közlést tényként kezelte, várta, hogy a Közbeszerzési Értesítõben a hirdetmény megjelenjen, de azt is joggal elvárhatta, hogy az ajánlatkérõ levélben értesíti a továbbiakról.<br>
Az a tény, hogy az ajánlattételi határidõig nem jelent meg a hirdetmény, nem bír relevanciával arra vonatkozóan, hogy a felhívás módosítása megtörtént.<br>
Az ajánlatkérõ tehát befogadhatta, de fel nem bonthatta volna az egyetlen beérkezett ajánlatot 2002. október 28-án, mert azt a napot nem lehetett már a felhívás szerinti ajánlattételi/bontási idõpontnak tekinteni. Tájékoztatnia kellett volna az Integrál Rt. képviselõjét az ajánlati felhívás módosításának tényérõl azzal, hogy az új ajánlattételi határidõt a Közbeszerzési Értesítõben megjelenõ hirdetmény fogja tartalmazni. Az Integrál Rt. ajánlatát tehát nem a megfelelõ idõpontban bontotta fel az ajánlatkérõ, hanem azt jóval korábban tette meg.<br>
Az ajánlati felhívás módosítása a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(2) bekezdésére tekintettel bekövetkezik már azzal, hogy ajánlatkérõ levélben az erre irányuló hirdetményt megküldi.<br>
A felhívás módosítására irányuló kérelmet és annak javított változatát faxon küldte meg a bonyolító a Közbeszerzési Értesítõ szerkesztõbizottságának, és levél formájában a jelen határozat meghozataláig nem érkezett meg. A levél formai hiányának jelen esetben nincs jelentõsége, mert a 2002. október 25-én faxon megküldött módosítást 2002. október 28-án, vagyis 5 munkanapon belül visszavonta ajánlatkérõ. A módosításra irányuló kérelem alapján 2002. október 28-án az eredeti ajánlattételi/bontási idõpont már nem volt hatályos. Ezen nem változtatott az sem, hogy ajánlatkérõ 2002. október 28-án a bontási eljárást követõen visszavonta a módosításra irányuló kérelmet.<br>
Erre azt követõen került sor, hogy az Integrál Rt. ajánlatát felbontotta, ezzel ezt az ajánlattevõt jogosulatlan elõnyben részesítette, hiszen ez az ajánlat jelen közbeszerzési eljárásban versenytárs nélkül került értékelésre. Az esélyegyenlõség sérelmén túl ajánlatkérõ a verseny tisztaságát sem biztosította azzal, hogy kérelmezõt (és másokat) az eljárásban való részvételtõl elzárt.<br>
A Döntõbizottság nem fogadta el ajánlatkérõ azon nyilatkozatát, hogy nem tudtak arról, hogy az eredeti ajánlattételi határidõben a Közbeszerzési Értesítõ szerkesztõbizottságához az ajánlati felhívás módosítására irányuló hirdetmény megjelentetésére irányuló kérelem megérkezett-e, hiszen errõl az információról a Kbt. szabályainak megfelelõ eljárás lebonyolításához szüksége van ajánlatkérõnek, melyet az eljárás során köteles megszerezni. E tekintetben nem befolyásolja a Döntõbizottság álláspontját az sem, hogy ajánlatkérõ a feladatokat megosztotta a bonyolítóval, és közöttük nem volt az információátadás zavartalan. Ajánlatkérõnek 2002. október 28-án - legkésõbb a bontás megkezdése elõtt - a jogszerû eljáráshoz szükséges információkat be kellett volna szereznie.<br>
A Döntõbizottság rámutat arra, hogy ajánlatkérõ az ajánlat benyújtásának 2002. október 28. 10 óra 15 perces idõpontjától a bontási eljárásig, 11.00 óráig lett volna lehetõsége arra, hogy a szükséges információkat beszerezze.<br>
A Döntõbizottság ennek alapján megállapította, hogy ajánlatkérõ az ajánlati felhívás módosításával és a benyújtott ajánlat felbontásával kapcsolatos eljárásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését, ezért a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs szervezettel szemben a bírság alkalmazását. Jelen közbeszerzési eljárásban a lebonyolításra irányuló megbízásra, illetve az ajánlatkérõ felelõsségi rendjére és arra tekintettel, hogy az ajánlatkérõnél az eljárást lezáró döntést az ajánlatkérõ képviselõ-testülete hozta meg, a Döntõbizottság megállapította, hogy személyi bírság alkalmazására nincs mód.<br>
Ezzel kapcsolatban a Döntõbizottság figyelembe vette azt is, hogy a bonyolító már sem a bontási eljáráson nem vett részt, sem azt követõen nem mûködött közre a benyújtott 1 db ajánlat értékelésében.<br>
A Döntõbizottság a bíráság kiszabásával kapcsolatban az eset összes körülményei között mérlegelte azt is, hogy ajánlatkérõ 2002. január 1-jét követõen indult eljárásával kapcsolatban elõször állapítja meg a Döntõbizottság a Kbt. szabályainak a megsértését, a beszerzés mintegy nettó 14 millió forintos értékét, azt, hogy az ajánlatkérõ a jogszabályi elõírásoknak megfelelõen a közbeszerzési eljárásban keletkezett iratokat a Döntõbizottság részére megküldte és az eljárásban részt vett (ezzel segítõ együttmûködõ magatartást tanúsított), valamint azt, hogy az eljárást lezáró döntés megsemmisítése által a jogsértés reparálható, továbbá azt, hogy az ajánlatkérõ által elkövetett jogsértés a közbeszerzési eljárás egészére kihatott, továbbá azt, hogy a jogsértés súlya - tekintettel az alapelvek megsértésére - jelentõs volt.<br>
Ajánlatkérõ jelen közbeszerzési eljárásban a Kbt. alapelvi rendelkezéseit sértette meg, mely magatartásával a közbeszerzési törvény preambulumában meghatározott céllal ellentétes magatartást tanúsított, mely kihatott a jelen közbeszerzési eljárás eredmény lefolytatására, bontási eljárására, az eredményére és a nyertes kiválasztására.<br>
A bírság megállapításánál a Döntõbizottság mérlegelte azt is, hogy a kötelezendõen alkalmazandó bírság alsó határa az irányadó költségvetési törvényi rendelkezései szerint 1 millió Ft, míg annak felsõ határa a beszerzés értékének 30%-a lehetne.<br>
Ezek alapján a Döntõbizottságnak az az álláspontja, hogy jelen eljárásban ajánlatkérõvel mint jogi személlyel szemben<br>
1 000 000 Ft, azaz egymillió forint bírság kiszabása összhangban van a jogszabályi rendelkezésekkel.<br>
A fent leírt indokok alapján a Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 27.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>