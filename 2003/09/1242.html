<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1242)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.22/9/2003.<br>
<br>
Tárgy: a MASZER Rt. jogorvoslati kérelme az APEH ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MASZER Magyar Épületszerelõ Rt. (1097 Budapest IX., Koppány u. 13-15., a továbbiakban kérelmezõ) által, a Adó- és Pénzügyi Ellenõrzési Hivatal (1054 Budapest, Széchenyi u. 2., a továbbiakban: ajánlatkérõ) "APEH Kecskemét, Kurucz krt. 16. sz. alatti épülete A jelû épületszárnyának teljes körû átalakítása és felújítása" tárgyú közbeszerzési eljárása elleni jogorvoslati eljárást megszünteti.<br>
A határozat ellen további jogorvoslatnak helye nincs.<br>
<br>
INDOKOLÁS<br>
<br>
Ajánlatkérõ 2002. november 20. napján, a Közbeszerzési Értesítõ (K. É.) 47. számában közzétett ajánlati felhívással nyílt közbeszerzési eljárást indított a rendelkezõ részben foglalt beszerzés tárgyában.<br>
Kérelmezõ 2003. január 20. napján nyújtott be jogorvoslati kérelmet a Döntõbizottsághoz.<br>
Kérelmében kérte, hogy a Döntõbizottság semmisítse meg ajánlatkérõ eljárást lezáró döntését, kötelezze ajánlatkérõt az eljárással felmerült költségeinek viselésére, valamint az eljárást lezáró szerzõdés megkötését tiltsa meg ideiglenes intézkedés alkalmazásával.<br>
Álláspontja szerint ajánlatkérõ jogsértõen állapította meg ajánlata alkalmatlanságát.<br>
Kérelmezõ 2003. január 24. napján kelt levelében bejelentette a Döntõbizottságnak, hogy a jogorvoslati kérelmét visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
<br>
Budapest, 2003. január 27.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>