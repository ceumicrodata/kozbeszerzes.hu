<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1049)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.681/16/2002.<br>
<br>
Tárgy: az ÕRMESTER Vagyonvédelmi Kft. jogorvoslati kérelme a Humán - Jövõ 2000. Egészségmegõrzõ és Oktatási Kht. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az ÕRMESTER Vagyonvédelmi Kft. (1033 Budapest, Folyamõr u. 9-11., képviseli: dr. Szabó László ügyvéd, 8000 Székesfehérvár, Petõfi u. 1., a továbbiakban: kérelmezõ) jogorvoslati kérelmének, melyet a Humán - Jövõ 2000 Egészségmegõrzõ és Oktatási Kht. (8637 Balatonõszöd, Hárs u. 11., képviseli: dr. Pappné Tóth Andrea ügyvéd, 1133 Budapest, Kárpát u. 56., a továbbiakban: ajánlatkérõ) "a Humán - Jövõ 2000 Kht., 8636 Balatonõszöd, Hárs u. 11. szám alatti üdülõjének, a Kék Duna Klub Hotel, Göd, Kék Duna u. 34. és az Országgyûlési Képviselõk Klubjának, Budapest V., Szalay u. 4. MeKÜF 1. számú üdülõje, 1039 Budapest, Királyok útja 243-245, MeKÜF 17. számú üdülõje 1039 Budapest, Királyok útja 199-203. õrzés-vagyonvédelmi szolgáltatásainak ellátására. Összesen 233 677 m2 alapterületre." tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, valamint a Kbt. 61. § (1) bekezdését, ezért ajánlatkérõvel szemben 2 000 000 Ft, azaz kettõmillió forint bírságot szab ki, Szigeti István ügyvezetõ igazgatót 100 000 Ft, azaz egyszázezer forint bírság megfizetésére kötelezi, egyebekben a kérelmezõ jogorvoslati kérelmét elutasítja.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A Döntõbizottság kötelezi a HUMÁN - Jövõ 2000 Kht.-t, valamint Szigeti István ügyvezetõ igazgatót, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstár 10032000-01720361-00000000 számú bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. július 31-én ajánlati felhívást jelentetett meg nyílt eljárás megindítására a tárgybani beszerzésre, melyben a részajánlattétel és a többváltozatú ajánlattétel lehetõségét kizárta az ajánlati felhívás 3. c), illetve a 14. pontjában.<br>
Az ajánlati felhívás 4. pontja tartalmazta, hogy a teljesítés határideje vagy a szerzõdés határideje a szerzõdés megkötésétõl számított 4 év.<br>
Az ajánlatkérõ pénzügyi, gazdasági alkalmasság igazolására kért adatok, tények körében az elõzõ évre vonatkozó mérleg (egyszerûsített mérleg, beszámoló vagy konszolidált mérleg) csatolását írta elõ többek között [11. a) pont].<br>
Az ajánlatkérõ a mûszaki alkalmasság igazolására elõírta a következõket:<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az elõzõ legfeljebb 3 év legjelentõsebb szállításainak ismertetése, a szerzõdést kötõ másik fél ismertetése, telefonszámával, külön feltüntetve a jelenleg is mûködõ referenciákat,<br>
- ajánlattevõ mûszaki-technikai felszereltsége leírása (rádióösszeköttetés, öltözet, fegyverek, kényszerítõ eszközök),<br>
- szolgáltatás teljesítésében részt vevõ munkatársak, vezetõk megnevezése képzettségük ismertetésével (fegyvertartási engedély), beleértve a minõség-ellenõrzõ személyt is,<br>
- feladat teljesítéséhez tervezett létszám és munkakörök megnevezése.<br>
Az ajánlatkérõ a 11. b) pontban elõírta a pénzügyi, gazdasági alkalmatlanság körében többek között, hogy alkalmatlan a szerzõdés teljesítésére az az ajánlattevõ, akinél a saját tõke kisebb, mint a jegyzett tõke.<br>
A mûszaki alkalmatlanság körében elõírta többek között az 1. francia bekezdésben, hogy az ajánlattevõ nem rendelkezik a következõ technikai elõfeltételekkel:<br>
- legalább 15 fõ, legalább 4 év azonos területen eltöltött szakmai tapasztalattal,<br>
- ajánlattevõ nem rendelkezik az alábbi mûszaki felszereltséggel: egyenruha, maroklõfegyver, kényszerítõ eszközök, adóvevõ készülék,<br>
- ajánlattevõ referenciái között nem szerepel az utolsó 3 évre vonatkozólag legalább 1, az ajánlati felhívásban szereplõ vagy esetleg ahhoz hasonlatos színvonalú ügyfél, ahol az ajánlattevõ legalább 3 évig szolgáltatott a megbízó számára kedvezõ színvonalon.<br>
A 13. a) pont szerint az ajánlatok elbírálásának szempontja: az összességében legelõnyösebb ajánlat.<br>
b) pont: a 34. § (3) bekezdésében foglaltak:<br>
részszempontok	súlyszámok<br>
- szakmai színvonal	20<br>
alszempontok:<br>
- a teljes terület lefedettségének biztosítása	12<br>
- egyszerre, egy idõben szolgálatot teljesítõ õrszemélyzet létszáma a váltások szabályozása alapján	8<br>
- ajánlati ár	5<br>
Az értékelés során adható pontszám részszempontonként 1-25.<br>
Az értékelés módszere: Az ajánlatkérõ a legkedvezõbb ajánlatra adja a legmagasabb pontszámot, a legkedvezõtlenebbre a legalacsonyabb pontszámot, a kettõ között matematikai arányosítást végez.<br>
Az ajánlatkérõ az ajánlati felhívás 16. pontjának utolsó bekezdésében elõírta, hogy az ajánlatok beadási határidejének lejártát követõen nem fogad el hiánypótlást.<br>
Az ajánlatkérõ ajánlati dokumentációt is rendelkezésre bocsátott, mely az általános tudnivalók között tartalmazta az objektumok leírását. A szolgáltatás ismertetése fejezet tartalmazta az egyes objektumokra vonatkozóan elõírt feladatokat.<br>
A szolgáltatás egyéb kritériumai fejezet tartalmazta az árajánlat összeállításának szabályait, az ajánlatok formai követelményeit, az ajánlatok benyújtása, bontása és elbírálásának szabályait azzal a megjegyzéssel, hogy az elbírálás az ajánlati felhívás szerint, de az itt rögzített szempontok figyelembevételével történik (pontozási részszempontok: legmegfelelõbb referencia, illetve referenciák, megfelelõ létszámú és képzettségû szakembergárda, helyettesítés, alkalmazott technikai felszerelések minõsége, a szolgálat irányítása, a szolgálat ellenõrzése, kapcsolattartás módja a Humán - Jövõ 2000 Kht.-val, ajánlati ár pontozása; elérhetõ maximális pontszám: 25).<br>
A 2002. szeptember 10-i ajánlattételi határidõre a Carna Kft., a Bizalom Vagyonvédelmi Szolgáltató Rt., a Special Service Team Kft., a Bross Security Kft. és a kérelmezõ adott be ajánlatot.<br>
A bírálóbizottság az ajánlatokat értékelte, és az ajánlati dokumentáció részszempontjai szerinti értékelése alapján a Carna Kft.-t javasolta nyertesnek 23,99 ponttal, a második legjobb ajánlat a Special Service Team Kft. 23,82 ponttal, a kérelmezõ pontszáma 23,68 volt.<br>
Az eredményhirdetés a hosszabbítást követõen 2002. október 22-én volt, ezt megelõzõen az ajánlatkérõ a Bross Security Rt.-t és a Bizalom Rt.-t érvénytelenség okából kizárta az eljárásból. Az eljárás nyertese a Carna Kft. lett. Az eredményhirdetési jegyzõkönyv és az összegzés október 29-én megküldésre került az ajánlattevõknek.<br>
A felek a szerzõdést 2002. szeptember 30-án megkötötték. Az ajánlatkérõ nyilatkozata szerint a szerzõdés szerint a teljes ellenszolgáltatás mintegy 291 M Ft.<br>
Kérelmezõ 2002. november 6-án nyújtotta be jogorvoslati kérelmét, amelyben kérte a jogsértés megállapítását, az eljárást lezáró döntés megsemmisítését, a költségek megtérítését, ideiglenes intézkedésként a szerzõdéskötés megtiltását. A kérelme indokaiként elõadta a következõket:<br>
- az értékelés nem a felhívásban megjelölt módszernek megfelelõen történt, a matematikai arányosítást csak az ajánlati ár részszempont vonatkozásában alkalmazta ajánlatkérõ, a többi részszempontra nem,<br>
- az ajánlati felhívás nem felel meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés b), c), d) pontjainak,<br>
- ajánlatok értékelése nem az ajánlati felhívásnak megfelelõen történt, hanem az ajánlatkérõ további 6 részszempont alapján végezte az értékelést.<br>
A Carna Kft. a legmagasabb árajánlata ellenére az árra vonatkozóan a második legmagasabb pontszámot kapta,<br>
- részajánlatot nem lehetett tenni, mégis az ajánlatkérõ az árajánlatokat helyszínenként állapította meg, az árajánlatokat mint részszempontot matematikai arányosítással külön értékelte, tehát a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésbe ütközõ módon, mert ez az ajánlati felhívásban nem szerepelt, - az ajánlatkérõ az értékelés során a kérelmezõnek az árajánlatából bónuszként felajánlott kedvezményt nem vette figyelembe,<br>
- a nyertes Carna Kft. vonatkozásában az ügyfélreferencia nincs meg az utolsó 3 évre vonatkozóan legalább egy az ajánlati felhívásban szereplõ ügyfél részére. Kérelmezõ erre a következtetésre a mérlegre figyelemmel, az árbevételre vonatkozó 2001. december 31-i egyszerûsített éves beszámoló szerinti adatok alapján (mûszaki alkalmatlanság) jutott,<br>
- mûszaki alkalmatlanság állapítható meg továbbá a Carna Kft. vonatkozásában, mivel a 15 fõ legalább 4 év szakmai tapasztalat azonos területen a felhívásban elõírt feltétel a cégkivonatra figyelemmel nem áll fenn, miután kérelmezõ szerint a TEÁOR 74.60 nyomozási, biztonsági tevékenység csak 1999. szeptember 9-tõl hatályos, illetve a mérlegbeszámoló 2000. évre vonatkozó személyi jellegû ráfordításokra vonatkozó adatai figyelembevétele alapján,<br>
- a Special Service Team Kft. a cégnyilvántartás adatai szerint a TEÁOR 74.60 nyomozási, biztonsági tevékenységi körrel csak 2000. május 31-tõl rendelkezik, tehát erre figyelemmel a 4 évre, illetve 3 évre vonatkozó fenti mûszaki alkalmasság körébe esõ feltételek nincsenek meg,<br>
- az eredményhirdetési jegyzõkönyv, illetve az összegzés szerinti értékelés jogsértõ volt, mivel az ajánlati felhívásban ponthatárok nem lettek megjelölve, valamint nem súlyszámmal való szorzás és azok összeadása történt meg, tehát az a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésébe ütközött.<br>
Az írásbeli összegzés tartalma jogsértõ, mivel nem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerinti tartalmi elõírásoknak.<br>
Ajánlatkérõ kérte a jogorvoslati kérelem elutasítását az alábbiakra figyelemmel:<br>
- a bírálati módszer megfelelt az ajánlati felhívásnak,<br>
- kérelmezõ nem felel meg a 15 fõ és legalább 4 év szakmai tapasztalatra vonatkozó alkalmassági elõírásnak, ezért õt ki is zárhatta volna az eljárásból,<br>
- az ajánlati ár értékelése megfelelõ volt, mivel az ajánlatokat külön-külön objektumonként adták meg az ajánlattevõk,<br>
- a bónusznak 4 éves hatályú szerzõdésnél nincs jelentõsége,<br>
- a Carna Kft. ajánlata tartalmazza a jogutódlás tényét és az 1994-99. évekre referenciát igazolt, a szakembergárda megfelelõ,<br>
- a kérelmezõ több igazolást (APEH, VPOP, OAH, Munkaerõ-piaci Alap) nem csatolt, mint ahogy pénzügyi, mûszaki igazolásokat sem.<br>
Egyéb érdekeltek közül a Carna Kft. észrevételében elõadta a következõket:<br>
- az ajánlati felhívást és dokumentációt együtt kellett figyelembe venni az értékelésnél,<br>
- a szakmai színvonal értékelése a dokumentációban lévõ részszempont szerint történt,<br>
- az általuk megadott ajánlati ár nem a legmagasabb, mivel D és E objektumnál alacsonyabb volt az ajánlati áruk, kérelmezõ az A objektumnál irreális árat adott,<br>
- a szükséges referencia az ajánlata 35-37. oldalán megtalálható, az ajánlati felhívásban megjelölt vagy ahhoz hasonló színvonalú ügyfélre az ajánlata 94-95. oldalán (Balatonõszöd, szentendrei klubhotel) nyilatkozott,<br>
- a szakemberlétszám az ajánlati felhívásnak megfelelõ: ajánlata 96. oldalán megtalálhatóak a személyi adatok, a 97. oldalon a szakmai önéletrajzok, igazolványok, kamarai tagsági igazolások másolatai, illetve a melléklet 20.I. fejezetében,<br>
- az õrzõ-védõ tevékenység 1994-tõl a Carna Security Kft., mint jogelõd tevékenységét is beszámítva folyamatos.<br>
A Special Service Kft. észrevételében elõadta (cégmásolatot, illetve cégkivonatot is csatolt), hogy a nyomozási, biztonsági tevékenység cégbejegyzése már 1997. január 13-tól megtörtént, tehát a jogorvoslati kérelem elutasítását kérte alaptalanságra hivatkozással, valamint hivatkozott az eljárás szabálytalanságára az eredményhirdetés idõpontjának elhalasztása vonatkozásában.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek írásbeli és szóbeli nyilatkozatai alapján megállapította, hogy a kérelem részben alapos, részben elkésett, részben pedig alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése alapján az ajánlatkérõ két elbírálási szempont körül választhat: a legalacsonyabb összegû ellenszolgáltatás vagy az összességében legelõnyösebb ajánlat szempontja alapján bírálhatja el az ajánlatokat. Az elõbbi két szempont között nyílt eljárásban köteles már az ajánlati felhívásának meghatározása során dönteni.<br>
A jelen ügyben az ajánlatkérõ az összességében legelõnyösebb bírálati szempontot határozta meg.<br>
Szintén az ajánlati felhívásban kellett megadnia az összességében legelõnyösebb ajánlat kiválasztásához tartozó további ajánlatkérõi szabályokat: a részszempontokat, súlyszámokat, az értékelés során adható pontszámok határait és a pontozásos értékelés módját.<br>
A vizsgált közbeszerzési eljárásban az ajánlatkérõ két részszempontot határozott meg (szakmai színvonal, ajánlati ár), míg az elsõ részszempontot kettõ további alszempont segítségével kívánta értékelni (a teljes terület lefedettségének biztosítása, továbbá egyszerre, egy idõben szolgálatot teljesítõ õrszemélyzet létszáma a váltások szabályozása alapján).<br>
Az ajánlatkérõ ugyancsak az ajánlati felhívásában megadta az al-, illetve részszempontokhoz tartozó súlyszámokat, a ponthatárokat és az értékelés módszerét. Mindezen elõírásaihoz a közbeszerzési eljárás során mindvégig kötve van.<br>
Az ajánlatkérõ dokumentációt is készített, amelynek szerepe a közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerinti, azaz a részletes szerzõdési feltételek meghatározására szolgál. A dokumentáció nem módosíthatja az ajánlati felhívásban már szabályozott elõírásokat, ily módon az ajánlatok elbírálásának az ajánlati felhívásban meghatározott rendszeréhez is legfeljebb kiegészítõ információkat adhat.<br>
A jelen ügyben az ajánlatkérõ a dokumentációban a már fentebb ismertetett elõírásokkal kibõvítette az ajánlati felhívás 13. pontjában elõírtakat. Saját nyilatkozata szerint nem volt szándéka megváltoztatni az ajánlati felhívásban meghatározott részszempontokat, azokat csak tovább részletezte, amikor a szakmai színvonal vonatkozásában további alszempontokat határozott meg.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A Döntõbizottság megállapította, hogy az ajánlatkérõ azzal, hogy nem az ajánlati felhívásban megjelölt részszempontok szerint végezte el az ajánlatok értékelését, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Az ajánlatkérõ érvelését a Döntõbizottság nem fogadta el, hogy az ajánlati felhívás szakmai színvonal részszempontjának alszempontok szerinti részletezési szempontjai volt az ajánlati dokumentációban megadott 6 részszempont. Az ajánlati felhívásban meghatározott 6 részszempont ugyanis teljesen eltérõ az ajánlati felhívásban meghatározott szakmai színvonal részszempont 2 alszempontjától. Az ajánlati felhívás szerinti teljes lefedettség alszempont az ajánlatkérõ nyilatkozata szerint a mûszakonkénti létszám és az õrszemélyzet szakmai összetétele jelenti, melyre vonatkozóan a dokumentáció részletezése nem vonatkoztatható.<br>
Úgyszintén az egyszerre szolgálatot teljesítõ õrszemélyzet létszáma, a váltások szabályozása alapján alszempont részletezõ szempontját sem lehet megtalálni a dokumentáció részszempontjai között. Az ajánlatkérõ nyilatkozata szerint a kapcsolattartás és a létszám figyelembevétele e körben szintén nem állapítható meg az ajánlati dokumentáció alapján.<br>
A Döntõbizottság megállapítása szerint az ajánlatkérõ az értékelés konkrét módszerét illetõen is eltért az ajánlati felhívásban rögzített módszertõl.<br>
Az ajánlatkérõ nem osztotta ki a bírálati részszempontok alapján értékelt ajánlati tartalmi elemek alapján a legjobb ajánlatra a maximális 25 pontot, míg a legkedvezõtlenebb ajánlatra a minimális 1 pontot. Az ajánlatkérõ nem matematikai arányosítással végezte el a köztes ajánlati értékelését. Az ajánlatkérõ az összegzés az eljárásról dokumentum 2. b) pontjában foglaltak szerint az ajánlati dokumentáció részszempontjai szerinti pontszámokat vette alapul az értékelése során, és nem végezte el a súlyszámokkal történõ szorzást. A 2. a), c) pont szerinti indokolás nem tükrözi a matematikai arányosítás megszabott módszerének alkalmazását, az ajánlatok tartalmi elemeit, illetve az ajánlati felhívás szerinti részszempontok alapján elvégzett értékelés indokolását.<br>
A Döntõbizottság megállapította, hogy az ajánlatkérõ értékelése az ajánlati ár vonatkozásában sem az ajánlati felhívásnak megfelelõen történt.<br>
Az ajánlatkérõ objektumonként értékelte az árajánlatokat 1-5-ig és nem az ajánlati felhívásban meghatározott 1-25-ig terjedõ pontszám tartományban, valamint nem végezte el a súlyozást. Az objektumokra adott árajánlatokat az ajánlatkérõ átlagolta, függetlenül hogy az ajánlatok az A objektumra nettó Ft ár/hó, a B-E objektumokra nettó Ft ár/óra díj meghatározást adtak meg. Az ajánlatkérõ e részszempont vonatkozásában sem az 1-25-ig terjedõ pontszámtartomány keretében alkalmazta az arányosítás módszerét, tehát nem osztotta ki a legalacsonyabb és a legmagasabb pontszámot.<br>
Döntõbizottság megállapította, hogy önmagában az a tény, hogy az ajánlatkérõ nem az ajánlati felhívás rész-, illetve alszempontjai szerint végezte el az értékelést jogsértõ a Kbt. fenti rendelkezései szerint.<br>
A Döntõbizottság megállapította továbbá, hogy az összegzés az eljárásról adatai szerint az ajánlatkérõ nem az ajánlati felhívásban rögzített metodika szerint végezte az értékelést a szakmai színvonal bírálati részszempont vonatkozásában, tehát az eljárás e vonatkozásában is jogsértõ.<br>
Az összegzés 2. c) pontjában az ajánlatkérõ csak az A objektum vonatkozásában az Õrmester Kft. ajánlatának kidolgozottságára tett megállapítást (szolgálat helyi irányítása, kapcsolattartás rendszere), a szakmai színvonal részszempontjaira nézve nem.<br>
Megjegyzi a Döntõbizottság, hogy az ajánlatkérõ által értékelt referencia és szakembergárda alszempontok vonatkozásában - miután ezek alkalmassági vizsgálati szempontok is voltak - a kérelemnek megfelelõ vizsgálatot az alkalmasság kérdéskörében végezte el.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés b), c), d) pontjának sérelmére vonatkozó kérelmi elem elkésett az ajánlati felhívás vonatkozásában, tekintettel arra, hogy a 2002. szeptember 10-i ajánlattételi idõponthoz képest a jogvesztõ határidõ legkésõbb 2002. szeptember 25-én lejárt.<br>
A Döntõbizottság nem osztotta a kérelmezõ álláspontját a nyertes Carna Kft. szerzõdés teljesítésére vonatkozó alkalmatlanság megállapítására vonatkozó kérelmi eleme tekintetében.<br>
A Döntõbizottság megállapította, hogy az ajánlati felhívás 11. b) pont utolsó bekezdése szerinti mûszaki alkalmassággal a nyertes Carna Kft. rendelkezik, mivel az ajánlata 37. oldalán a balatonõszödi és a szentendrei klubhotelre vonatkozó referenciája ennek megfelel, figyelembe véve, hogy a becsatolt cégkivonat szerint a Carna Security Vagyonvédelmi Kft. 1994. június 15-én alakult és az 1997. október 1-jei hatályú cégnévváltozástól függetlenül tevékenysége folyamatos. A pénzügyi mérlegadatokra történõ hivatkozás nem helytálló, mivel az árbevétel mint feltétel nem szerepel az adott elõírásban, a pénzügyi mutatóknak csak a 11. b) pont 1. és 2. bekezdésében elõírt pénzügyi, gazdasági alkalmatlanság körében van jelentõségük.<br>
Úgyszintén alaptalan a 15 fõ 4 éves szakmai gyakorlatával kapcsolatos elõírás vonatkozásában elõterjesztett kérelmi elem is, figyelemmel arra, hogy a Carna Kft. több mint 15 fõ vonatkozásában igazolta ajánlata 96-97. oldalán ezen feltételt, valamint a mérlegadatok a fent kifejtettek szerint e körben sem relevánsak, továbbá a cégkivonat szerinti vagyonvédelmi tevékenységi kör bejegyzési idõpontja sem, tekintettel arra, hogy a felhívás szerint nem csak a Carna Kft.-nél eltöltött szakmai idõszak volt elismerhetõ e körben.<br>
A Döntõbizottság a nyertest követõ ajánlattevõ Special Service Team Kft.-re vonatkozó kérelmet szintén alaptalannak tartotta, mivel tényszerûen megállapítható a cégkivonat alapján, hogy a vagyonvédelmi tevékenységi köre 1997. január 13-tól bejegyzésre került.<br>
A Döntõbizottság megjegyzi, hogy nem helytálló az ajánlatkérõ hivatkozása a kérelmezõ szerzõdés teljesítésére való alkalmatlanságára, ugyanis az ajánlatkérõ az eljárás során hozott döntéséhez kötve van. Amennyiben megállapította az ajánlattevõ, illetve kérelmezõ alkalmasságát, akkor utólag a döntését nem változtathatja meg a jogorvoslati eljárás során.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság megállapította, hogy a Kbt. fenti rendelkezésébe ütközõ módon az ajánlattevõ amellett, hogy nem az ajánlati felhívás szerinti értékelési adatokat foglalta e dokumentumba, nem jelölte meg az értékelt ajánlati tartalmi elemeket sem, továbbá a pontozási eredményekhez nem fûzött indokolást.<br>
Az ajánlatkérõ ugyanis az 5. sz. melléklet 2. a) pontja szerint bírálati részszempontok szerinti ajánlati elemeket, a 2. b) pont szerinti súlyozott pontszámot, valamint a 2. c) pont szerint az értékelési pontszámok indokolását nem foglalta bele az összegzésbe.<br>
A Döntõbizottság a fenti indokok alapján <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) és h) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg szervezettel szemben egymillió forint, személlyel szemben egyszázezer forint.<br>
A Döntõbizottság a bírság mértéke megállapításánál figyelembe vette, hogy a jogsértés nem reparálható a megkötött szerzõdésre tekintettel, a közbeszerzés értékét (291 M Ft), valamint azt a tényt, hogy az ajánlatkérõ a Kbt. értékelésre vonatkozó alapvetõ rendelkezéseit sértette az eljárása során. Az ajánlatkérõ ügyvezetõ igazgatóját jelölte meg döntéshozó felelõs személyként, ezért a Döntõbizottság vele szemben bírságot szabott ki.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 11.<br>
<br>
Dr. Csanádi Péter s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>