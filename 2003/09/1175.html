<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1175)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.753/13/2002.<br>
<br>
Tárgy: a Villám Holding Rt. kérelmezõ jogorvoslati kérelme az ÁPV Rt. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Villám Holding Rt. (1026 Budapest, Apostol u. 6., képv.: dr. Papp Szabolcs ügyvéd, 1022 Budapest, Bimbó u. 103., a továbbiakban kérelmezõ) által, az Állami Privatizációs és Vagyonkezelõ Rt. (1133 Budapest, Pozsonyi út 56., képv.: dr. Merész Andrea jogtanácsos, a továbbiakban: ajánlatkérõ) "…folyamatos rendészeti és biztonsági õrzés-védelmi szolgáltatás, recepciós feladatok ellátása ajánlatkérõ székházában és irodaház komplexumában, valamint ezek parkolóiban…" tárgyú közbeszerzési eljárása ellen benyújtott jogorvoslati kérelmet elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elhangzottak alapján az alábbi tényállást állapítja meg.<br>
Ajánlatkérõ 2002. szeptember 25-én, a Közbeszerzési Értesítõ 39. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a felhívás 16. Egyéb információk pontja 2. francia bekezdés 7. pontjában elõírta, hogy az ajánlat érvényességének feltétele a székházban foglalkoztatott állomány másod-, illetve mellékállásának kategorikus tiltására vonatkozó nyilatkozat. Szintén a 16. pont tartalmazta, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése értelmében az ajánlattevõk részére a hiánypótlás lehetõségét biztosítja.<br>
Az ajánlattételi határidõre, 2002. november 5-re 17 ajánlattevõ nyújtott be ajánlatot, köztük a kérelmezõ is.<br>
Ajánlatkérõ a bontást követõen 2002. november 11. napján 5 ajánlattevõ részére hiánypótlásra adott lehetõséget.<br>
2002. november 15-i bírálóbizottsági ülésen ajánlatkérõ megállapította, hogy a hiánypótlásra történõ felszólításnak mindenki eleget tett, azok az ajánlatok érvényesnek tekinthetõk. Ugyanezen a napon ajánlatkérõ további nyilatkozattételre hívta fel az összes (mind a 17) ajánlattevõt arra vonatkozóan, hogy cégük megfelel az 1998. évi IV. tv. 2. §-ában foglaltaknak, miszerint "A vállalkozó más gazdasági tevékenységet vagy szolgáltatást nem végezhet, kivéve, ha tevékenysége a személy- és vagyonvédelemmel közvetlenül összefügg." A nyilatkozatokat ajánlattevõk az elõírt határidõig, 2002. november 21-ig benyújtották.<br>
2002. november 22-i bírálóbizottsági ülésen ajánlatkérõ érvényesnek ítélt 8 ajánlatot, és javaslatot tett a Nemzetközi Testõr Biztonságszolgálati Kft. nyertessé történõ kihirdetésére, mely döntést ajánlatkérõ nyilvánosan 2002. november 29-én hirdette ki, mely szerint az eljárás nyertese a Testõr Kft., kérelmezõ ajánlata érvénytelen a másodállás tiltására vonatkozó nyilatkozat hiánya miatt.<br>
Kérelmezõ 2002. december 11-én nyújtott be jogorvoslati kérelmet, melynek hiányait 2002. december 26-án pótolta. Kérelmében elõadja, hogy pótolta a hiánypótlási felhívásban kért nyilatkozatot, mely az 1998. évi IV. tv. 2. §-ában foglalt követelményekre vonatkozott. Ezt követõen ajánlatkérõ mégis érvénytelennek nyilvánította ajánlatát, bár a hiánypótló felhívásban a másodállás tiltására vonatkozó nyilatkozat pótlását nem kérte. Azt nem vitatja, hogy a másodállás tiltására vonatkozó nyilatkozatot ajánlata nem tartalmazott, azonban nyilatkozott a felhívás dokumentáció és a szerzõdéses feltételek elfogadásáról. Sérelmesnek tartja továbbá, hogy ajánlatkérõ egy olyan hiányosság miatt minõsítette érvénytelennek ajánlatát, mely hiányosság a hiánypótló felhívásban nem került megjelölésre. Kéri az ajánlata érvénytelenségére vonatkozó döntés megsemmisítését, ajánlatkérõ felhívását a jogsértés orvoslására, kötelezését az eljárási díj és költségek viselésére.<br>
Ajánlatkérõ észrevételében elõadja, hogy a foglalkoztatott állomány másod-, illetve mellékállásának kategorikus tiltására vonatkozó nyilatkozat nem minõsül a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44., 4</a>6. §-a szerinti igazolásnak, nyilatkozatnak, ezért hiánypótlás elrendelésére e körben nem kerülhetett sor. Az 1998. évi IV. tv. 2. §-a szerinti nyilatkozatot a Kbt. 57. § (1) bekezdése alapján, mint az ajánlattal kapcsolatos nem egyértelmû kijelentések tisztázására kérték be az ajánlattevõktõl. Technikai hiba folytán azonban a nem egyértelmû kijelentés tisztázására felszólító levélnek a fejléce a hiánypótlást tartalmazta. Megjegyzi ajánlatkérõ ezzel kapcsolatban, hogy mivel sem a felhívás, sem a dokumentáció a tevékenységi körrel kapcsolatban semmilyen elõírást nem tartalmazott, az esetleges eltéréshez, nyilatkozat meg nem tételéhez semmilyen jogkövetkezményt nem tudtak volna fûzni. Kéri a kérelem elutasítását.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A fent hivatkozott rendelkezés alapján tehát ajánlattevõnek az ajánlat elkészítése körében teljesítenie kell valamennyi (mind tartalmi, mind formai) elõírását a felhívásnak és a dokumentációnak. Ezen kötelezettség teljesítésének elmulasztása, illetve hiányos teljesítésére a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése alapján az ott meghatározott körben az érvénytelenség megállapításának következményét fûzi, amely azt jelenti, hogy az ajánlattevõ a közbeszerzési eljárás további szakaszában nem vehet részt, erre vonatkozó döntése ajánlatkérõnek - a Kbt. 52. § (2) bekezdés keretei között maradva - nem kifogásolható eredményesen ajánlattevõk részérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése alapján pedig érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
A rendelkezésre álló iratokból megállapítható volt, hogy a kérelmezõ ajánlatában nem szerepelt a felhívás 16. pont 2. francia bekezdésének 7. alpontjában ajánlatkérõ által érvényességi feltételként meghatározott nyilatkozat a másodállás - illetve mellékállás kategorikus tiltására vonatkozóan. Ezen nyilatkozat hiányát maga a kérelmezõ sem vitatta.<br>
A Döntõbizottság nem fogadta el a kérelmezõ hivatkozását arra, hogy az ajánlatban szereplõ általános nyilatkozat a felhívás feltételeinek elfogadására kielégíti az ajánlatkérõ elvárását a 16. pont körében kért kifejezett nyilatkozatra is.<br>
A kérelmezõ ajánlatának 26. oldalán szereplõ nyilatkozata a felhívás, a dokumentáció és szerzõdéses feltételek elfogadására eleget tesz ugyan a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírtaknak, azonban nem helyettesítheti, illetve nem pótolhatja az ajánlatkérõ által külön meghatározott tényekre, adatokra, körülményekre vonatkozó nyilatkozattételi kötelezettség teljesítését.<br>
A kérelmezõ által hivatkozott - ajánlatban szereplõ - nyilatkozat a Döntõbizottság álláspontja szerint sem formailag, sem tartalmilag nem tesz eleget az ajánlatkérõ elvárásának, amelyet a felhívás 16. pontjában írt elõ a másodállás és mellékállás kategorikus tiltására vonatkozóan. A fentiek alapján kérelmezõ nem tett eleget a felhívásban meghatározott feltételeknek, így ajánlatkérõ jogszerûen hivatkozott a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában megjelölt érvénytelenségi okra.<br>
Alaptalan a Döntõbizottság álláspontja szerint a kérelmezõ hivatkozása a hiánypótlás szabályaira, mely alapján a hiányolt nyilatkozat pótolható lett volna hiánypótlással, azonban erre nem hívta fel ajánlatkérõ a 2002. december 11. napján elrendelt hiánypótlás során.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése szerint pedig a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.<br>
Ajánlatkérõ a hiánypótlás során kizárólag a fent idézett jogszabályhely által megengedett körben élhet a hiánypótlással, tehát az ajánlatnak kizárólag a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésben meghatározott hiányosságai küszöbölhetõek ki és kerülhetõ el az érvénytelenné nyilvánítás.<br>
A Döntõbizottság álláspontja szerint a kérelmezõ ajánlatának a vizsgált hiányossága nem tartozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. § körében meghatározott igazolások és nyilatkozatok közé, másrészt nem tekinthetõ az ajánlattal kapcsolatos formai hiányosságnak sem.<br>
A kérelmezõ ajánlata ugyanis a másodállás és mellékállás tiltására vonatkozóan semmiféle utalást nem tartalmazott, az ajánlat tartalma erre nem terjedt ki, így mivel ennek kiküszöbölése érdemi, tartalmi változást jelentene az ajánlatban, amely pótlását viszont nem teszi lehetõvé a hivatkozott <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése.<br>
A fentiek alapján tehát egyértelmûen megállapítható a Döntõbizottság álláspontja szerint, hogy a kérelmezõ ajánlata hiányos volt, mivel nem tartalmazta a másodállás tiltására vonatkozó nyilatkozatot, és mivel ezen hiány kiküszöbölése a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében meghatározott hiánypótlással sem lehetséges, ajánlatkérõ jogszerûen döntött az érvénytelenség kérdésében és zárta ki az érvénytelen ajánlatot tevõ kérelmezõt a közbeszerzési eljárás további szakaszából a Kbt. 53. § (2) bekezdésének alkalmazásával.<br>
Megjegyzi a Döntõbizottság, hogy ajánlatkérõ 2002. december 15. napján kelt kérdésfeltevése ajánlattevõkhöz nem lehetett befolyással a kérelmezõ ajánlatának érvénytelenné nyilvánítása körében, hiszen ezen hiány tekintetében értelmezhetetlen a tisztázó kérdés feltevése a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján, így e körben sem pótolhatta volna a kérelmezõ a nyilatkozat hiányát, még akkor sem, ha erre ajánlatkérõ adott volna lehetõséget számára. Ajánlatkérõnek az ilyen eljárása jogsértõ lenne, mivel a törvény 43. § (4) bekezdésében megengedett körben teszi lehetõvé a hiánypótlást.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 13.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>