<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0235)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.658/4/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az AIRPARK Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az AIRPARK Rt. (8200 Veszprém, Pápai út 39., a továbbiakban: ajánlatkérõ) "kettõs üzemeltetésû (katonai-polgári) repülõtér üzleti tervének összeállítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárás során felmerült költségeket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. október 15-én a Közbeszerzési Értesítõ Szerkesztõségének címezve küldte meg részvételi felhívását tárgyalásos eljárás megindítására a rendelkezõ részben megjelölt tárgyban.<br>
Felhívásában rendelkezett annak kötelezõ tartalmi kellékeirõl, ajánlattételre hívta fel a British Aerospace Systemet és a Tehcno-Trade Ltd-t. Meghatározta eljárása lefolytatásának menetét, a részvételre jelentkezés határidejét 2002. október 17-ében, míg a teljesítés határidejét 2002. december 1-jében jelölte meg.<br>
A Döntõbizottság elnöke 2002. október 29-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen, hogy ajánlatkérõ milyen eljárásfajtát választott, ennek feltételei fennállnak-e, illetõleg felhívása jogszerû-e.<br>
Ajánlatkérõ 2002. november 11-én benyújtott észrevételében közölte, hogy ténylegesen nem indította meg a közbeszerzési eljárását, a felhívását nem küldte ki, azt kizárólag tájékoztató jelleggel küldte meg a Döntõbizottság elnöke részére. A Döntõbizottság elnökének jóváhagyását követõen kívánta megindítani a közbeszerzési eljárást.<br>
A Döntõbizottság ajánlatkérõ tájékoztatása alapján megállapította, hogy ajánlatkérõ részérõl a beszerzés tárgyára vonatkozóan közbeszerzési eljárás nincs folyamatban.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn, megszünteti.<br>
A Döntõbizottság megállapította, hogy folytatásra okot adó körülmény - mivel közbeszerzési eljárás nincs folyamatban - nem áll fenn, ezért az Áe. 14. § (2) bekezdése alapján az eljárást megszüntette.<br>
Tájékoztatja a Döntõbizottság az ajánlatkérõt, hogy a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése értelmében a hirdetmény közzététele nélküli tárgyalásos eljárás az ajánlati felhívás kiküldésével kezdõdik, és a (2) bekezdés értelmében ekkor a megkezdéskor kell megküldeni a Döntõbizottság elnöke részére - telefaxon is - az ajánlati felhívást, továbbá a meghívni kívánt szervezetekrõl, valamint a tárgyalásos eljárás alkalmazását megalapozó körülményekrõl a tájékoztatást. A Döntõbizottság elnöke ezen iratok megvizsgálását követõen a Kbt. 79. § (5) bekezdése alapján, ha megalapozottan feltételezhetõ a közbeszerzési eljárás alapelveinek vagy szabályainak megsértése, hivatalból kezdeményezheti a jogorvoslati eljárás megindítását. Így a Döntõbizottság elnöke részére tájékoztatást csak a közbeszerzési eljárás megindításakor kell küldeni.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. november 11.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>