<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0108)
</b></h2><FONT size=3><i><u></i></u><br>
<br>
12.K.30.909/2002/3.<br>
<br>
A bíróság a dr. Levente István ügyvéd (1027 Bp., Kapás u. 31.) által képviselt Volvo Hungária Kft. (1172 Bp. Cinkotai út 34.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Bp., Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indult perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A felperes által lerótt kereseti illetéket a felperes maga viseli.<br>
Kötelezi a bíróság a felperest, hogy 15 nap alatt fizessen meg az alperesnek 30 000 Ft (azaz harmincezer forint) perköltséget.<br>
Az ítélet ellen a kézbesítéstõl számított 8 napon belül a Legfelsõbb Bírósághoz lehet fellebbezni. A fellebbezést 5 pld.-ban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján megállapította a következõ tényállást:<br>
A Fõvárosi Közterület-fenntartó Rt. 2002. január 9-én ajánlati felhívást tett közzé a Közbeszerzési Értesítõben, mely tartalmazta az eljárással, illetve a beszerzéssel kapcsolatos információkat. Az ajánlatkérõ ajánlati dokumentációt is készített, melyet 4 cég vásárolt meg, köztük a jogorvoslatkérõ 2002. január 15-én. A felperes 2002. január 30-án terjesztette elõ, majd a február 27-i tárgyaláson módosította, illetve kiegészítette a kérelmét. Az eredeti kérelmet leszállította, és csak az 500 M Ft-os árbevétel mint alkalmassági feltétel elõírásait, valamint a vezetõfülkére megadott elõírások közül a maximum 35 cm-es lépcsõre, a kétrészes harmonikaajtóra és a négyszemélyes ülõpadra vonatkozót kifogásolta. Álláspontja szerint ilyen követelményrendszer szerint Magyarországon senki sem dolgozik. A kiegészítõ kérelmében az elbírálási részszempontok közül a célgép mûszaki színvonalának értékelését kifogásolta, mert szerinte az kétszeresen került értékelésre, továbbá ennek a részszempontnak a mûszaki specifikációban való összesítése alapján eleve adott volt a nyertes cég kiléte, így sérült az esélyegyenlõség elve.<br>
Az ajánlatkérõ a jogorvoslati ellenkérelmében elõadta, hogy az éves árbevétel elõírása nem eltúlzott, mivel az a beszerzés értékének csupán a 60%-a. A vezetõfülke kialakításánál a biztonságos és a könnyebb munkavégzésre voltak tekintettel, és a gyártók prospektusai szerint már gyártanak ilyen igény szerinti vezetõfülkét. Az elsõ részszempont esetén nincs szó kétszeres súlyozásról, a pályázat nyertese pedig nem az elsõ részszempont nyertese lesz, mert van még három összehasonlítási alap.<br>
Az alperes a D.55/10/2002. számú, 2002. február 28-án kelt határozatában megállapította, hogy azok a kifogások, melyek az ajánlati felhívás tartalmából megismerhetõ szempontok ellen irányultak (az 500 M Ft-os árbevétel és az elsõ bírálati szempont kérdésköre) elkéstek, ugyanis január 9-tõl a jogorvoslati kérelem elsõ elõterjesztéséig több mint 15 nap telt el. Ezért a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján elkésettség miatt elutasította.<br>
A célgép vezetõfülkéjével kapcsolatos specifikáció tárgyában azt kellett vizsgálni, hogy oly módon került-e meghatározásra a kívánalom, hogy ez eleve kizárt az ajánlattételbõl egyes cégeket, vagy más módon okozta indokolatlan és hátrányos megkülönböztetésüket.<br>
A döntõbizottság álláspontja szerint a vezetõfülkére elõírt kritériumoknak megfelelni bármelyik, ilyen kocsik gyártását végzõ cég képes, legalább átalakítás útján. A piaci verseny azt kívánja, ha az ajánlattevõ a tender nyertese akar lenni, ne zárkózzon el az átalakítás lehetõségétõl, mert akkor nem minõsülhet potenciális ajánlattevõnek, márpedig ez esetben nem hivatkozhat alappal a kizárás tilalmára sem.<br>
A fülkével kapcsolatos elõírások nem indokolatlanok, ezt a jogorvoslatot kérõ sem állította.<br>
Nem minõsül hátrányos megkülönböztetésnek, hogy egyes gyártók már rendelkeznek a kiírás szerinti vezetõfülkével, mások pedig még nem, mivel a helyzetet nem az ajánlatkérõ idézte elõ, és az elõírások mindegyik gyártóval szemben megegyeznek. A jogorvoslati kérelem tehát ebben a részében megalapozatlan.<br>
A felperes a keresetlevelében törvénysértésre hivatkozással kérte a határozat felülvizsgálatát. Nem fogadja el az elkésettségre való hivatkozást, mivel véleménye szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint jogorvoslati kérelmet a jogellenes tartalmú felhívás, illetve dokumentáció esetén az ajánlattételi, illetve a részvételi jelentkezési határidõ lejártát követõ 15 nap alatt lehet elõterjeszteni. A jelentkezési határidõ a megjelenést követõ 42 nap volt, ehhez képest kell a 15 napot számolni, tehát nincs elkésettség, mivel 2002. március 7-ig tartott a határidõ.<br>
A felperes továbbra is állítja, hogy a kiírt mûszaki specifikáció sérti az esélyegyenlõség elvét, mert ilyen formában jármûvet kizárólag egy gyártó állít elõ. Az a véleménye, hogy az elõírt feltételek egyébként indokolatlan "luxusigényeket" elégítenek ki az ennek megfelelõ sokmilliós felárral, amely nincs szinkronban a közbeszerzési eljárás céljaival, a takarékos gazdálkodással. Egyébként egy konstrukció átalakítása (tervezés, gyártás) akár több évet is igénybe vehet, és rendkívüli beruházással jár. Esélyegyenlõségrõl tehát csak akkor lehetne beszélni, ha az ajánlatkérõ által elõírt feltételeknek megfelelõ kocsit még senki sem gyárt, és mindenki eldöntheti, hogy vállalkozik-e egy ilyen beruházásra. A verseny korlátozására vezetõ helyzetet az ajánlatkérõ idézte elõ a szigorú - csupán egy gyártó által teljesíthetõ - feltételrendszer megadásával.<br>
Az alternatívák elfogadásának lehetõsége csak elméletben tompítja a jogsérelem élét, hiszen a megadott specifikációtól eltérõ ajánlat eleve kevesebb pontot kaphat, így nem nyerhet.<br>
Az alperes ellenkérelmében úgy nyilatkozott, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdését csak akkor kell alkalmazni, ha az ajánlattételi határidõnél korábbi tudomásrajutási idõpont nem állapítható meg. Jelen esetben maga a jogorvoslatkérõ közölte, hogy mikor vásárolta meg a dokumentációt (2002. január 4.), innen kell a 15 napot számítani.<br>
A vezetõfülkével kapcsolatban a vizsgálat tárgyát az képezte, hogy a szerzõdés teljesítéséig nyitva álló idõben képes-e bármelyik ajánlattevõ a kívánalmaknak megfelelve átalakítani a vezetõfülkét. Maga a felperes sem vitatta, hogy erre képes lett volna, csupán a beszerzés volumenét és az átalakítás költségeit összevetve arra a következtetésre jutott, hogy ez üzletileg nem érte volna meg. Az alperes véleménye az, ha az ajánlattevõnek gazdaságilag nem kifizetõdõ a beruházás, ne induljon a közbeszerzési eljárásban. A jelen esetben fennálló helyzetért nem lehet az ajánlatkérõt okolni, a dolog lényegébõl fakadóan ugyanis az ajánlattevõknek kell kielégíteniük az ajánlatkérõk elvárásait és nem fordítva.<br>
A bíróság megállapította, hogy a felperes keresete az alábbiak szerint nem megalapozott:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást az e törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni. A Kbt. 79. § (8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg ajánlati dokumentáció esetén az ajánlattételi, illetve a részvételi jelentkezési határidõ lejártát.<br>
A bíróság teljes mértékben osztja a döntõbizottság álláspontját abban a kérdésben, hogy a felperesnek az ajánlati felhívás tartalmából megismerhetõ szempontok elleni kifogása elkésett, mivel az ajánlattételi felhívás közzétételétõl (2002. január 9.) a jogorvoslati kérelem elõterjesztéséig több mint 15 nap telt el. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontjának rendelkezéseit abban az esetben lehetett volna alkalmazni, ha a 79. § (7) bekezdés szerinti határidõ nem lett volna egyértelmûen megállapítható.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése alapján köteles meghatározni az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdésének megfelelõen az ajánlatkérõ a mûszaki leírást nem határozhatja meg oly módon, mellyel egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza.<br>
A bíróság hasonlóképpen a döntõbizottsághoz azon az állásponton van, hogy a vezetõfülkére vonatkozó feltételek nem sértik az esélyegyenlõség elvét, mivel az ajánlattevõ e feltételek ismeretében vállalkozott a közbeszerzési eljárásban való részvételre. Az ajánlatkérõ maga is elismerte, hogy megfelelõ beruházás eredményeképpen az ajánlati felhívásnak megfelelõ technikai követelményekkel rendelkezõ jármûveket elõállíthatott volna. Az esélyegyenlõség elvét tehát semmiképp sem sérti az ajánlatkérõ részérõl a technikai fejlettség, a munkabiztonság mértékének növelése érdekében történõ fejlesztés, ellenkezõleg a piac, a gazdasági élet rendje és a haladás útjában állna, ha az ajánlatkérõ nem lenne jogosult ilyen feltételek meghatározására.<br>
A felperes nem tudta és nem is kívánta bizonyítani azt az állítását, melyre hivatkozással kérte a határozat megsemmisítését, nevezetesen hogy az ajánlati felhívásnak megfelelõ mûszaki specifikáció elvégzésére kizárólag egy konkrét cég képes.<br>
A fenti indokolás alapján a bíróság megállapította, hogy az alperes döntése jogszerû volt, emiatt a felperes keresetét elutasította.<br>
A bíróság a perköltségrõl a Pp. 78. § (1) bekezdése, valamint a 8/2002. (III. 30. ) IM r. alapján rendelkezett.<br>
<br>
Budapest, 2002. szeptember 24.<br>
<br>
dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>