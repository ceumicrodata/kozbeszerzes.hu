<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0110)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.703/18/2002.<br>
<br>
Tárgy: a SZÁMÍT Kft. és az ArtMED Kft. jogorvoslati kérelme Bács-Kiskun Megye Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Németh M. Zoltán ügyvéd (1116 Budapest Bazsalikom u. 14.) által képviselt SZÁMÍT Közbeszerzés és Beruházás Lebonyolító Kft. (1025 Budapest Törökvész út 95-97. B., továbbiakban: kérelmezõ I.) és az ArtMED Kórháztechnikai Kereskedelmi és Szolgáltató Kft. (1024 Budapest, Keleti Károly u. 23., a továbbiakban: kérelmezõ II.) jogorvoslati kérelmének - melyet a Bács-Kiskun Megye Önkormányzata (6000 Kecskemét, Deák Ferenc tér 3., a továbbiakban: ajánlatkérõ) központi mûtõblokk és azok kiszolgálóegységeinek, 12 ágyas intenzív osztálynak, valamint a központi sterilizáló rekonstrukciója keretében egészségügyi gép-mûszer és orvostechnológiai berendezések szállítása, telepítése és helyszíni üzembe helyezése tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés b) pontját.<br>
A jogsértés miatt a Döntõbizottság 2 000 000 Ft, azaz kettõmillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg kérelmezõk részére 150 000-150 000 Ft igazgatási szolgáltatási díjat.<br>
Ezt meghaladó részében a jogorvoslati kérelmeket elutasítja.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ a rendelkezõ részben megjelölt beszerzés céljából hirdetmény közzététele nélküli tárgyalásos eljárás lefolytatására 2002. szeptember 17-én ajánlati felhívást küldött a Kortex Kft. részére. A felhívást egyidejûleg megküldte a Közbeszerzési Döntõbizottság elnökének is.<br>
Ajánlatkérõ az eljárási forma alkalmazását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapította, indokaként a következõket jelölte meg:<br>
A Közbeszerzési Értesítõ 2001. november 14-én megjelent számában nyílt közbeszerzési eljárást hirdetett meg a kórház címzett támogatásból megvalósuló, bõvítéses részleges rekonstrukciós munkáihoz tartozó orvostechnológiai eszközök beszerzésére. Az önkormányzatok 2002. évi új címzett támogatásáról, valamint egyes címzett támogatással folyamatban lévõ beruházások eredeti döntéseinek módosításáról szóló 2001. évi XCIV. törvény 3. sz. mellékletének 2. sora szerint 194 M Ft további címzett támogatáshoz jutott. A rekonstrukcióval érintett mûtõk folyamatban lévõ kialakítása, ezen belül a csatlakozási pontok, csatlakozási feltételek, energiaellátás, vezérlési rendszerek kialakítása a korábbi közbeszerzési eljárás keretében szállított berendezéstípusok által igényelt feltételek alapján került betervezésre és kivitelezésre. Más orvostechnológia-gyártók berendezésének telepítése maga után vonhatja a már kész mûtõk burkolatai megbontásának, új csatlakozási, energiaellátási, vezérlési rendszer kialakításának szükségességét. A jóváhagyott kiviteli tervek alapján egységesen kialakított, azonos gyártmányú, típusú berendezésekkel ellátott komplett, összesen 8 mûtõbõl álló mûtéti tömb kerül kialakításra. A korábbi közbeszerzési eljárás nyertese az alkalmazható telepítési feltételeket, kivitelezési ütemezést ismerte, a leszállított berendezések garanciális, vevõszolgálati feltételeit kialakította, a szakszemélyzetet a berendezések kezelésére betanította. Másik ajánlattevõvel történõ helyettesítése azzal a következménnyel járhat, hogy a kiviteli tervekben meghatározott, a kivitelezés során kialakított rendszer, telepítési feltételek nem lennének alkalmazhatók az új típusú berendezésekhez, továbbá ugyanabban a mûtõblokkban ugyanazon berendezésekkel kapcsolatos szolgáltatásokat, karbantartásokat különbözõ szállító végezné, mely a mûködtetést, karbantartást nehezítené meg. A teljesítésbe más közremûködõ bevonása a tervezett határidõre való átadást nem tenné lehetõvé.<br>
Az ajánlati felhívás szerint ajánlatkérõ 8 db mobil mûtõasztalt, 1 db szemészeti mûtõasztalt, 3 db mûtõlámpát satellittel videokamera-elõkészítéssel, 2 db mûtõlámpát satelittel és 6 db röntgenfilmnézõ szekrényt kívánt beszerezni.<br>
Ajánlatkérõ a Kortex Kft.-t az alvállalkozójával kapcsolatban hiánypótlásra illetõleg nyilatkozattételre hívta fel, ennek a Kft. eleget tett.<br>
Az október 4-én tartott eredményhirdetésen ajánlatkérõ kihirdette a Kortex Kft. nyertességét, vele a szerzõdést nettó 57 999 940 Ft árral október 12-én megkötötte.<br>
Az eljárás eredményérõl szóló tájékoztató november 6-án jelent meg a Közbeszerzési Értesítõben.<br>
Kérelmezõ I. november 20-án terjesztett elõ jogorvoslati kérelmet.<br>
Sérelmezte, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja jogalapot szolgáltatott volna ajánlatkérõnek a tárgyalásos eljárás lefolytatására. Álláspontja szerint a beszerzés tárgya szerinti termékek szállítására több orvosimûszer-kereskedõ cég képes lett volna.<br>
A Kortex Kft. hamis adatszolgáltatására lehet következtetni abból a ténybõl, hogy a korábbi nyílt, 154 M Ft értékû beszerzésre irányuló eljárásban öt 10 feletti alvállalkozót jelölt meg, a jelen, 72 M Ft értékû beszerzésnél csak egyet. Kifogásolta, hogy ajánlatkérõ késedelmesen intézkedett az eljárás eredményérõl szóló tájékoztató megjelentetésére.<br>
Kérelmezõ II. a november 20-án elõterjesztett jogorvoslati kérelmében sérelmezte az ajánlatkérõ által választott közbeszerzési eljárási formát. Álláspontja szerint a beszerzés tárgyaira a Kortex Kft.-én kívül más ajánlattevõ is tudott volna ajánlatot tenni, mégpedig azonos feltételekkel, mert a Kortex Kft. is a gyártótól rendelte meg azokat. Elõadta továbbá, hogy más gyártók ilyen típusú termékei is kielégítik ajánlatkérõ igényeit, nincs olyan feltétel - még a kiépítésben sem -, ami kizárná a Kortex Kft. ajánlata szerinti terméktõl eltérõ termék elfogadását.<br>
Vélelmezte, hogy a Kortex Kft. a közbeszerzési eljárásban hamis adatot szolgáltatott, mert nem gyártó, hanem kereskedõ cég lévén több 10% feletti alvállalkozót kellett hogy igénybe vegyen a szerzõdés teljesítéséhez. Emiatt a Kortex Kft.-t alkalmatlannak kellett volna nyilvánítani a szerzõdés teljesítésére, illetõleg ajánlata érvénytelenségét is meg kellett volna állapítani.<br>
Ajánlatkérõ észrevételében és a jogorvoslati eljárásban tartott tárgyaláson kérte a jogorvoslati kérelmek elutasítását.<br>
Nem vitatta, hogy a Kortex Kft. által ajánlott termékeket más ajánlattevõk is meg tudták volna ajánlani, azonban állította, hogy az adott helyzetben a Kortex Kft.-nek a tárgyalásos eljárásra való meghívásával volt jogszerû a beszerzés. A beszerzés tárgyát ugyanis nem határozhatta meg akként, hogy a felhívásra a már beépített berendezésekkel azonos termékekkel pályázhassanak az ajánlattevõk, mert ezáltal megsértette volna a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését.<br>
Egyébként is a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerinti tényállás állt fenn, ami lehetõvé tette számára a választott eljárási formát, ezen belül a Kortex Kft. ajánlattételre való felhívását.<br>
A tárgyaláson úgy nyilatkozott, hogy a kiviteli terv nyolc mûtéti szobát tartalmaz, szobánként két mûtõasztal elhelyezési lehetõséggel, egy db két fejjel ellátott mûtõlámpával. A mûtõasztalok mobil kivitelûek.<br>
Az ajánlati felhívás megküldése idõszakára a tervezett nyolc mûtéti szobából kettõ (a 3-as és 4-es) - és a szemészeti mûtõszoba - úgy építészetileg mint technológiai szerelési szempontból befejezés elõtt állt, a többi mûtõszoba építészeti mûszaki átadásának megkezdése október 15-re volt szerzõdve.<br>
Az 5-ös és 6-os mûtéti szobában a mûtõlámpák és a röntgenfilmnézõ szekrény helye építészetileg ki volt alakítva, a nyertes által ajánlottól eltérõ típusú mûtõlámpa és röntgenfilmnézõ szekrény beépítéséhez a kiviteli tervet és az építészetileg kivitelezett állapotot jelentõs költségráfordítással módosítani kellett volna.<br>
A Kortex Kft. is kérte a jogorvoslati kérelmek elutasítását az ajánlatkérõvel egyezõ indokok alapján. A tárgyaláson úgy nyilatkozott, hogy az általa ajánlott MAQUET típusú mûtõasztal gyártója - versenytársak termékeit forgalmazó kérelmezõ II.-n kívül - más megrendelõ részére is leszállította volna ezt a terméket. Közölte, hogy az ajánlatkérõvel megkötött szerzõdés szerinti 2002. október 15-i részteljesítési határidõt azért tudta vállalni, mert az ajánlati felhívás részére történõ megküldését megelõzõen már ún. elõrendelést eszközölt a gyártónál. Jól ismerte a beruházás menetét, már elõre tudta, hogy szükségessé és lehetõvé válik további mûtõberendezések beszerzése, ezért idõben biztosítani akarta a kivitelezés ütemezése szerinti határidõben való teljesítés lehetõségét.<br>
Hivatkozott a kérelmezõk ügyfélképessége hiányára mind a választott eljárásfajta, mind a lefolytatott közbeszerzési eljárás vonatkozásában.<br>
A Döntõbizottság a felek írásbeli és tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelmek részben megalapozottak.<br>
A Döntõbizottság elöljáróban vizsgálta a kérelmezõk ügyfélképességét.<br>
A Döntõbizottság álláspontja szerint kérelmezõk ügyfélképessége fennáll. Kereskedelmi cégek lévén üzleti érdekük fûzõdött a közbeszerzési eljárásban való részvételhez, ettõl viszont az ajánlatkérõ által választott eljárási forma, illetõleg abban csak a Kortex Kft. ajánlattételre való felhívása - elzárta õket.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján "meghívásos vagy tárgyalásos eljárásra csak akkor kerülhet sor, ha azt e törvény kifejezetten megengedi."<br>
Ilyen megengedõ rendelkezést tartalmaz a 70. § (3) bekezdés b) pontja meghatározott feltételek fennállása esetére.<br>
Ezen feltételek törvényi meghatározása a következõ:<br>
A "korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban".<br>
Az itt idézett törvényi rendelkezés értelmében tehát akkor állapítható meg ajánlatkérõ által alkalmazott tárgyalásos eljárási forma alkalmazásának jogszerûsége, ha<br>
- a jelen beszerzés tárgya szerinti termékek a korábban beszerzett dolog bõvítésének minõsülnek, és<br>
- más ajánlattevõtõl való beszerzés feltétlenül a korábban beszerzett dologtól eltérõ és ahhoz nem illeszkedõ mûszaki-technikai jellemzõjû dolog beszerzéséhez vezetne,<br>
vagy:<br>
- a más ajánlattevõtõl való beszerzés a mûködtetésben és a karbantartásban aránytalan mûszaki-technikai nehézségeket eredményezne.<br>
A vizsgálat szempontjából releváns elemek sorrendjében a Döntõbizottság a következõket állapította meg:<br>
A dolog bõvítése kérdésének vizsgálatakor abból kell kiindulni, hogy mi is volt a korábban beszerzett dolog.<br>
Ajánlatkérõ 2001. november 14-én közzétett, nyílt eljárás lefolytatására irányuló ajánlati felhívásában a "központi mûtõblokk és azok kiszolgáló egységeinek, 12 ágyas intenzív osztálynak, valamint a központi sterilizáló rekonstrukciója keretében egészségügyi gép-mûszer és orvostechnológiai berendezések" szállítására, telepítésére és helyszíni üzembe helyezésére kért ajánlatot.<br>
A kiviteli terv szerint a központi mûtõblokk 8 mûtéti szobából fog állni, mûtéti szobánként 2-2 mûtõággyal, 1 db kétfejes mûtõlámpával és 1 db röntgenfilmnézõ szekrénnyel.<br>
A "korábban beszerzett dolog" tehát 2 db mûtéti szoba orvostechnológiai berendezésekkel (mûtõágyak, mûtõlámpa) és orvosi mûszerrel (röntgenfilmnézõ) való ellátása és 1 db szemészeti mûtéti szoba berendezése.<br>
A jelen beszerzés azt célozza, hogy a berendezett 2 + 1 mûtéti szobából álló mûtéti blokk berendezett 6 + 2 mûtéti szobából álló mûtéti blokká változzon, azaz bõvüljön.<br>
A tárgyalásos eljárási forma alkalmazása egyik feltételeként elõírt "bõvítés" ténye tehát megállapítható.<br>
A korábban beszerzett dolog bõvítése feltétel azonban csak egy másik feltételnek való megfeleléssel együtt alapozza meg a tárgyalásos eljárási forma alkalmazását, nevezetesen, a más ajánlattevõtõl való beszerzés a korábbitól eltérõ és ahhoz nem illeszkedõ mûszaki-technikai jellemzõjû dolog beszerzéséhez vezetne.<br>
Rögzíthetõ, hogy elsõdlegesen a MAQUET típusú német gyártmányú mûtõasztal illeszkedik a korábbi beszerzés szerinti mûtéti szobák berendezéseihez.<br>
Kétséget kizáróan rögzíthetõ az is, hogy e típusnak más, a Kortex Kft.-én kívüli ajánlattevõ általi megrendelésére történõ leszállítása csak akkor lenne kizárt, ha azt a Kortex Kft. gyártaná, vagy a Kortex Kft.-nek e gyártmány forgalmazására kizárólagos forgalmazási joga lenne.<br>
A jogorvoslati eljárásban feltárt tényállás szerint a Kortex Kft. nem gyártója a terméknek, és nem is rendelkezik kizárólagos jogkörrel a forgalmazására nézve. Maga a Kortex Kft. is úgy nyilatkozott, hogy - a kérelmezõ II-n, mint a versenytársak termékeit forgalmazó cégen kívül - a MAQUET mûtõasztal gyártója más ajánlattevõ részére is leszállítaná a terméket.<br>
Ha tehát ajánlatkérõ a kiviteli terv alapján mûszaki leírásban meghatározta volna a már beépített orvostechnológiai berendezésekhez illeszkedõ berendezésekkel, mûszerekkel szembeni elvárásait, úgy azokra nemcsak a Kortex Kft., hanem más ajánlattevõ is tudott volna ajánlatot tenni.<br>
A Döntõbizottság a kérelmezõ II. megrendelõkénti kizártságára vonatkozó állítást csak vélelemként és nem tényként vette tudomásul.<br>
A Döntõbizottság nem fogadta el ajánlatkérõ érvelését, miszerint a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése sérelmével tudta volna csak megadnia mûszaki leírást akként, hogy a beszerzés tárgya illeszkedjen a Kortex Kft. által a nyílt eljárásban leszállított termékekhez.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése így rendelkezik: "Az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza."<br>
Mint ahogy az a fentiekben kifejtettekbõl kitûnik, a MAQUET mûtõasztalokat a gyártó más ajánlattevõ részére is leszállítaná, így ajánlatkérõ nem zárt volna ki egyetlen ajánlattevõt sem az ajánlattétel lehetõségébõl azáltal, ha a mûszaki leírásban ezen gyártmány paraméterei szerint határozza meg a közbeszerzés tárgyát. Mindemellett az sem kizárt, hogy más termékek is illeszkednek a korábbi beszerzés tárgyaihoz, lévén szó mobil mûtõasztalokról, így egy részletes mûszaki specifikáció mellett más gyártó termékei is kielégíthetik ajánlatkérõ igényeit.<br>
Ajánlatkérõ pont azáltal zárta ki a többi ajánlattevõt az ajánlattétel lehetõségébõl, hogy egyedül a Kortex Kft.-tõl kért ajánlatot annak ellenére, a Kortex Kft.-nek más ajánlattevõvel való helyettesítése nem vezetett volna eltérõ és nem illeszkedõ mûszaki-technikai jellemzõjû dolgok beszerzéséhez.<br>
A hivatkozott törvényhely a tárgyalásos eljárási forma alkalmazása vagylagos lehetõségeként a mûködtetésben és a karbantartásban keletkeztetett aránytalan mûszaki-technikai nehézségeket határozza meg.<br>
Ajánlatkérõ ezzel szemben folyamatosan a kivitelezés során elõálló mûszaki-technikai nehézségekre hivatkozott annak indokaként. Állítása szerint csak akkor nem következnek be a kivitelezés során többletköltséget okozó mûszaki-technikai nehézségek, ha a Kortex Kft. szállítja és üzemeli be a beszerzés tárgyát képezõ dolgokat.<br>
Ajánlatkérõ érvelése nem helytálló.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja második fordulata nem a kivitelezés, hanem a mûködtetés és karbantartás során felmerülõ mûszaki-technikai nehézségek felmerülésének elkerülése érdekében teszi lehetõvé a tárgyalásos eljárás alkalmazását.<br>
Ajánlatkérõ az adott beruházása során azáltal idézte elõ azt a helyzetet, hogy más ajánlattevõ általi teljesítés esetén esetlegesen többletköltségei merülhettek volna fel, hogy a terveztetéskor kizárólag a Kortex Kft. termékeit vette számításba, csak ezen ajánlattevõ ajánlattevõként való bevonásával kalkulált. A célzatos eljárást mi sem bizonyítja jobban, minta Kortex Kft.-nek a tárgyaláson elõadott azon nyilatkozata, hogy már az ajánlati felhívás kézhezvétele elõtt megrendelte a gyártótól az ajánlata tárgyát képezõ mûtõasztalokat.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontja szerinti feltételeknek a beszerzés tárgya teljes terjedelmére kell fennállnia.<br>
A Döntõbizottság megállapította, hogy a fentiekben részletezett feltételek a többi beszerzési tárgyra sem állnak fenn a mobil mûtõasztalokkal azonos indokból. Egyrészt más forgalmazótól is beszerezhetõk, másrészt megfelelõen specifikált kiírás mellett más gyártók termékei is kielégítik az igényt. A körben mûködtetési, karbantartási problémára ajánlatkérõ sem hivatkozott, de még a kivitelezést sem nehezítené aránytalanul azok beszerelése.<br>
A Döntõbizottság megállapította, hogy nem álltak fenn a tárgyalásos eljárási forma akkénti alkalmazásának feltételei, hogy ajánlatkérõ csak a Kortex Kft.-t hívta fel ajánlattételre, ezért ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontját.<br>
Kérelmezõk vitatták, hogy a Kortex Kft. valós adatként jelölte meg a csak egy 10%-ot meghaladó alvállalkozó igénybevételi szándékát.<br>
A Döntõbizottság vizsgálta, hogy e tekintetben kérelmezõknek van-e ügyfélképessége.<br>
Ajánlatkérõ - ha nem jogszerûen is - lefolytatta a közbeszerzési eljárást, megkötötte az eljárást lezáró szerzõdést és közzétette tájékoztatóját. Ebben a már lefolytatott közbeszerzési eljárásban kérelmezõk nem vettek részt. Erre tekintettel nem állapítható meg az, hogy a nyertes esetlegesen valótlan tartalmú adatszolgáltatása kérelmezõk jogát, vagy jogos érdekeit érintené.<br>
Így a jogos érdek hiánya miatt a kérelmezõk nem rendelkeznek ügyfélképességgel a jogorvoslati kérelem ezen része vonatkozásában.<br>
Ezért a Döntõbizottság a jogorvoslati kérelmeket a Kortex Kft. adatszolgáltatását illetõ részében elutasította.<br>
Kérelmezõ I. kifogásolta, hogy ajánlatkérõ a törvényben elõírt határidõn túl tette közzé az eljárás eredményérõl szóló tájékoztatót.<br>
A kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(2) bekezdése elõírja: "Ha e törvény a hirdetmény közzétételére határidõt ír elõ, a hirdetményt e határidõn belül kell levél formájában megküldeni a Közbeszerzési Értesítõ szerkesztõségének."<br>
E rendelkezésbõl az következik, hogy a közzétételre vonatkozó határidõ elõírás nem a tényleges közzétételre, hanem a közzétételt kérõ levélnek a szerkesztõség részére való megküldésére vonatkozik.<br>
Az eljárás eredményét ajánlatkérõ október 4-én hirdette ki. A közbeszerzési eljárásban keletkezett dokumentumok tartalmából megállapítható, hogy ez idõponttól számított öt munkanapon belül, október 11-én intézkedett a tájékoztató közzététele iránt. A Közbeszerzési Értesítõ szerkesztõsége hiánypótlásra hívta fel ajánlatkérõt, e hiánypótlás teljesítése miatti idõveszteség okozta a késõbbi megjelenést.<br>
A Döntõbizottság megállapította, hogy ajánlatkérõ nem követett el jogsértést a tájékoztató megjelentetése körében, ezért a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján bírságot szabott ki ajánlatkérõvel szemben.<br>
A (4) bekezdés értelmében a bírság összege minimum 1 millió Ft, maximum a közbeszerzés értékének 30%-a lehet.<br>
A közbeszerzés értéke - a nyertes ajánlati ára - 57 999 940 Ft. A kiszabott bírság mértéke tehát 3,5%. A minimális összegnél magasabb összegû bírság kiszabását ítélte a Döntõbizottság indokoltnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2002. december 17.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>