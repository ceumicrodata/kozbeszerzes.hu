<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0229)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.697/14/2002.<br>
<br>
Tárgy: a HospNET Egészségügyi Informatikai Kft. jogorvoslati kérelme a Fõvárosi Önkormányzat Nyírõ Gyula Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HospNET Egészségügyi Informatikai Kft. (4025 Debrecen, Hatvan u. 58., a továbbiakban: kérelmezõ) jogorvoslati kérelmének, melyet a Fõvárosi Önkormányzat Nyírõ Gyula Kórház (1135 Budapest, Lehel u. 59., nevében és megbízásából eljár: HOSPITRADE Kft., 1118 Budapest, Otthon u. 42., képviseli: dr. Hargitai László ügyvéd, 1114 Budapest, Bartók Béla út 15/B., a továbbiakban: ajánlatkérõ) "a mintegy 750 fekvõbetegággyal rendelkezõ Nyírõ Gyula Kórház integrált kórházi informatikai rendszerének megvalósítása és üzemeltetése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a 70. § (1) bekezdés e) pontját és a 72. § (1) bekezdését, ezért ajánlatkérõ közbeszerzési eljárást indító részvételi felhívását és azt követõ döntéseit megsemmisíti. Kötelezi továbbá ajánlatkérõt 1 000 000 Ft azaz egymillió forint bírság megfizetésére.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MNB 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. augusztus 14-én megjelent 33. számában tett közzé ajánlati felhívást nyílt eljárás megindítására. Ajánlatkérõ a beszerzés tárgyát és mennyiségét az alábbiak szerint határozta meg:<br>
A mintegy 750 fekvõbetegággyal rendelkezõ Nyírõ Gyula Kórház integrált kórházi informatikai rendszerének (hálózat hardver, szoftver) megvalósítása és üzemeltetése.<br>
Ajánlatkérõ a nyílt eljárást lefolytatta és 2002. október 4-én hirdetett eredményt. Az eljárását a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján eredménytelennek nyilvánította, mivel kizárólag érvénytelen ajánlatok benyújtására került sor.<br>
Ajánlatkérõ ezt követõen a Közbeszerzési Értesítõ 2002. október 30-án megjelent 44. számában tett közzé részvételi felhívást tárgyalásos gyorsított eljárás megindítására.<br>
Ajánlatkérõ az eljárását a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontjára, valamint a 72. § (1) bekezdésére alapította.<br>
Ajánlatkérõ indoklása szerint az egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé tenné a nyílt vagy meghívásos eljárásban a legkedvezõbb ajánlat kiválasztását, mivel a megvalósítandó integrált informatikai rendszer többféle megoldással is elérhetõ az ajánlatkérõ számára, a legoptimálisabb megoldás kiválasztása csak a tárgyalásos eljárás keretein belül lehetséges. A gyorsított eljárás alkalmazását az indokolta, hogy az ajánlatkérõ korábbi közbeszerzési eljárására kizárólag érvénytelen pályázatok érkeztek és a közbeszerzés tárgyára vonatkozó feltételek idõközben megváltoztak, de a megvalósítandó integrált kórházi informatikai rendszer optikai hálózatának kiépítése idõjárásfüggõ, mert +5° alatt az optikai kábel telepítése a kábel károsodásához vezethet, továbbá a rendszer megvalósítására a pénzügyi fedezet csak korlátozott ideig áll rendelkezésre.<br>
A részvételi felhívás szerint a az integrált kórházi informatikai rendszert 2002. május 31-ig kell megvalósítani, a teljesen beüzemelt rendszer üzemeltetését pedig 2003. július 1-jétõl meg kell kezdeni, és 6 éven át kell üzemeltetni.<br>
- A részvételi felhívás 8. pontja tartalmazta a részvevõktõl a pénzügyi, gazdasági és mûszaki alkalmasságuk igazolására kért adatokat és tényeket. A pénzügyi, gazdasági alkalmasság igazolása körében kérte ajánlatkérõ, hogy a részvételre jelentkezõ csatolja az 1999., 2000. és 2001. év teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatot.<br>
A részvételi felhívás 9. a) pontja tartalmazta a szerzõdés teljesítésére alkalmassá, illetõleg a 9. b) pontban a részvételre jelentkezõnek a szerzõdés teljesítésére alkalmatlanná minõsítésének szempontjait. Ez utóbbi körben ajánlatkérõ elõírta, hogy a szerzõdés teljesítésére alkalmatlannak minõsül az a részvételre jelentkezõ, akinek<br>
- az elmúlt három év bármelyikében nem érte el a teljes forgalma az évi bruttó 750 M Ft-ot,<br>
- az elmúlt három év bármelyikében nem érte el a közbeszerzés tárgyának forgalma az évi bruttó 150 M Ft-ot.<br>
A részvételi jelentkezés határidejéig, 2002. november 11-ig részvételi jelentkezést nyújtottak be: a Synergon Informatikai Rt., a MATÁV Rt. és az SMS Magyarország Kft. közösen, a Szintézis Rt., az ISH Kft., a Vivendi Telecom Hungary Rt., a Bull Magyarország Kft. és kérelmezõ.<br>
Ajánlatkérõ 2002. november 13-án hirdette ki a részvételi szakaszt lezáró döntését. Ennek alapján ajánlatkérõ alkalmasnak minõsítette és ajánlattételre felhívta a Synergon Rt.-t, a MATÁV Rt.-t az SMS Magyarország Kft.-vel közösen, az ISH Kft.-t és a Bull Magyarország Kft.-t. Ajánlatkérõ a kérelmezõ részvételi jelentkezését érvénytelennek minõsítette figyelemmel arra, hogy a teljesítésben a közbeszerzés értékének a 10%-át meghaladó mértékben igénybe venni kívánt alvállalkozója, a Delta Elektronic Kft. nem igazolta az egy évnél régebben lejárt elkülönített állami pénzalappal szemben fennálló fizetési kötelezettségét, valamint a részvételi jelentkezõ nem számozott minden oldalt a felhívásban elõírtakkal ellentétben.<br>
Kérelmezõ 2002. november 14-én postára adott jogorvoslati kérelmében kérte a Közbeszerzési Értesítõben közzétett részvételi felhívás megsemmisítését, ideiglenes intézkedésként pedig az eljárás felfüggesztését.<br>
Jogorvoslati kérelme indoklásában elõadta, hogy álláspontja szerint az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára és a 72. § (1) bekezdésére alapított eljárása jogsértõ. Ennek indokaként elõadta, hogy ajánlatkérõ korábban azonos tárgyban nyílt eljárást írt ki. A nyílt eljárása ugyan eredménytelenül zárult, annak indoklásában utalás sem található arra vonatkozóan, hogy az ajánlatkérõ azért nem tudott dönteni, mert az ajánlatok nem voltak összehasonlíthatók az eljárás tárgyának vagy a szerzõdéses feltételek meghatározásának nehéz volta, lehetetlensége miatt. Továbbá azonos tárgyban évente több nyílt eljárást is kiírnak. A rendkívüli sürgõsségre alapított eljárása is jogsértõ ajánlatkérõnek, hiszen a lefolytatott közbeszerzési eljárás alapján a teljesítés legkorábban decemberben kezdõdhet meg, mely idõszakban köztudottan +5° alatti hõmérséklet várható, így a kábelfektetés legkorábban március hónapban kezdhetõ meg. Ajánlatkérõnek a pénzügyi fedezet korlátozott ideig történõ rendelkezésre állására vonatkozó indoklása sem állja meg a helyét, hiszen a teljesítési határidõként 2003. május 31-e került megjelölésre. Elõleg fizetésre nincs lehetõség, ebbõl pedig következik, hogy ajánlatkérõnél a pénzügyi' forrásnak legalább 2003. május 31-ig rendelkezésre kell állnia.<br>
Kérelmezõ sérelmezte továbbá, hogy ajánlatkérõ a szerzõdés teljesítésére alkalmatlanná minõsítés szempontjai között elõírta, hogy alkalmatlan az az ajánlattevõ, akinek az alvállalkozóval együtt az elmúlt három év bármelyikében a teljes forgalma az évi bruttó 750 M Ft-ot nem éri el. Álláspontja szerint ez az ajánlatkérõi elõírás nem korlátozódik a közbeszerzés tárgyára, hiszen általánosságban történt a bevételi határ elõírása. A közbeszerzés tárgyára tekintettel is túlzott mértékûnek minõsül, hiszen a közbeszerzés tárgyának mértéke 100-150 M Ft közöttire tehetõ.<br>
Ajánlatkérõ a megalapozatlan jogorvoslati kérelem elutasítását kérte. Álláspontja szerint a választott eljárásfajta jogalapja fennáll, illetõleg a rendkívül sürgõséget indokoló körülmények is megalapozottak. Ennek indoklásául elõadta, hogy a nyílt eljáráshoz képest a feltételek idõközben megváltoztak. A beszerzés tárgyában a zárójelben meghatározott szöveg hálózat, hardver, szoftver kiegészült a szolgáltatás szóval, továbbá az ajánlatkérõ 25 db ajándék gépet kapott, amelyek az informatikai rendszerbe beintegrálhatók. Változtak a körülmények a tekintetében is, hogy ajánlatkérõ számított a saját alkalmazásában álló informatikai szakemberek feladatteljesítésére, azonban ez a körülmény is megváltozott, most már az informatikai osztály ebben a feladatteljesítésben nem vesz részt. A nyílt eljáráshoz képest egyes feltételek pl. a garanciális és fizetési feltételek pontosításra kerültek. Korábban internetszolgáltatást, a jelenlegi eljárásban internet-hozzáférés biztosítását kérték. A rendkívüli sürgõsség pedig fennáll, hiszen decemberben is vannak a nappali órákban olyan napi átlaghõmérsékletek, amelyek lehetõvé teszik a déli órákban a munkavégzést. A beruházáshoz rendelkezésre bocsátott pénzeszköz akkor áll rendelkezésre ajánlatkérõnek, ha a beruházás a 2002. évben megkezdõdik, ebben az esetben mód van a következõ évre történõ átvitelre. Ajánlatkérõ álláspontja szerint jogszerûen írta elõ, hogy alkalmatlannak minõsíti azt a részvételi jelentkezõt, akinek a teljes forgalma a 750 M Ft-ot nem éri el, hiszen itt egy hosszabb távú együttmûködés jön létre a felek között, és ezért szükséges ajánlatkérõnek, hogy a cég stabilitását meg tudja ítélni.<br>
A Döntõbizottság 2002. november 20-án kelt határozatában ideiglenes intézkedést alkalmazott, és a közbeszerzési eljárást felfüggesztette.<br>
A Döntõbizottság a közbeszerzési eljárásban keletkezett iratok és a felek tárgyaláson tett nyilatkozatai alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását.<br>
A Döntõbizottság vizsgálta, hogy ezen feltételek jelen közbeszerzési eljárásban fennállnak-e.<br>
Ajánlatkérõ úgy a nyílt eljárásban, mint a jelen eljárásban a beszerzés tárgyát integrált kórházi informatikai rendszer megvalósítása és üzemeltetése cím alatt jelölte meg. A nyílt eljárása ajánlatkérõnek eredménytelenül zárult a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján azon indokból, hogy kizárólag érvénytelen ajánlatok érkeztek. Az érvénytelenség indoka minden esetben az volt, hogy az ajánlatok nem feleltek meg az ajánlati felhívás, illetve a dokumentáció elõírásainak. (pl. a fizetési feltételeket nem a dokumentációban elõírtak szerint vállalták, a hibalehárítás megkezdése ellentétes a dokumentáció elõírásaival, a garanciavállalás nem a kiírás feltételeinek megfelelõ). Az érvénytelenné nyilvánítás okai között nem merült fel olyan körülmény, amelybõl azt a következtetést vonhatta le ajánlatkérõ, hogy nyílt eljárásban nem lehetséges a nyertes ajánlattevõ kiválasztása.<br>
Ajánlatkérõ hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított tárgyalásos eljárás alkalmazását az tette szükségessé, hogy a nyílt eljáráshoz képest bizonyos feltételek megváltoztak, így hivatkozott arra ajánlatkérõ, hogy a beszerzés tárgya kiegészült szolgáltatással is, a garanciális illetõleg a pénzügyi feltételek módosítása történt, továbbá idõ közben ajánlatkérõ 25 db számítógépet kapott, amelyek a rendszerbe beintegrálhatóak.<br>
A Döntõbizottság megállapította, hogy az ajánlatkérõ által hivatkozott feltételváltozások, módosulások a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított eljárás jogszerûségét nem támasztják alá. A feltételmódosítások a körben jelentkeztek, hogy ajánlatkérõ észlelte a nyílt eljárás során, hogy bizonyos feltételek, pl. garanciális határidõ, nem egyértelmûen kerültek a dokumentációban meghatározásra, és így az ajánlattevõk nem az ajánlatkérõ szándékának megfelelõ ajánlatot adtak, így ezeket a feltételeket az ajánlatkérõ a tárgyalásos eljárás dokumentációjában pontosabbá tette. E körülmények tehát a tárgyalásos eljárást nem indokolják, hiszen a szerzõdéses feltételek meghatározása még pontosabbá vált, amely lehetõvé teszi a nyílt eljárás alkalmazását.<br>
A tárgyalásos eljárás alkalmazását nem indokolja az idõközben kapott 25 db számítógép sem, hiszen ezt csupán az ajánlattevõkkel kellett közölni, hogy ajánlattételnél a gépmennyiséget figyelembe vegyék.<br>
Az ajánlattevõ hivatkozott arra is, hogy a beszerzés tárgya kiegészült a zárójeles szövegnél a szolgáltatás szóval is, azonban a Döntõbizottság a nyílt eljárás, illetve a tárgyalásos eljárás dokumentációját összehasonlítva nem észlelt e vonatkozásban tartalmi eltérést.<br>
Összefoglalóan a Döntõbizottság a nyílt és a tárgyalásos eljárás dokumentációjának áttanulmányozása alapján lényegi változást nem észlelt. A tartalomjegyzék a tárgyalásos eljárásban mindössze kiegészült az internet, intranet, e-mail, valamint a tûzfalmegoldás címszóval, ez utóbbi azonban tartalmilag a nyílt eljárás dokumentációjában ténylegesen fellelhetõ. A jelenlegi rendszer ismertetése körében ajánlatkérõ az idõközben kapott 25 db számítógép meglétét jelezte, továbbá a nyílt eljárás tapasztalatai alapján pontosította a garanciális idõvel és fizetési feltételekkel kapcsolatos elvárásait.<br>
Ajánlatkérõ hivatkozott továbbá arra is, hogy a megvalósítandó integrált informatikai rendszer többféle megoldással is elérhetõ, ez azonban szintén nem teszi indokolttá a tárgyalásos eljárás alkalmazását, hiszen ajánlatkérõnek kell az elvárásait meghatározni, és amennyiben úgy gondolja, hogy többféle megoldást is elfogadhatónak tart, lehetõség van a többváltozatú ajánlattétel biztosítására. A Döntõbizottság az ajánlatkérõi indokok alapján megállapította, hogy ajánlatkérõ semmi olyan elfogadható körülményre hivatkozni nem tudott, amely alapján indokolt lett volna a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésére alapított tárgyalásos eljárás alkalmazása.<br>
Ajánlatkérõ hivatkozott a <a href="http://net.jogtar.hu/jr/gen/getdoc.cgi?docid=99500040.tv#72">Kbt. 72. § </a>(1) bekezdésére is, mely szerint az ajánlatkérõ a meghívásos vagy a tárgyalásos eljárás során gyorsított eljárást alkalmazhat, ha azt rendkívüli sürgõsség indokolja. A rendkívüli sürgõsséget indokoló körülmények nem eredhetnek az ajánlatkérõ mulasztásából. E szakasz tárgyalásos, illetõleg meghívásos eljárás során alkalmazható. A Döntõbizottság megállapította, hogy a tárgyalásos eljárás alkalmazásának feltételei nem állnak fenn, így e szakaszra alapított eljárás jogsértõ, ennek alapján már szükségtelen annak vizsgálata, hogy a gyorsított eljárás feltételei fennállnak-e vagy sem.<br>
Figyelemmel továbbá arra, hogy a Döntõbizottság megállapította a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított eljárás jogsértõ voltát, így a részvételi felhívás megsemmisítése tárgyában döntött. Ennek alapján a részvételi felhívás tartalmi elemeinek vizsgálata már nem indokolt. Így a Döntõbizottság érdemben nem vizsgálta azt a kérdést, hogy jogszerûen írta-e elõ ajánlatkérõ az alkalmatlanná minõsítés szempontjai között a 750 M Ft-os évi bruttó forgalom elérésének a hiányát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján döntött az ajánlati felhívás és ajánlatkérõ azt követõ döntéseinek a megsemmisítésérõl, a f) pont alapján határozott a bírság kiszabásáról és a h) pont alapján határozott a költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A bírság minimális mértékét a költségvetési törvény 2002-ben 1 000 000 Ft-ban állapította meg.<br>
A Döntõbizottság a bírság mértékének kiszabásánál figyelemmel volt arra a körülményre, hogy a jogsértõ döntések megsemmisítésével mód nyílt a jogsértés reparálhatóságára. A Döntõbizottság személlyel szemben bírság kiszabását mellõzte figyelemmel arra, hogy a jogsértõ döntést jelen esetben a bizottság hozta meg, így személyes felelõsség nem volt megállapítható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 20.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>