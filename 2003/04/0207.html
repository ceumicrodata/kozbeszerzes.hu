<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0207)
</b></h2><FONT size=3><i><u></i></u><br>
<br>
13.K.30.356/2002/12.<br>
<br>
A Fõvárosi Bíróság a dr. Halmos Tamás ügyvéd (4400 Nyíregyháza, Országzászló tér 1. 1/13.) által képviselt RIVÁL '98 Ipari-Kereskedelmi és Szolgáltató Kft. (4405 Nyíregyháza, Számadó u. 22.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. szám: D.749/9/2001.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek 10 000 (tízezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelye ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a Nyíregyháza, Tünde u. 10. szám alatti telephelyén építendõ mûanyagnyílászáró-gyártó üzem építésére 2001. augusztus 15-én építési engedélyt kapott. A 118 129 000 Ft-ra tervezett beruházás megvalósítására a Szabolcs-Szatmár-Bereg Megyei Területfejlesztési Tanács a 2721-6/2001. számú határozatával a gazdaságfejlesztési célelõirányzat (GFC) keretének terhére 37 945 000 Ft vissza nem térítendõ támogatást, a 4625/2001. (IX. 12.) számú határozatával az aktív foglalkoztatás célelõirányzatának (AFC) terhére 30 000 000 Ft vissza nem térítendõ támogatást biztosított a felperesnek. A felperes a támogatás összegére figyelemmel a közbeszerzésekrõl szóló 1995. évi XL. törvény (a továbbiakban: Kbt.) hatálya alá tartozó szervezetté vált.<br>
A felperes 2001. november 14-én tájékoztatta az alperesi döntõbizottság elnökét, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján hirdetmény közzététele nélküli tárgyalásos közbeszerzési eljárást indít. A választott eljárásfajta alkalmazását azzal indokolta, hogy cégük jelentõs, mûanyag nyílászáró szerkezetekre vonatkozó megrendelést kapott, amelynek legyártására a 2002. április 15-ig kivitelezendõ üzemben kerülne sor, és amely az üzem indulását megalapozza. Ezért az üzemet felépítve, felszerelve, gyártásra alkalmas állapotban rendkívüli sürgõséggel, legkésõbb 2002. február 15-ig át kell adni, emiatt a Kbt.-ben elõírt egyéb határidõk nem lennének betarthatók.<br>
A felperes a NOVI-BER Bt.-t, a KM-Trend Kft.-t, Támcsu Zoltán és Vass László egyéni vállalkozókat hívta fel ajánlattételre 2002. február 15-i teljesítési határidõ kikötésével. Az ajánlattételi határidõ és az elsõ tárgyalás idõpontja 2001. november 19. napjában került meghatározásra, amely egyidejûleg az eredményhirdetés tervezett idõpontja volt.<br>
Az alperesi döntõbizottság elnöke 2001. november 27-én jogorvoslati eljárást kezdeményezett a felperes közbeszerzési eljárása ellen, mivel a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállását egyértelmûen nem látta megállapíthatónak.<br>
A felperes a jogorvoslati eljárás megszüntetését kérte. Hivatkozott arra, hogy a Szabolcs-Szatmár-Bereg Megyei Területfejlesztési Tanácstól 2001. szeptember 12-i döntés alapján támogatást nyertek el a beruházás megvalósításához, majd a határozat kézhezvételét követõen szereztek tudomást arról, hogy ha a beruházásuk rövid idõn belül megvalósul, jelentõs mennyiségû megrendelésre tudnak szerzõdni. A megrendelések beérkezését követõen a cégekkel azonnal felvették a kapcsolatot, a megrendeléseket pontosították. A nagy volumenû megrendelés elõre nem látható körülmény volt, ezáltal szükségessé vált a tervezett beruházás rendkívüli gyorsasággal való kivitelezése és befejezése. A 2002. április 15-i szállítást kellõ mennyiségben és minõségben akkor lehet teljesíteni, ha az üzem 2002. február 15-ig átadásra kerül. Bejelentette, hogy a közbeszerzési eljárást lefolytatta, az eljárás eredményét 2001. november 20-án kihirdette, a nyertes KM-Trend Kft.-vel a szerzõdést 2001. november 21-én megkötötte.<br>
A felperes hivatkozott arra is, hogy a közbeszerzési eljárás megindítására korábban nem volt lehetõsége, mert a területfejlesztési célelõirányzat (TFC) keretének terhére benyújtott pályázata végeredményérõl - a Területfejlesztési Tanács 3219-4/2001. (X. 24.) számú elutasító határozatáról - 2001. október 24-én szerzett tudomást.<br>
Az alperes megkeresésére a Szabolcs-Szatmár-Bereg Megyei Területfejlesztési Tanács közölte, hogy a 2001. szeptember 12-i határozatok az ajánlatkérõ részére 2001. szeptember 20-án kerültek postai úton kézbesítésre egy általános formalevéllel együtt, amelyben tájékoztatást adtak a szerzõdéskötés feltételeirõl. E levélben egyértelmûen felhívták a pályázók figyelmét a közbeszerzésekrõl szóló rendelkezések betartására. A Területfejlesztési Tanács szerint az ajánlatkérõ már a pályázati kiírás megismerésekor tudomással bírt a közbeszerzési törvény szabályainak betartására vonatkozó figyelemfelhívásról, mert a kiírás feltételei között szerepelt, hogy a kedvezményezettnek a támogatás felhasználásakor a közbeszerzésekrõl szóló 1995. évi XL. törvény elõírásai szerint kell eljárni.<br>
Az alperes a 2002. január 14-én kelt D.749/9/2001. számú határozatában megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés második fordulatára tekintettel a Kbt. 70. § (1) bekezdés c) pontját, ezért az ajánlatkérõt 2 000 000 Ft pénzbírság megfizetésére kötelezte.<br>
A határozat indokolása rögzítette, hogy a Szabolcs-Szatmár-Bereg Megyei Területfejlesztési Tanács 2001. szeptember 12-i határozatai alapján elnyert 67 945 000 Ft összegû támogatás folytán vált az ajánlatkérõ a Kbt. hatálya alá tartozó szervezetté, ezt követõen volt abban a helyzetben, hogy a közbeszerzési eljárást megindítsa. A közbeszerzési eljárás megindítására azonban csak 2001. november 14-én, több mint egy hónappal késõbb került sor, annak ellenére, hogy a támogatási szerzõdés megkötésére 90 + 30 nap állt rendelkezésre, amely alatt a közbeszerzési eljárás eredményeként megkötött szerzõdést is az ajánlatkérõnek csatolnia kellett volna.<br>
Megjegyezte az alperes, hogy nincs relevanciája annak, hogy a felperes a területfejlesztési célelõirányzat keretének terhére benyújtott pályázatának elutasításáról mikor szerzett tudomást.<br>
Az alperes a Szabolcs-Szatmár-Bereg Megyei Területfejlesztési Tanács válaszlevelében foglaltakra is figyelemmel megállapította, hogy a rendkívüli sürgõs helyzet az ajánlatkérõ érdekkörében merült fel, ezért az eljárás késedelmes megindítása az ajánlatkérõ mulasztására vezethetõ vissza.<br>
Az alperes a bírságról a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján rendelkezett, annak mértékét a beszerzés értékére és az elkövetett jogsértés súlyára figyelemmel állapította meg.<br>
A felperes keresetet terjesztett elõ az alperes határozatának bírósági felülvizsgálata iránt. Álláspontja szerint az alperes tévedett annak megállapításakor, hogy a rendkívüli sürgõs helyzet a felperes érdekkörében merült fel. Elõadta, hogy 118 129 000 Ft összköltségû beruházást terveztek végrehajtani, amelybõl a saját forrás 35 184 000 Ft, a GFC-támogatás 37 945 000 Ft, az AFC-támogatás 30 000 000 Ft, a TFC-támogatás 15 000 000 Ft. A GFC és az AFC keretében nyújtott támogatást biztosító döntésekrõl 2001. szeptember 20-án értesültek, de a beruházást csak az összes igényelt támogatásról hozott döntés ismeretében kívánták megkezdeni. Ekkor még a beruházás forrásszerkezetéhez 15 000 000 Ft hiányzott, errõl csak 2001. október 24-én született döntés, amelyrõl 2001. november 9-én értesültek. A beruházás ügyében tehát nem léphettek, így a közbeszerzési eljárást sem indíthatták meg addig, amíg a hiányzó 15 000 000 Ft támogatás sorsát nem tudták, ami a tervezett beruházás mûszaki összetételére volt kihatással.<br>
A felperes kifejtette, hogy a TFC-támogatás iránti pályázatuk eredményérõl való tudomásszerzés után 5 napon belül, 2001. november 14-én megindították a tárgyalásos közbeszerzési eljárást az elõre nem látható okból elõállt rendkívüli sürgõsség miatt. A tárgyalásos eljárásból semmilyen elõnyük nem származott, az alperes határozata súlyos hátrányt jelentett számukra. A beruházás téli idõszakban való kivitelezése elõre nem látható többletköltséggel járt, és eddig semmit nem kaptak a részükre a megítélt támogatásokból, így enélkül kellett a beruházást folyamatosan végezniük. A rendkívüli sürgõsséget indokoló körülmények tehát nem társaságuk mulasztásából erednek, a közbeszerzési eljárás megindítása elõtt és annak kapcsán is a tõlük elvárható gondossággal jártak el.<br>
Az alperes - fenntartva a határozatába foglalt álláspontját - a kereset elutasítását kérte. Hivatkozott arra, hogy a felperes a Területfejlesztési Tanács 2001. szeptember 12-i döntése alapján az elnyert támogatás mértékére tekintettel vált a Kbt. hatálya alá tartozó szervezetté, ennek alapján a döntésrõl történõ tudomásszerzést követõen volt abban a helyzetben, hogy a közbeszerzési eljárást megindítsa. A közbeszerzési eljárás mielõbbi megindítása azért is szükséges lett volna, mert a Területfejlesztési Tanács rövid határidõt tûzött ki a támogatási szerzõdés megkötésére, amelynek egyik elõfeltétele a közbeszerzési eljárás eredményeként kötött szerzõdés csatolása. A felperes saját maga döntött arról, hogy ebben az idõpontban közbeszerzési eljárást nem indít arra hivatkozással, hogy a benyújtott valamennyi pályázata még ebben az idõpontban nem nyert elbírálást. Mivel a felperes az elnyert támogatások alapján már a Kbt. hatálya alá tartozó szervezetté vált, így nem bírt relevanciával a Területfejlesztési Tanács 2001. október 24-i nemleges döntése azért sem, mert a felperes a területfejlesztési pályázatok befogadását követõen a beruházás megkezdõdött, és a beruházás jelenleg is folyik.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A perben eldöntendõ kérdés az volt, hogy a felperes a tárgyalásos közbeszerzési eljárás lefolytatásával megsértette-e a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontját.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése értelmében az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A bíróság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint a tárgyalásos eljárást az ajánlatkérõ csak akkor alkalmazhatja, ha a rendkívüli sürgõsség elõre nem látható okból állott elõ, és ez az ok nem az ajánlatkérõ mulasztása miatt következett be.<br>
A bíróság osztotta az alperes azon álláspontját, hogy a rendkívüli sürgõsség bekövetkezése a felperes saját magatartására volt visszavezethetõ. A felperes a Területfejlesztési Tanács 2001. szeptember 12-i döntésérõl nem vitásan 2001. szeptember 20-án értesült, így a Kbt. hatálya alá kerülésérõl, a kötelezõen lefolytatandó közbeszerzési eljárásról is ekkor szerzett tudomást. A közbeszerzési eljárás mielõbbi megindítása helyett azonban a felperes megvárta a harmadik támogatás elnyerésére beadott pályázatának az elbírálását, majd az elbírálás idõpontjára, a pályázat elutasítására és az üzem 2002. február 15-ig történõ átadásának szükségességére hivatkozással tárgyalásos közbeszerzési eljárást indított. A harmadik pályázat eredményétõl azonban nem függött az alkalmazott eljárásfajta, mivel az erre vonatkozó döntés meghozatalakor már a támogatás folyósításától függetlenül fennállt a közbeszerzési eljárás lefolytatásának sürgõssége.<br>
Fentiekre figyelemmel a harmadik pályázat tárgyában 2001. október 24-én hozott döntés a tárgyalásos eljárásfajta alkalmazását szükségessé tevõ, elõre nem látható okként nem értékelhetõ, ezért a felperes a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára hivatkozással nem volt jogosult tárgyalásos közbeszerzési eljárás indítására.<br>
A kifejtettek alapján megállapítható, hogy az alperes jogszerûen hozott a felperessel szemben elmarasztaló határozatot, ezért a bíróság a felperes keresetét elutasította.<br>
A felperes a Pp. 78. § (1) bekezdése értelmében köteles az alperes költségeinek megfizetésére.<br>
A kereseti illetékrõl szóló rendelkezés a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2002. október 17.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>