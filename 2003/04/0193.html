<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0193)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.690/12/2002.<br>
<br>
Tárgy: a NYÍRSÉGVÍZ Rt. és a VIKUV Hydrokomplex Kft. jogorvoslati kérelme a Felsõ-Tisza-vidéki Vízügyi Igazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Felsõ-Tisza-vidéki Vízügyi Igazgatóság (4401 Nyíregyháza, Széchenyi u. 19., képviseli: dr. Prakub János ügyvéd, 4400 Nyíregyháza, Bercsényi u. 4., a továbbiakban: ajánlatkérõ) "üzemelõ, sérülékeny földtani környezetû ivóvízbázisokra a biztonságba helyezés I. diagnosztikai fázisának [1. sz. alapállapot-felmérés munkálatainak elvégzése (I. ütem), 2. a védõterület kijelölésére szolgáló terv (biztonságba helyezési terv) elkészítése (II. ütem)] végrehajtása" tárgyú közbeszerzési eljárásának a NYÍRSÉGVÍZ Rt. (Nyíregyháza, Tó u. 5., képviseli: dr. Kalocsai Gábor ügyvéd, 4432 Nyíregyháza-Nyírszõlõs, Izabella köz 65., a továbbiakban: I. r. kérelmezõ) által az 1. "Nyíregyháza II. sz. vízmû (Gávavencsellõ-Nyírtelek)" és 2. "Levelek térsége vízmû" részével és a VIKUV Hydrokomplex Kft. (4700 Mátészalka, Meggyesi út 2. sz., képviseli dr. Hauser Tibor ügyvéd, 4700 Mátészalka, Kölcsey út 2., Pf. 24, a továbbiakban: II. r. kérelmezõ) által a 2. "Levelek térsége vízmû" 3. "Nagykálló városi vízmû", 4. "Dombrád kistérségi vízmû", 5. "Szakoly-Balkány közös vízmû" részei ellen benyújtott jogorvoslati kérelmeknek helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését és ajánlatkérõ eljárást lezáró döntését az 1. "Nyíregyháza II. sz. vízmû" (Gávavencsellõ-Nyírtelek), valamint 2. "Levelek térsége vízmû" részekben megsemmisíti, és ajánlatkérõvel szemben 3 000 000 Ft, azaz hárommillió forint bírságot szab ki, továbbá Fazekas Lászlóval a Felsõ-Tisza-vidéki Vízügyi Igazgatóság igazgatójával - mint a jogsértésért felelõs személlyel - szemben 100 000 Ft, azaz egyszázezer forint bírságot szab ki.<br>
A Döntõbizottság kötelezi ajánlatkérõt" hogy I. r, és II. r. kérelmezõk részére a határozat kézhezvételétõl számított 15 napon belül 150 000-150 000 Ft, azaz egyszázötvenezer-egyszázötvenezer (összesen: háromszázezer forint) forint igazgatási szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.<br>
A Döntõbizottság kötelezi továbbá ajánlatkérõt, valamint Fazekas Ferenc igazgatót, hogy a velük szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. szeptember 11-i számában közzétett ajánlati felhívásával a rendelkezõ részben meghatározott tárgyú nyílt közbeszerzési eljárást indított, az alábbi öt vízbázissal összefüggésben:<br>
<br>
1. "Nyíregyháza II. sz. vízmû (Gávavencsellõ-Nyírtelek)"<br>
<br>
2. "Levelek térsége vízmû"<br>
<br>
3. "Nagykálló városi vízmû"<br>
<br>
4. "Dombrád kistérségi vízmû"<br>
<br>
5. "Szakoly-Balkány közös vízmû"<br>
Az ajánlati felhívás 3. c) pontjában ajánlatkérõ a részajánlat tételére lehetõséget adott.<br>
A felhívás 3. d) pontja alapján részajánlat tételének szempontja: a legkisebb ajánlati rész a 3. a) pontban meghatározott sorszám szerinti 1-1 vízbázis teljes dokumentáció szerinti feladatsor elvégzése.<br>
Az ajánlati felhívás 13. a) pontja alapján az ajánlatok elbírálásának szempontjai: Az ajánlatkérõ az ajánlati felhívásban meghatározott feltéteknek megfelelõ ajánlatokat a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja alapjában az összességében legelõnyösebb ajánlat szempontja alapján bírálja el.<br>
Ajánlati felhívás 13. b) pontja alapján a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltak:<br>
részszempontok	súlyszámok<br>
I. ütem szakmai tartalma<br>
- állapotfelmérés és stratégia hatékonysága	2<br>
- modellvizsgálatok bírálati alkalmassága	1<br>
- többletfelmérés ajánlása	1<br>
- I. ütem ajánlati ára	2<br>
II. ütem szakmai megközelítés és kidolgozottság<br>
- vizsgálati stratégia hatékonysága	3<br>
- modellvizsgálatok bírálati alkalmassága	1<br>
- biztonságba helyezés kidolgozottsága	2<br>
- többletvizsgálat megajánlása	1<br>
- II. ütem végrehajtásának ajánlati ára	4<br>
- A dokumentáció utógondozására vállalt idõtartam	1<br>
- A beruházó számára kedvezõbb, a dokumentációban megadottaktól nagyobb késedelmi kötbér feltételek vállalása	1<br>
- Az elvártnál nagyobb jólteljesítési garancia vállalása	1<br>
Az ajánlatok részszempontok szerinti tartalmi elemeire adható pontszám minden részszempont esetében 1-10.<br>
A magasabb pontszámot a kedvezõbb ajánlat kapja.<br>
Mindegyik részszemponton belül az értékelési szám lineáris arányosítással kerül kiszámításra. Ennek során az egyes ajánlatok részszempontonkénti tartalmi eleme az adott részszemponton belül a megajánlott legjobb tartalmi elemhez kerül arányosításra.<br>
Az ajánlati felhívás 16. "Egyéb információk" címû részében ajánlatkérõ az alábbiakat is meghatározta:<br>
"- Nyilatkozatot kérünk a késedelmi kötbér mértékének vállalásáról. A kötbér elvárt mértéke a nettó szerzõdéses árra számítva: 30 napon belüli késedelmes teljesítés esetén napi 0,4%, max. 12%."<br>
Ajánlatkérõ ajánlati dokumentációt is készített, melyben a 11. oldal 2 bekezdésében az alábbiak találhatók:<br>
"Az ajánlatkérõ szükségesnek tartja, hogy a pályázó mellékeljen vállalkozási szerzõdéstervezetet a pályázathoz. Egy szerzõdéstervezet mintát a 3. sz. melléklet tartalmaz."<br>
 Az ajánlati dokumentáció 14. oldalának utolsó bekezdésében ajánlatkérõ az alábbiakat tüntette fel:<br>
"Jelen ajánlatkérõi dokumentáció (AKD) és a megjelent ajánlati felhívás elválaszthatatlanok!"<br>
A vállalkozási szerzõdés (ajánlati dokumentáció 3. sz. melléklet) 9. pontjában ajánlatkérõ az alábbiakat tüntette fel.<br>
Felek az érvényes rendelkezések értelmében, a szerzõdésben foglaltak megszegése esetén kölcsönös kötbérfelelõsséggel tartoznak az alábbiak szerint:<br>
"a) késedelmes teljesítés esetén:<br>
- elsõ harminc nap folyamán 0.8 0/00,<br>
- következõ 30 nap folyamán 1.2 0/00,<br>
- az azt követõ késedelem esetén napi 1.8 0/00, legfeljebb 12%,<br>
b) hibás teljesítés esetén 7%,<br>
c) lehetetlenülés, meghiúsulás esetén 12%,<br>
d) kötbér a vállalás összege után jár,<br>
e) kötbér esedékessé válik az alábbiak szerint<br>
- késedelem megszûnésekor<br>
- hibás teljesítés esetén a kifogás közlésekor meghiúsulás esetén a szerzõdésszegésrõl tudomásszerzéskor."<br>
A bontási határidõig 2002. október 22-ig I. r. kérelmezõ az 1. és 2. részre, míg II. r. kérelmezõ a 2., 3., 4., és 5. részre nyújtott be ajánlatot, a beszerzés tárgyának öt részére összesen 24 részajánlat érkezett.<br>
Ajánlatkérõ 2002. november 7-én kelt levelével értesítette I. r. és II. r. kérelmezõt arról, hogy részajánlataik érvénytelenek lettek. Az I. r. kérelmezõvel az alábbiakat közölte ajánlatkérõ:<br>
"A pályázatok értékelése során megállapítást nyert, hogy az Önök ajánlata nem felel meg az ajánlati felhívás 16. Egyéb információk fejezetében elõírt feltételeknek. A kötbér elvárt mértéke a pályázó által ajánlott nettó árra számítva, harminc napon belüli késedelmes teljesítés esetén napi 0,4%, maximum 12%. Az önök pályázatában vállalt kötbér mértéke:<br>
- elsõ harminc nap folyamán 0.8 0/00,<br>
- következõ 30 nap folyamán 1.2 0/00,<br>
- az azt követõ késedelem esetén 1,8, legfeljebb 12%."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a "Nyíregyháza II. vízmû (Gávavencsellõ-Nyírtelek)" és "Levelek községi vízmû" bázisára adott ajánlatukat érvénytelennek nyilvánítom."<br>
II. r. kérelmezõ részére ajánlatkérõ az alábbi szövegû értesítést küldte részajánlatai érvénytelenné nyilvánításáról.<br>
"A pályázatok értékelése során megállapítást nyert, hogy az önök ajánlata nem felel meg az ajánlati felhívás 16. Egyéb információk fejezetében elõírt feltételeknek. A kötbér elvárt mértéke a pályázó által ajánlott nettó árra számítva, harminc napon belüli késedelmes teljesítés esetén napi 0,4%, maximum 12%. Az önök pályázatában vállalt kötbér mértéke:<br>
- elsõ harminc nap folyamán 1.0 0/00,<br>
- következõ 30 nap folyamán 1.5 0/00,<br>
- az azt követõ késedelem esetén 2.0 0/00, legfeljebb 15%."<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a Levelek térségi vízmû, Nagykálló Városi vízmû, Dombrád kistérségû vízmû, Szakoly-Balkány közös vízmû vízbázisára adott ajánlatukat érvénytelennek nyilvánítom."<br>
Ajánlatkérõ 2002. november 12-én tartotta az eredményhirdetést, melyen kihirdette, hogy az I. "Nyíregyháza II. sz. vízmû Gávavencsellõ-Nyírtelek" részajánlat nyertese a VIZITERV-CONSULT Kft., a II. "Levelek térségi vízmû" rész nyertese a GEOKOMPLEX Kft., a III. "Nagykálló városi vízmû" rész nyertese a VIZITERV-CONSULT Kft., a IV. "Dombrád Kistérségi vízmû" rész nyertese az OVIBER Kft. és az V. "Szakoly-<br>
Balkány közös vízmû" rész nyertese az AQUAPLUS Kft. Ajánlatkérõ az eredményhirdetésen ismertette azt is, hogy I. r. és II. r. kérelmezõ részajánlatait érvénytelenné nyilvánította.<br>
Ajánlatkérõ az összegzést 2002. november 18-án megküldte az ajánlattevõk részére.<br>
Ajánlatkérõ az összegzés 3. pontjában az I. r. és II. r. kérelmezõ ajánlataival kapcsolatban az alábbi érvénytelenségi okot tüntette fel:<br>
"Az ajánlattevõ nem teljesítette az ajánlati felhívásban a késedelmi kötbér elvárt - a nettó szerzõdéses árra számítva 30 napon belül késedelmes teljesítés esetén napi 0,4%, max 12% - mértéket, ettõl kevesebbet vállalt.<br>
A két ajánlattevõ pályázatai a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné lettek nyilvánítva."<br>
I. r. kérelmezõ 2002. november 13-án nyújtott be ajánlatkérõ közbeszerzési eljárása ellen jogorvoslati kérelmet. A jogorvoslati kérelem alapján a Döntõbizottság D.690/2002. számon a jogorvoslati eljárást megindította.<br>
A jogorvoslati kérelem a közbeszerzési eljárásnak "Levelek Térségi vízmû" részével kapcsolatban vitatta ajánlatkérõ döntését.<br>
I. r. kérelmezõ 2002. november 13-án ajánlatkérõ közbeszerzési eljárása ellen újabb jogorvoslati kérelmet is benyújtott, mely a rendelkezõ részben meghatározott tárgyú közbeszerzésnek "I. Nyíregyháza II. sz. vízmû (Gávavencsellõ-Nyírtelek)" része ellen irányult, a jogorvoslati kérelem alapján a Döntõbizottság a jogorvoslati eljárás D.691/2002. számon megindította.<br>
II. r. kérelmezõ 2002. november 25-én nyújtott be a közbeszerzési eljárás tárgyának 2., 3., 4. és 5. részeire vonatkozóan jogorvoslati kérelmet a Döntõbizottsághoz, melynek postára adási idõpontja 2002. november 22. volt.<br>
A Döntõbizottság a jogorvoslati eljárást II. r. kérelmezõ jogorvoslati kérelme alapján D.707/2002. számon megindította.<br>
A Döntõbizottság az azonos közbeszerzési eljárásra tekintettel a D.690/2002., D.691/2002. és a D.707/2002. számú jogorvoslati eljárásokat D.690/2002. számon egyesítette és egy jogorvoslati eljárás keretében bírálta el.<br>
I. r. kérelmezõ jogorvoslati kérelmeiben kérte az ajánlatkérõ közbeszerzési eljárás során hozott I. r. kérelmezõ részajánlatainak érvénytelenségét megállapító döntés megsemmisítését, valamint ajánlatkérõ kötelezését az eljárási díj és a jogorvoslati eljárással kapcsolatos költségek megtérítésére. Továbbá kérte ideiglenes intézkedéssel a szerzõdéskötés megtiltását.<br>
Kérelmei indokaként elõadta, hogy álláspontja szerint az ajánlati felhívás, illetve az ajánlati dokumentáció szerint járt el, az ajánlati dokumentáció 3. sz. mellékletét képezõ szerzõdéstervezetben szereplõ, annak 9. pontjában szereplõ adatokat fogadta el a késedelmi kötbér alapfeltételeiként. Ennek alapján álláspontja szerint nem lehet ajánlata érvénytelen.<br>
II. r. kérelmezõ a 2002. december 5-én tartott tárgyaláson pontosított jogorvoslati kérelmében kérte a 2. Levelek térségi vízmû résszel kapcsolatban az ajánlatának érvénytelenségét megállapító döntésmegsemmisítését, míg a 3., 4. és 5. rész tekintetében a jogsértés megállapítását, valamint ajánlatkérõ kötelezését a költségek megtérítésére.<br>
Kérelme indokaként elõadta, hogy álláspontja szerint az ajánlati felhívás, illetve az ajánlati dokumentáció szerint járt el, az ajánlati dokumentáció 3. sz. mellékletét képezõ szerzõdéstervezetben szereplõ, annak 9. pontjában meghatározott adatokat fogadta el a késedelmi kötbér alapfeltételeiként. Ennek alapján álláspontja szerint nem lehet ajánlata érvénytelen, mert azoknál kedvezõbb megajánlást tett, ami megfelelt a késedelmi kötbér bírálati részszempont meghatározásának.<br>
Ajánlatkérõ a jogorvoslati kérelmekre tett észrevételében és a tárgyaláson tett nyilatkozatában elõadta, hogy az ajánlati felhívásban meghatározta, hogy milyen mértékû kötbért vár el, ezt pontosan az ajánlati felhívás 16. pontjában "Egyéb információk"-ban jelölte meg, ez a nettó szerzõdéses árra számítva 30 napon belüli teljesítés esetén napi 0,4%, max. 12% volt. Ezt a mértéket I. r. és II. r. kérelmezõ nem teljesítette. Álláspontja szerint I. r. és II. r. kérelmezõ szerzõdéstervezetként a vállalkozási szerzõdés címû ajánlati dokumentáció 3. sz. mellékletét töltötte ki, illetve annak 9. pontjában szereplõ adatokat I. r. kérelmezõ változatlanul hagyva nyújtotta be ajánlatát, míg II. r. kérelmezõ a szerzõdéstervezetben szereplõnél magasabb, de az ajánlati felhívásban meghatározottakat el nem érõ mértékû késedelmi kötbért ajánlott meg.<br>
Álláspontja szerint az ajánlati dokumentációban egyértelmûen meghatározásra került, hogy a vállalkozási szerzõdés, mely az ajánlati dokumentáció 3. sz. mellékletét képezte, csak egy minta, a vállalkozási szerzõdéstervezetet az ajánlattevõnek kellett elkészítenie, így az általa adott mintát nem lehetett alapnak elfogadni. Álláspontja szerint az ajánlati felhívás 16. pontjában tett elõírásának teljesítését az ajánlat érvényességi feltételének kell tekinteni.<br>
Továbbiakban elõadta, hogy álláspontja szerint II. r. kérelmezõ jogorvoslati kérelme elkésett, tekintettel arra, hogy részére 2002. november 7-én megküldték az ajánlatának érvénytelenségét megállapító döntést és II. r. kérelmezõ jogorvoslati kérelme csak 2002. november 25-én érkezett meg a Döntõbizottsághoz.<br>
Fentiek alapján kérte a jogorvoslati kérelmeket megalapozatlanság, illetve II. r. kérelmezõ esetében elkésettség miatt is elutasítani.<br>
A Döntõbizottság D.690/3/2002. és D.691/3/2002. sz. ideiglenes intézkedéseivel ajánlatkérõ közbeszerzési eljárásának 1. "Nyíregyháza II. sz. vízmû (Gávavencsellõ-Nyírtelek)" és 2. "Levelek térségi vízmû" részeiben a szerzõdéskötést megtiltotta, míg a 3., 4. és 5. rész esetében ideiglenes intézkedést nem alkalmazott, mert annak törvényi feltételei - tekintettel a megkötött szerzõdésekre - nem álltak fenn.<br>
Ajánlatkérõ a 3. "Nagykálló városi vízmû", a 4. "Dombrád kistérségi vízmû" és az 5. "Szakoly-Balkány közös vízmû" vonatkozásában a nyertes ajánlattevõkkel a szerzõdését 2002. november 20-án megkötötte.<br>
A Döntõbizottság a rendelkezésre álló iratokból és a felek tárgyaláson tett nyilatkozatai alapján megállapította, hogy a jogorvoslati kérelmek az alábbiak szerint megalapozottak.<br>
A Döntõbizottság elõször II. r. kérelmezõ jogorvoslati kérelme elkésettségének kérdését vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
II. r. kérelmezõ 2002. november 8-án kapta meg az értesítést arról, hogy a 2., 3., 4., 5. részekre benyújtott részajánlatait érvénytelennek nyilvánította ajánlatkérõ. A tudomásszerzés a 2002. november 7-én kelt levél kézhezvételével 2002. november 8-án megtörtént. II. r. kérelmezõ számára ettõl az idõponttól kezdõdött meg a 15 napos jogvesztõ határidõ számítása.<br>
A Döntõbizottságnál 2002. november 25-én iktatott jogorvoslati kérelem a postai bélyegzõlenyomat alapján 2002. november 22-én került postára adásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése úgy rendelkezik, hogy a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957 évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 39. § (3) bekezdése szerint a postán küldött beadvány elõterjesztési ideje a postára adás napja, így a határidõt megtartottnak kell tekinteni, amennyiben a jogorvoslati kérelmet a rendelkezésre álló 15 napos jogvesztõ határidõ utolsó napjának 24. órájáig postára adják.<br>
A Döntõbizottság megállapította, hogy II. r. kérelmezõ a jogorvoslati kérelmét 2002. november 22-én a 15 napos jogvesztõ határidõ lejárta elõtt postára adta, így jogorvoslati kérelme - tekintettel az Áe. 39. § (3) bekezdésére - nem késett el.<br>
Ennek alapján a II. r. kérelmezõ jogorvoslati kérelmében foglaltakat érdemben vizsgálhatta a Döntõbizottság.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdés elsõ mondata úgy rendelkezik, hogy ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság tekintettel arra, hogy I. r. kérelmezõ jelen közbeszerzési eljárás két külön részére vonatkozó részajánlatainak érvénytelenné nyilvánításával kapcsolatban azonos volt a vitatott elem, illetve az ajánlatok érvénytelenségi oka, a Döntõbizottság az I. r. kérelmezõ által benyújtott jogorvoslati kérelmek megalapozottságát a két rész tekintetében összevontan vizsgálta.<br>
I. r. kérelmezõ Levelek térségi vízmû, illetve Nyíregyháza II. sz. vízmû (Gávavencsellõ-Nyírtelek) részekre benyújtott részajánlataiban az alábbi elem szerepelt a vállalt kötbér tekintetében.<br>
- "Elsõ harminc nap folyamán 0.8 0/00.<br>
- Következõ 30 nap folyamán 1.2 0/00.<br>
- Az azt követõ késedelem esetén 1.8 0/00, legfeljebb 12%."<br>
Az 13. b) pontja alapján az ezen ajánlati elemhez tartozó bírálati részszempont a beruházó számára kedvezõbb, a dokumentációban megadottaktól nagyobb késedelmi kötbérfeltételek vállalásának elbírálása volt.<br>
Az ajánlati dokumentációban késedelmi kötbérrel kapcsolatos adatok, elõírások - ajánlatkérõ által is elismerten - csak az ajánlati dokumentáció 3. sz. mellékletének - amely "vállalkozási szerzõdés" címen került az iratok közé csatolásra - 9. pontjában találhatók.<br>
Ajánlatkérõ azon nyilatkozatát, hogy az ajánlati felhívás 16. pontjában szereplõ általa meghatározott elvárt kötbér mértékek (a nettó szerzõdéses árra számítva 30 napos késedelmes teljesítés esetén napi 0,4%, max. 12%) voltak azok, amelyet õk minimálisan elvártak, és ez volt az, amelyeket õk a dokumentációban megadottaknak tekintettek, a Döntõbizottság nem fogadta el, ugyanis a bírálati részszempont kifejezetten "a dokumentációban megadottakról" rendelkezett, nem pedig az ajánlati felhívásban meghatározottaktól. Ajánlatkérõ azon nyilatkozatát, hogy a "késedelmi kötbér elvárt mértéke" meghatározás az ajánlati felhívásban azt jelentette, hogy az ott megjelölt késedelmi kötbér mértéke a kötelezõ minimális kötbérmértékeket jelentette a Döntõbizottság szintén nem fogadta el, mert az "elvárt" kifejezés jelentése nem tartalmazza azt az egyértelmû elõírást, hogy az ajánlatkérõ által "elvártként" megjelölt mértékek a kötelezõ minimumfeltételek. Ez a megfogalmazás csupán azt jelezte ajánlattevõk számára, hogy az elvártként megjelölt mértékek az ajánlatkérõ részére kedvezõek, illetve ilyen megajánlásokat szeretne kapni az ajánlatokban. A Döntõbizottság álláspontja szerint, ha az ajánlatkérõ sem az ajánlati felhívásban, sem a dokumentációban nem határozta meg azt, hogy az általa "elvárt" késedelmikötbér-mértékek kötelezõ minimális kötbérmértékeket jelölnek, akkor arra való hivatkozással, hogy az ajánlat nem tartalmazza legalább az elvárt mértékû kötbérajánlatokat, nem minõsítheti az ajánlatot érvénytelennek.<br>
Az ajánlatkérõ azon nyilatkozatát, mely szerint az ajánlati dokumentáció 3. sz. mellékletében szereplõ kötbéradatok csak adminisztrációs hibaként maradtak a szövegben, illetve a "vállalkozási szerzõdés" címû irat csak egy szerzõdéstervezet-minta volt, és az abban szereplõ számoknak nincs relevanciája, a Döntõbizottság szintén nem fogadta el. Egyrészt az ajánlatkérõ az ajánlati felhívás 13. b) pontjában kifejezetten a dokumentációban megadott kötbérfeltételeknél kedvezõbb feltételek értékelésérõl rendelkezett, és a dokumentáció 3. sz. mellékletén kívül - amely a vállalkozási szerzõdés címet viseli - dokumentáció nem tartalmaz késedelmikötbér-adatokat, másrészt a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése szerint értelmezve a dokumentációt, az abban közölt szerzõdési feltételek az ajánlatkérõ releváns elõírásai.<br>
A Döntõbizottság megállapította, hogy I. r. kérelmezõ az ajánlati dokumentáció 3. sz. mellékletének 9. pontjában szereplõ késedelmikötbér-feltételeket változatlan formában elfogadta. Tekintettel arra, hogy az ajánlati felhívás szerint, az ajánlati dokumentációban meghatározottaknál kedvezõbb kötbérajánlatokat kívánta ajánlatkérõ értékelni, ezért a Döntõbizottság álláspontja szerint I. r. kérelmezõ azon részajánlatai, melyek a dokumentációban meghatározott kötbérfeltételeket teljesítették e tekintetben érvényesek, így ajánlatkérõ azon eljárása, mellyel I. r. kérelmezõ ezen részajánlatra tett ajánlatait érvénytelenné nyilvánította, jogsértõ, így I. r. kérelmezõ jogorvoslati kérelmei megalapozottak.<br>
A Döntõbizottság rámutat arra, hogy az ajánlati dokumentáció az ajánlattételt megkönnyítõ, az ajánlattételhez szükséges formációkat tartalmazó iratok, adatok összessége. Jelen ajánlati felhívásban, illetve ajánlati dokumentációban nem volt olyan egyértelmû megjelölés, illetve olyan kikötés, hogy az ajánlati dokumentáció 3. sz. mellékletét nem kellett volna az ajánlati dokumentáció szerves részeként kezelni, ezért ajánlatkérõ azon hivatkozását, hogy az ajánlati dokumentáció 3. sz. melléklete csak egy minta volt az esetleges szerzõdéstervezet elkészítéséhez, és ezért az nem volt kötelezõ tartalmú, a Döntõbizottság nem fogadta el. A Döntõbizottság álláspontja szerint az ajánlati dokumentáció minden egyes része, elõírása kötelezõ, és az ajánlattevõk részére az ajánlatok benyújtása során feltétel nélkül betartandó. Ennek alapján a "csak minta" megjegyzés, melynek alapján esetleges feltételeket bárki kidolgozhat, a Kbt. rendelkezései alapján nem értelmezhetõ, illetve nem kezelhetõ az közbeszerzési eljárások során, tekintettel a Kbt. 37. § (1) bekezdésére is. Az ajánlati dokumentációban kötbérfeltételeket csupán a "szerzõdéstervezet" címû 3. sz. melléklet tartalmazott, így a Döntõbizottság álláspontja szerint I. r. kérelmezõ az ajánlati dokumentáció kötbérfeltételeit figyelembe véve - annak megfelelve - tette meg ajánlatát.<br>
A Döntõbizottság ezt követõen II. r. kérelmezõ részajánlatainak érvényességével kapcsolatos jogorvoslati kérelmet vizsgálta meg.<br>
A Döntõbizottság megállapította, hogy II. r. kérelmezõ "Levelek térségi vízmû, Nagykálló városi vízmû, Dombrád kistérségi vízmû, Szakoly-Balkány közös vízmû" vízbázisára adott részajánlataiban azonos mértékû késedelmi kötbér megajánlást tett, mely az alábbi volt.<br>
"- Elsõ harminc nap folyamán 1.0 0/00.<br>
- Következõ 30 nap folyamán 1.5 0/00.<br>
- Az azt követõ késedelem esetén 2.0 0/00, legfeljebb 15%."<br>
A Döntõbizottság ennek alapján megállapította, hogy II. r. kérelmezõ az általa benyújtott részajánlatokban az ajánlati dokumentáció 3. sz. mellékletének 9. pontjában szereplõ késedelmikötbér-adatokat nemcsak elfogadta, és nemcsak annak megfelelõ nagyságú késedelmi kötbért ajánlott meg, hanem azoknál nagyobb mértékû, bár az ajánlati felhívás 16. pontjában megjelölt "elvárt" mértéket el nem érõ kötbérre tett ajánlatot.<br>
A Döntõbizottság ennek alapján II. r. kérelmezõ részajánlataival kapcsolatban megállapítja, hogy azok a késedelmikötbér-mértékek tekintetében - az I. r. kérelmezõ jogorvoslati kérelmeivel kapcsolatban kifejtettek szerint -, megfelelnek az ajánlati dokumentáció feltételeinek, mert az ajánlati dokumentációban megadottakat meghaladó mértékben vállalt II. r. kérelmezõ késedelmi kötbért a részajánlataiban. Ennek alapján ajánlatkérõ azon eljárása, mellyel II. r. kérelmezõ "Levelek térségi vízmû, Nagykálló városi vízmû, Dombrád községi vízmû, Szakoly-Balkány közös vízmû" vízbázisára adott részajánlatait érvénytelennek nyilvánította, jogsértõ, így II. r. kérelmezõ jogorvoslati kérelme is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs szervezettel szemben a bírság alkalmazását. A konkrét közbeszerzési eljárásban a Döntõbizottság megállapította, hogy az ajánlatkérõ belsõ felelõsségi rendje (közbeszerzési szabályzat) alapján az egyszemélyi felelõs az eljárást lezáró, illetve az egyes részajánlatok érvénytelenségét megállapító döntésért Fazekas László az ajánlatkérõ igazgatója. Maga az továbbá ajánlatkérõ úgy nyilatkozott az eljárás során, hogy az eljárást lezáró döntést is kifejezetten Fazekas László igazgató hozta meg, továbbá az õ "elfogadom" szövegû megjegyzése található a döntés-elõkészítõ jegyzõkönyvön, amely a megjegyzés alapján ajánlatkérõ eljárást lezáró döntésének tekinthetõ. A Döntõbizottság ennek alapján megállapította, hogy a jogsértésért felelõs személy jelen esetben Fazekas László, az ajánlatkérõ igazgatója.<br>
A Döntõbizottság az eset összes körülményei között mérlegelte azt is, hogy a bírságolt szervezet, illetve magánszemély 2002. január elseje óta elõször követ el a Kbt. rendelkezésébe ütközõ jogsértést, valamint hogy az eljárást lezáró döntésnek az elsõ két részben való megsemmisítésével a jogsérelem részben reparálható, továbbá azt, hogy a jogsértések a közbeszerzési eljárás egészére - ideértve annak eredményét is - kihatottak. Ennek alapján a Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságoknál magasabb összegû bírság kiszabása indokolt, figyelembe véve azt is, hogy a teljes beszerzés nettó ellenértéke az összegzés alapján 158 873 508 Ft, és ebbõl a megkötött szerzõdések ellenértéke nettó 58 380 644 Ft. Ennek alapján a Döntõbizottság álláspontja szerint a Felsõ-Tisza-vidéki Vízügyi Igazgatósággal mint szervezettel szemben 3 000 000 Ft, azaz hárommillió forint bírság, míg a jogsértésért felelõs személlyel, Fazekas Lászlóval, a Felsõ-Tisza-vidéki Vízügyi Igazgatóság igazgatójával szemben 100 000 Ft, azaz egyszázezer forint bírság kiszabása állt arányban a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 17.<br>
<br>
Dr. Nagy László Gábor s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>