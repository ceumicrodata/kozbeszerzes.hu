<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8241)
</h2>
<br>1024 Budapest, Margit krt. 85.
<br>Ikt.sz.: D.416/8/2003.
<br>
<br>Tárgy: az Interimport Kft. jogorvoslati kérelme a Hajdú-Bihar Megyei Önkormányzat Kenézy Gyula Kórház-Rendelõintézet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Interimport Kft. (1117 Budapest, Budafoki út 111-113., képviseli: dr. Hontvári Mátyás ügyvéd, 1125 Budapest, Nógrádi u. 37., a továbbiakban: kérelmezõ) által a Hajdú-Bihar Megyei Önkormányzat Kenézy Gyula Kórház-Rendelõintézet, a Debreceni Egyetem Orvos- és Egészségtudományi Centrum Oktató Kórháza (4043 Debrecen, Bartók Béla út 2-26., a továbbiakban: ajánlatkérõ) "kötszer, gipsz, steril mûtéti törlõszett és kiegészítõ szett beszerzése" tárgyú közbeszerzési eljárása "XXI. rugalmas pólya és XXVII. egyszer használatos steril mûtéti törlõszettek" részei ellen benyújtott jogorvoslati kérelemnek részben helyt ad, és megállapítja, hogy ajánlatkérõ a közbeszerzési eljárás "XXI. rugalmas pólya" termékcsoportja tekintetében megsértette a közbeszerzésekrõl szóló 1995. évi XI. törvény (a továbbiakban: a Kbt.) 52. § (2) bekezdés d) pontjára tekintettel az 53. § (2) bekezdését és 59. § (1) bekezdését, ezért ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.
<br>A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg, ezen felül felmerült költségeiket a felek maguk viselik.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:
<br>Az ajánlatkérõ 2003. június 4-én a Közbeszerzési Értesítõ 23. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>A jogorvoslati kérelem csak a XXI. és XXVII. részeket érintette, ezért a Döntõbizottság csak e termékcsoportok tekintetében vizsgálta a közbeszerzési eljárás, illetve ajánlatkérõ eljárást lezáró döntésének jogszerûségét.
<br>Ajánlatkérõ a beszerzés tárgyát az ajánlati felhívás 3. a) pontjában jelölte meg. Ennek keretében a XXI. és XXVII. részt az alábbiak szerint határozta meg:
<br>"XXI. Termékcsoport:
<br>- rugalmas pólya különféle méretben	75 000 db
<br>XXVII. termékcsoport:	
<br>Egyszer használatos steril mûtéti törlõszettek:	
<br>- általános sebészet	1 800 db
<br>- általános sebészet II.	1 200 db
<br>- általános sebészet III.	1 250 db
<br>- általános sebészet IV.	1 150 db
<br>- általános sebészet V.	800 db
<br>- általános sebészet VI.	210 db
<br>- urológia I.	150 db
<br>- urológia II.	210 db
<br>- urológia III.	200 db
<br>- urológia IV.	240 db
<br>- traumatológia I.	2 100 db
<br>- traumatológia III	1 400 db
<br>- traumatológia IV	2 025 db
<br>- ortopédia I.	830 db
<br>- ortopédia II.	300 db
<br>- idegsebészet I.	360 db
<br>- idegsebészet II.	120 db
<br>- szülészet-nõgyógyászat I.	600 db
<br>- szülészet-nõgyógyászat II.	150 db
<br>- szülészet-nõgyógyászat III.	450 db
<br>- szülészet-nõgyógyászat IV.	675 db
<br>- fül-orr-gége I.	13 5 db
<br>- fül-orr-gége III.	90 db
<br>- fül-orr-gége IV.	45 db
<br>- fül-orr-gége V.	90 db
<br>- fül-orr-gége VI.	450 db
<br>- fül-orr-gége VII.	375 db
<br>- rehabilitáció I.	225 db
<br>- rehabilitáció II.	255 db
<br>- rehabilitáció III.	255 db
<br>- szeptikus I.	150 db
<br>Egyszer használatos steril mûtéti törlõszett-kiegészítõ
<br>- hasi törlõ 6 rétegû szn. 30 x 40 cm, klf.	6330 csomag
<br>- hasi törlõ 8 rétegû szn. 13 x 15 cm	7250 csomag
<br>- hasi törlõ 6 rétegû szalagos 86 x 6 cm klf.	1930 csomag
<br>- többrétegû hajtogatott mull. klf.	6100 csomag
<br>- gömbtörlõ, klf.	7925 csomag
<br>- preparálótampon 10 x 12 cm	800 csomag
<br>- szegett mullpólya, klf.	3400 csomag
<br>- rugalmas pólya, klf.	3900 csomag
<br>- cérnakesztyû 12-es méret	2 900 db
<br>- st. szeptikus kötözõszett	15 000 db
<br>- st. kórházi pálcás törlés nagy méret	15 000 db
<br>A beszerzés tárgyának meghatározása a Kbt. 40. § (5) bekezdés rendelkezésének figyelembevételével történt a beszerzendõ termék jellegének egyértelmû meghatározása érdekében. A megnevezett termékekkel egyenértékû teljesítést elfogad az ajánlatkérõ.
<br>Az ajánlati dokumentációban meghatározott mennyiség az ajánlatkérõ 2004. december 31-ig felmerülõ szükségletét fedezi azzal, hogy a megrendelésre kerülõ mennyiség a szerzõdéskötés során az ajánlati dokumentációban foglaltaktól &plusmn;30%-kal eltérhet.
<br>A részletes specifikációt az ajánlati dokumentáció tartalmazza."
<br>Ajánlatkérõ az ajánlati felhívás 3.c) és d) pontjában meghatározta, hogy részajánlat tételére van lehetõség, mégpedig oly módon, hogy a 3. a) pontban szereplõ termékcsoportokra egyenként, a csoport egészére tehetõ részajánlat.
<br>Ajánlatkérõ az ajánlati felhívás 11. a) pontjának 5., 6. és 7. francia bekezdésében az alábbiakat határozta meg:
<br>"- Termékleírások csatolása a szállítandó termékekrõl azok csomagolásáról, - 1-1 db termékminta valamennyi megajánlott termékre,
<br>- a 47/1999. (X. 6.) EüM rendeletben elõírt minõségi/megfelelõsségi tanúsítvány másolata, illetve európai uniós országokból származó termékek tekintetében a 84/2001. (V. 30.) Korm. rendelettel kihirdetett nemzetközi egyezmény (PECA) alkalmazásával, az abban foglaltak szerint kijelölt tanúsító intézmény által kiadott minõségtanúsítvány."
<br>Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között a 4. és 5. francia bekezdésben az alábbiakat határozta meg:
<br>"- Termékminták, valamint a terméklistákban és a mûszaki ismertetõkben foglalt feltételek, paraméterek nem felelnek meg a dokumentációban foglalt részletes szakmai követelményeknek,
<br>- a 47/1999. (X. 6.) EüM rendeletben elõírt minõségi/megfelelõsségi tanúsítvány hiánya, illetve európai uniós országokból származó termékek tekintetében a 84/2001. (V. 30.) Korm. rendelettel kihirdetett nemzetközi egyezmény (PECA) alkalmazásával, az abban foglaltak szerint kijelölt minõségtanúsító intézmény által kiadott minõségtanúsítvány hiánya, mind az ajánlattevõ, mind az alvállalkozó által ajánlott termékkel szemben kötelezõ feltétel."
<br>Ajánlatkérõ az ajánlati felhívás 13. a) pontjában meghatározta, hogy ajánlatkérõ az ajánlatokat a legalacsonyabb összegû ellenszolgáltatás szempontja alapján fogja elbírálni.
<br>Ajánlatkérõ az ajánlati felhívás 16. d) pontjában az alábbiakat határozta meg:
<br>"- a mintadarabokat egy példányban, külön lezárt csomagolásban kérjük elhelyezni azzal, hogy a címzés és az ajánlattevõ azonosíthatósága érdekében ugyanolyan módon kérjük eljárni, mint a benyújtandó ajánlatok esetében. A késõbbi szállítás minõségének meg kell egyeznie az ajánlathoz csatolt termékminta minõségével."
<br>Ajánlatkérõ az ajánlati felhívás 16. f) pontjában feltüntette azt, hogy az összes ajánlattevõ számára azonos feltételekkel hiánypótlási határidõt biztosít a Kbt. 43. §-ában foglaltak szerint.
<br>Ajánlatkérõ az ajánlati dokumentáció II. szakmai követelmények címû részének a) pontjában az alábbiakat tüntette fel:
<br>"a) Kötszer-, gipsztermékekkel támasztott követelmények
<br>Az ORKI és Magyar Gyógyszerkönyv Ph.HG.VII. vonatkozó elõírásainak megfelelõségén túl az egyes termékek elbírálásánál a további szempontokat veszi figyelembe ajánlatkérõ:"
<br>Az ajánlati dokumentáció II. szakmai követelmények részének 12. pontjában ajánlatkérõ az alábbiakat határozta meg:
<br>"12. Rugalmas pólya
<br>- különféle szélességû, világos bõrszínû, rugalmasságát hosszú ideig megtartó, jó kompressziót biztosító, rövid nyújthatóságú pólya,
<br>- egyenként csomagolt, ill. kórházi csomagolású kiszerelés".
<br>Ajánlatkérõ az ajánlati dokumentáció II. szakmai követelmények 24. és 25. pontjában az alábbiakat írta elõ:
<br>"24. Hasi törlõ
<br>- nem steril, természetes eredetû mullszövetbõl készüljön, jó mérettartó, jó nedvszívó legyen.
<br>25. Többrétegû hajtogatott mull
<br>- megfelelõ méretre hajtogatott, természetes eredetû mullszövetbõl készüljön."
<br>Ajánlatkérõ az ajánlati dokumentáció ártáblázat részében a XXI. termékcsoporthoz tartozóan a 47., 48., 49. és 50. számú sorban tüntette fel azt, hogy 8 cm × 5 m, 10 cm × 5 m, 12 cm × 5 m és 14 cm × 5 m-es méretû rugalmas pólyát kíván beszerezni e tétel keretében.
<br>Ajánlatkérõ az ajánlati dokumentáció ártáblázat részében a XXVII. termékcsoporthoz tartozó eszközöket az ártáblázat 59. sorától a 112. soráig terjedõen sorolta fel. Ennek keretében a 90-112-ig terjedõ részben konkrét méreteket is meghatározott a hasi törlõvel, a többrétegû hajtogatott mull-lal, illetve a gömbtörlõvel kapcsolatban.
<br>Ajánlatkérõ az ajánlati dokumentáció "szakmai követelmények" címû részének b) "a steril mûtéti kötõszeltek specifikációi" részében a hasi törlõ, a gömbtörlõ, illetõleg a hajtogatott mull-lal kapcsolatban is konkrét méretadatokat tüntetett fel.
<br>Az ajánlattételi határidõig, 2003. július 15-ig ajánlatot tett a kérelmezõ, a Bella Hungária Kft., a Mönlicke Healtscare Kft., a Beiesdorf Kft. és a NAGÉV Kötszer Kft.
<br>Ajánlatkérõ 2003. július 18-án hiánypótlási és pontosítási kérelmet küldött ki minden ajánlattevõnek. Ajánlatkérõ e körben felhívta kérelmezõt, hogy csatolja be a sterilizálási helyként feltüntetett Budai Irgalmasrendi Kórház minõségbiztosítási rendszerére, illetve a külsõ cég számára sterilezés végzésére vonatkozó hivatalos engedélyeket és egyéb dokumentumokat, továbbá a Budai Irgalmasrendi Kórház és a kérelmezõ között a sterilezésre vonatkozóan megkötött szerzõdést. Kérte továbbá a megajánlott termékek vonatkozásában hivatalos dokumentumokkal igazolni a mintadarabokon és az ajánlat szöveges részében feltüntetett 5 éves sterilitási szavatosságot.
<br>Ajánlatkérõ 2003. július 31-én tartotta az eredményhirdetést, melyen kihirdette, hogy a közbeszerzési eljárás eredményes volt - kivéve a XVIII. és XIX. csoportot, melyek eredménytelenek voltak - és ismertette tételenként az egyes termékcsoportokban az eljárás nyertesét, illetve az érvénytelen ajánlatokat és az érvénytelenség okát. Ajánlatkérõ kihirdette, hogy a XXI. termékcsoport és a XXVII. termékcsoport tekintetében az eljárás nyertese a Nagév Kötszer Kft. lett, míg a kérelmezõnek mind a XXI-es tételre benyújtott ajánlata, mind a XXVII. tételre benyújtott a) és b) változatú ajánlata érvénytelen.
<br>Az "Összegzés az eljárásról" címû irat 3. a) pontjában a kérelmezõnek a XXI. és XXVII. tételre tett részajánlataival kapcsolatban ajánlatkérõ az alábbiakat tüntette fel: "A XXI. termékcsoport vonatkozásában a becsatolt termékminták szakmai szempontból nem voltak megfelelõek, ezért erre a termékcsoportra benyújtott ajánlata érvénytelen [Kbt. 52. § (2) bekezdés d) pont].
<br>A XXVII. termékcsoport "A" ajánlata vonatkozásában a becsatolt termékminták szakmai szempontból nem voltak megfelelõek, ezért erre a termékcsoportra benyújtott ajánlata érvénytelen [Kbt. 52. § (2) bekezdés d) pont].
<br>A XXVII. termékcsoport vonatkozásában "B" ajánlata nem felel meg az ajánlati felhívásban és ajánlati dokumentációban meghatározott szakmai követelményeknek, ezért az erre a termékcsoportra benyújtott ajánlata érvénytelen [Kbt. 52. § (2) bekezdés d) pontja]."
<br>Ajánlatkérõ a XXI. és XXVII. termékcsoportban a szerzõdést a nyertes ajánlatát benyújtó Nagév Kft.-vel az ajánlati felhívás szerint megkötötte.
<br>Kérelmezõ 2003. augusztus 15-én postára adott és a Döntõbizottsághoz 2003. augusztus 18-án érkezett jogorvoslati kérelmet nyújtott be, melyben a XXI. tételre benyújtott részajánlata és a XXVII. termékcsoportra tett "A" változatú részajánlata érvénytelenné nyilvánítását sérelmezte.
<br>Kérelme indokolásául elõadta, hogy az ajánlatkérõ nem közölte azokat az indokokat, hogy miért és milyen okból tekintette az általa benyújtott termékmintákat nem megfelelõnek, illetve milyen okból nyilvánította érvénytelenné e tételekre tett ajánlatait. Álláspontja szerint e két termékcsoport tekintetében benyújtott mintatermékei megfeleltek az ajánlatkérõ által e termékekre vonatkozóan az ajánlati felhívásban és dokumentációban meghatározott mûszaki elõírásoknak, de ezen túlmenõen más, az egészségügyi eszközökkel kapcsolatos szakmában szokásos elvárásoknak is, például a rugalmas pólya az MSZ 999-84 szabványnak. Sérelmezte, hogy ajánlatkérõ a felhívásban, illetve a dokumentációban nem szereplõ - már nem hatályos - MSZ 999-84 szabvány elõírásainak, illetve más, egyéb új feltételeknek való megfelelõséget (pl. az anyag mûszálas tapintású) is kifogásolt a mintadarabokkal kapcsolatban. Álláspontja szerint mivel ezek nem voltak a dokumentációban meghatározva, ezeket nem is vehette volna figyelembe ajánlatkérõ.
<br>Elõadta, hogy felhívás és a dokumentáció elõírásainak nemteljesítésére hivatkozva ajánlatkérõ jogszabálysértõen járt el akkor, amikor ajánlatát érvénytelenné nyilvánította. Hivatkozott továbbá arra, hogy az e két tételben szereplõ termékeket ajánlatkérõ a XI. és XII. tétel tekintetében megfelelõnek fogadta el, és azok a részajánlatai érvényesek lettek, míg e két tételben érvénytelenné nyilvánította ugyanazon termékekkel kapcsolatos részajánlatait.
<br>Sérelmezte továbbá, hogy a kifogásolt termékcsoportok vonatkozásában az általa benyújtott részajánlatok lettek volna az eljárás nyertesei, mert az ajánlati ára lényegesen alacsonyabb, mint az eljárás nyertesének kihirdetett ajánlatok ajánlati ára volt.
<br>Ennek alapján kérte a Döntõbizottságtól annak megállapítását, hogy ajánlatkérõ jogsértést követett el e két termékcsoport vonatkozásában az általa benyújtott ajánlatok érvénytelenné minõsítésével és e két tételben az eljárás eredményének megállapítása során, kérte továbbá ajánlatkérõ kötelezését az igazgatási szolgáltatási díj megfizetésére.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy mind a XXI., mind a XXVII. termékcsoportra kérelmezõ által beadott részajánlatok szakmai szempontból nem voltak megfelelõek, mert nem feleltek meg a szakmai követelményeknek, és ennek alapján nyilvánította azokat érvénytelenné. Elõadta, hogy a beszerzés tárgyára tekintettel - mivel itt II/A. típusú fokozott veszélyességû eszközök beszerzése történik, melyek a betegellátás során kerülnek felhasználásra - figyelemmel kellett lennie az egyéb jogszabályi elõírásokra is, különös tekintettel a 47/1997. (X. 6.) EüM rendeletben elõírtakra, továbbá a Magyar Gyógyszerkönyv Ph. HG. VII. vonatkozó elõírásaira és az MSZ 999-84 szabványban rögzítettekre, ennek megfelelõen azok rendelkezéseit is figyelembe kellett vennie, illetve azok alapján is vizsgálni kellett az ajánlatokat. A vizsgálatok alapján pedig a kérelmezõ e részajánlataihoz tartozó mintatermékek nem feleltek meg az elõírásoknak, illetve a tanúsítványi rendelkezéseknek. Kérelmezõ e két részajánlatát ajánlatkérõ a mintadarabokkal kapcsolatos hiányosságok miatt minõsítette nem megfelelõnek és e körben a késõbb szállítandó termékre vonatkozó összes elõírást figyelembe kellett vennie, így hivatkozott arra is, hogy a XXVII. termékcsoporttal kapcsolatban benyújtott mintadarabra nem terjedt ki az ahhoz a termékhez kapcsolódó tanúsítvány hatálya.
<br>Ennek alapján kérte a megalapozatlan jogorvoslati kérelem elutasítását.
<br>Egyéb érdekeltek jelen eljárás szempontjából értékelhetõ észrevételt nem tettek.
<br>A Döntõbizottság ideiglenes intézkedést nem alkalmazott, mert annak törvényi feltételei - a megkötött szerzõdésekre is tekintettel - nem álltak fenn.
<br>A Döntõbizottság a jogorvoslati kérelem alapján eljárva megállapította, hogy a jogorvoslati kérelem az alábbiak szerint részben megalapozott.
<br>A Kbt. 43. § (1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 44. § (2) bekezdés d) és e) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható - a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;
<br>- a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal.
<br>A Kbt. 44. § (4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve ha az ajánlatkérõ ettõl eltérõen rendelkezik.
<br>A Kbt. 44. § (6) bekezdése úgy rendelkezik, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Kbt. 52. § (1) bekezdése elõírja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>A Döntõbizottság elõször a XXI. termékcsoportra a kérelmezõ által tett részajánlat érvényességét vizsgálta meg.
<br>Kérelmezõ ajánlatának 60. oldalán az alábbi szövegrész található: "Nyersfehér színû, mosható hagyományos pólya.
<br>Alapanyaga: 45% terjedelmesített poliészterbõl és 55% nyers pamutból készült rugalmas textília.
<br>Rugalmassága (nyújthatósága): 70-75%
<br>Különbözõ szélességben szövött, tartósan rugalmas pólya. Rándulások, ficamok és húzódások rögzítésére alkalmas mint rögzítõ-, tartó- és támasztókötés. Jó kompressziót biztosít.
<br>Sterilizálható. Közvetlenül sebre nem helyezhetõ.
<br>Csomagolás: egyenként csomagolt, ill. különbözõ méretû háromrétegû kartondoboz."
<br>"Termékünk megfelel a 47/1999. (X. 6.) EüM rendeletben elõírt minõségi követelményeknek."
<br>Kérelmezõ ajánlatának 80. oldalán található az ORKI által kiállított azon minõségi tanúsítvány, mely az ajánlat 85. oldalán található melléklet szerint a rugalmas pólyákra is vonatkozik.
<br>Ajánlatkérõ szakembereivel a terméket megvizsgáltatta és a jegyzõkönyvben az alábbiakat tüntette fel:
<br>"Vizsgált termék: Rugalmas pólya 14 cm × 5 m
<br>30 cm-es szakasz megnyúlását vizsgáltuk, ami 8 cm-ert nyúlt.
<br>Számítási módszer: (nyújtott hossz-nyugalmi hossz)/nyugalmi hossz × 100 = (38-30)/30 × 100 = 26,66%
<br>A fentiek alapján megállapítható, hogy a vizsgált termékminta nem megfelelõen rugalmas, így szakmai szempontból nem megfelelõ.
<br>Tekintettel arra, hogy a rugalmasság szorosan összefügg a kompresszióképességgel, így funkcióját nem tudja ellátni.
<br>A termék tapintása is inkább mûszálas, idegen érzésû.
<br>Láncfonalak száma: 224 (A termék túl laza szövésû)
<br>Összességében megállapítottuk, hogy az INTERIMPORT Kft. által benyújtott termékminta szakmai szempontból nem megfelelõ."
<br>Ajánlatkérõ az ajánlati felhívásában meghatározta, hogy a késõbbi szállítás minõségének meg kell egyezni az ajánlathoz csatolt termékminta minõségével, továbbá elõírta a termékekre a 47/1999. (X. 6.) EüM rendeletben elõírt tanúsítványok másolatának csatolását is, azonban konkrét mûszaki adatokat, illetve megfelelõségi értékeket nem határozott meg.
<br>A nemzeti szabványosításról szóló 1995. évi XXVIII. törvény 6. § (1) bekezdése úgy rendelkezik, hogy a szabványok alkalmazása önkéntes. Ebbõl következik az, hogy amennyiben ajánlatkérõ valamilyen szabvány elõírásait figyelembe kívánja venni a közbeszerzési eljárás során, akkor azt a szabványt meg kell határozni az ajánlati felhívásban, illetve a dokumentációban, mint kötelezõ minõségi elõírást. Ajánlatkérõ csak akkor vizsgálhatja egy konkrét szabványnak való megfelelõséget egy mintadarab esetén, ha az adott hatályos szabványt nevesíti, illetve nem hatályos szabvány esetén annak elõírásait tünteti fel mint kötelezõ mûszaki tartalmat a felhívásban vagy a dokumentációban.
<br>Az ajánlatkérõ által a mûszaki vizsgálat alapjául vett MSZ 999-84 országos szabvány már az ajánlati felhívás közzétételét megelõzõ években sem volt hatályos. Ajánlatkérõ azon álláspontját, hogy a 47/1999. (X. 6.) EüM rendeletben található szabványra való hivatkozások az MSZ 999-84 szabványra való utalások, és ennek alapján e szabvány mûszaki elõírásait a jelen közbeszerzési eljárás során alkalmazni kell, illetve az ezekkel az utalásokkal a felhívás és a dokumentáció részét képezi, a Döntõbizottság nem fogadta el. A hivatkozott szabvány ugyanis nem hatályos, továbbá a 47/1999. (X. 6.) EüM rendeletre csak mint az annak megfelelõ tanúsítvány kötelezõ benyújtását elõírva rendelkezett ajánlatkérõ.
<br>A Döntõbizottság rámutat arra, hogy amennyiben ajánlatkérõ hivatkozott volna a 47/1999. (X. 6.) EüM rendeletre, az akkor sem jelentené a nem hatályos MSZ 999-84 szabvány kötelezõ alkalmazását, hiszen a rendelet alapján csak hatályban lévõ szabványt lehetne alkalmazni.
<br>Ajánlatkérõ nem határozott meg elõre az MSZ 999-84 szabványban rögzített mûszaki elõírásoknak való megfelelõségi követelményt, így azokat utólag a mintadarabok vizsgálata során sem alkalmazhatja, mert a Kbt. rendelkezései szerint ajánlatkérõ csak a felhívásban és a dokumentációban általa elõre meghatározott elõírásoknak való megfelelõségét vizsgálhatja a mintadarabok esetében.
<br>Ajánlatkérõ a dokumentációban nevesítette az ORKI és a Magyar Gyógyszerkönyv rendelkezéseit, azonban ezek a rugalmas pólya tekintetében konkrét számadatokon alapuló, a megfelelõségre vonatkozó adatokat nem tartalmaznak. Ajánlatkérõ az ajánlati dokumentáció II. szakmai követelmények 12. pontjában határozta meg elvárásait a rugalmas pólyával kapcsolatban az ORKI és a Magyar Gyógyszerkönyv elõírásain túl. E rendelkezés azonban nem adja meg azokat a mérhetõ és ellenõrizhetõ határértékeket az egyes tulajdonságokra, amelyek alapján objektíven meg lehetne állapítania mintadarab megfelelõségét vagy megnemfelelõségét.
<br>A Döntõbizottság álláspontja szerint az olyan kifejezések, mint a "rugalmasságát hosszú ideig megtartó", "jó kompressziót biztosító", "rövid nyújthatóságú" nem tartalmaznak objektíven vizsgálható tulajdonságokat, hiszen azokban a tulajdonságok elvárt mértéke nincs meghatározva. Ajánlatkérõ az ajánlati dokumentációban az általa elõírt feltételekkel kapcsolatban konkrét és egyértelmûen meghatározott objektív paramétereket, megfelelõségi határokat nem adott meg. A dokumentációban meghatározott elõírások a termékre vonatkozó konkrét és objektív megfelelõségi elõírások hiányában nem is eredményezhetik azok érvénytelenségét, így nem minõsíthette volna ajánlatkérõ a kérelmezõ ajánlatát nem megfelelõnek, hiszen nem határozta meg az általa készített felhívásban és dokumentációban, hogy milyen tulajdonságoknak kell megfelelnie a termékeknek, vagyis nem volt a mintadarabok vizsgálatához viszonyítási alap.
<br>Ajánlatkérõ a kérelmezõ által benyújtott termékmintával kapcsolatban megállapította azt is, hogy a termék "tapintása mûszálas idegen érzésû", azonban ezzel kapcsolatban a felhívás és a dokumentáció nem tartalmazott rendelkezést vagy követelményt, így ezt ajánlatkérõ az ajánlati felhívás és dokumentációban nem határozta meg megfelelõségi feltételként, ezért ezt nem is vehette volna figyelembe. Ennek alapján kérelmezõ azon álláspontja, hogy a felhívásban és a dokumentációban nem szereplõ többletelõírást is figyelembe vett ajánlatkérõ a mintadarab vizsgálatakor megalapozott, hiszen e körben ajánlatkérõ elõzetesen nem határozott meg követelményeket.
<br>A fentiekben kifejtettek alapján a Döntõbizottság megállapította, hogy ajánlatkérõ azon döntése, hogy kérelmezõ ajánlata a XXI. termékcsoport rugalmas pólya tekintetében nem felel meg a felhívásban és a dokumentációban meghatározottaknak, és ezért azt kizárta az eljárás további részébõl nincs összhangban a Kbt. rendelkezéseivel, így a jogorvoslati kérelem e része megalapozott.
<br>A Döntõbizottság megállapította, hogy a XXI. termékcsoportra a kérelmezõ által tett részajánlat érvényes volt, ezt követõen megvizsgálta az e termékcsoportban az eljárás nyertesére vonatkozó ajánlatkérõi döntés jogszerûségét.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A XXI. termékcsoportra a Nagév Kft. és kérelmezõ nyújtott be ajánlatot. A benyújtott ajánlatokban a Nagév Kft. ajánlati ára a nettó 3 942 000 Ft (bruttó 4 415 040 Ft), míg a kérelmezõ ajánlati ára e tételben 3 885 000 Ft (bruttó 4 351 200 Ft) volt.
<br>Ajánlatkérõ az ajánlati felhívás 13. pontjában meghatározta, hogy a legalacsonyabb ellenszolgáltatás alapján választja ki a nyertes ajánlatot. Az elõzõ pontokban kifejtettek alapján a Döntõbizottság megállapította, hogy ajánlatkérõ a XXI. tételben jogsértõ módon nyilvánította érvénytelenné kérelmezõ ajánlatát, így jogszerûen nem zárhatta volna ki azt az ajánlatok értékelésébõl. Tekintettel arra, hogy a kérelmezõ ajánlata az ajánlatkérõ által kifogásolt szempontból érvényes volt, így a közbeszerzési eljárásnak az ajánlatok Kbt. 55. § (6) bekezdése szerinti értékelési szakaszában is részt kellett volna vennie.
<br>Kérelmezõ ajánlati ára a benyújtott ajánlatok szerint e tételben alacsonyabb volt, mint az ajánlatkérõ általa nyertesnek kihirdetett Nagév Kft. ajánlati ára, így az ajánlati felhívásban meghatározott értékelési szempont alapján a kérelmezõ ajánlata lett volna jogszerû eljárás esetén a XXI. termékcsoportban az eljárás nyertese. A Döntõbizottság az elõzõekben kifejtettek alapján megállapította, hogy ajánlatkérõnek a XXI. termékcsoportban az eljárás nyertesére vonatkozó döntése is jogsértõ volt, így a jogorvoslati kérelem e része is megalapozott.
<br>A Döntõbizottság ezt követõen a XXVII. termékcsoportra a kérelmezõ által tett részajánlat érvényességét vizsgálta meg.
<br>Ajánlatkérõ az egyes termékmintákra vonatkozóan úgy rendelkezett az ajánlati felhívásban, hogy a késõbbi szállítás minõségének meg kell egyeznie az ajánlathoz csatolt termékminta minõségével. Ebbõl következõen az egyes termékminták minõségének is meg kell egyezni a forgalomba hozható termékek minõségére vonatkozó elõírásokkal.
<br>A Döntõbizottság álláspontja szerint a közbeszerzési eljárásban, amennyiben ajánlatkérõ megköveteli valamilyen termékre vonatkozóan a tanúsítvány meglétét és termékminta csatolását is kéri, akkor csak a tanúsítvány kiadásának alapjául szolgáló jogszabály szakmai elõírásaiban foglalt megfelelõ mûszaki paraméterekkel rendelkezõ termékminta benyújtása tekinthetõ a felhívásban, illetve a dokumentációban meghatározott részletes szakmai követelményeknek megfelelõ mintának.
<br>E körben a Döntõbizottság megállapította, hogy a kérelmezõ által csatolt termékmintára elõírásként határozta meg azt ajánlatkérõ, hogy a késõbbi szállítás minõségének meg kell egyezni a termékminta minõségével. Továbbá a megajánlott termékre vonatkozóan minõségi megfelelõségi tanúsítványt kellett benyújtaniuk az egyes ajánlattevõknek.
<br>A kérelmezõ e tétel tekintetében az ajánlati felhívás 11. a) pontja hetedik nagy francia bekezdésének megfelelõen csatolt minõségi tanúsítványt steril és nem steril mullkötszerek, mûtéti törlõk és készletek körében, mely tanúsítvány kiállítási dátuma 2003. július 9. E tanúsítvány által nevesített eszközök közül a kérelmezõ által mintatermékként csatolt "steril kötszercsomag kiegészítõ" sterilezési dátuma 2003. július 7., mely két nappal a tanúsítvány kiállításának idõpontját megelõzõ idõpont. A fenti dátum eltérések alapján a Döntõbizottság megállapította, hogy kérelmezõ ajánlatában az általa termékmintaként benyújtott kiegészítõ szett nem rendelkezik érvényes minõségi tanúsítvánnyal.
<br>Kérelmezõ azon álláspontját, hogy 2003. júniusában sikeres audit történt ezekre a termékekre vonatkozóan és errõl - még a tanúsítvány kiállítását megelõzõen - tájékoztatást is kapott, így ennek megfelelõen készítette el a mintaterméket, mert késõbbi idõpontban ezt a tanúsítványt meg fogja kapni, tehát a termék forgalomba hozható, hiszen annak minõsége tanúsított, a Döntõbizottság nem fogadta el. A minõségi tanúsítvány a kiállítási idõpontjától elõállított termékek minõségének tanúsítására szolgál, az azt megelõzõen gyártott termékekkel kapcsolatban a tanúsítványnak bizonyító ereje nincs.
<br>Ennek alapján a Döntõbizottság megállapította, hogy kérelmezõ ajánlatában nem olyan termékminta került benyújtásra, amely megfelelne a kérelmezõ által az ajánlathoz csatolt "steril és nem steril mullkötszerek, törlõk és kötszerek" minõségi tanúsítványban szereplõ termékfelsorolásnak. Ennek alapján a kérelmezõ által benyújtott termékminta a steril és nem steril mullkötszerek mûtéti törlõk és készletek tekintetében nem felel meg az ajánlati felhívás 11. a) pont utolsó francia bekezdés rendelkezéseinek, így a kérelmezõ ajánlata a XXVII. tétel tekintetében ezen okból érvénytelen.
<br>A fentiek alapján az ajánlatkérõ döntése, mellyel a XXVII. termékcsoport esetében a kérelmezõ e tételre tett részajánlatát az eljárásból kizárta, jogszerû volt, így a jogorvoslati kérelem e része megalapozatlan.
<br>A Döntõbizottság rámutat arra, hogy ajánlatkérõ az összegzésben nem határozta meg pontosan azt, hogy mely okból zárta ki az eljárásból a kérelmezõ e két termékcsoportban tett részajánlatát, mely eljárása következtében ajánlatkérõ döntésérõl, illetve annak alapjául szolgáló tényekrõl nem lehetett pontos ismerete kérelmezõnek, hiszen a "szakmai szempontból nem megfelelõ" kifejezés tartalma nem egyértelmû, így azt a jogorvoslati eljárásban kellett feltárni.
<br>A Kbt. 2002. január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.
<br>A Kbt. 31. § (6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben;
<br>A Kbt. 88. § (4) és (5) bekezdése az alábbiakat mondja ki:
<br>A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Kbt. 88. § (7) bekezdése szerint a bizottság az (1) bekezdésben szereplõ intézkedéseket együttesen is alkalmazhatja.
<br>A Döntõbizottság a jelen közbeszerzési eljárásban megállapította, hogy személyi bírság alkalmazására jelen eljárásban nincs lehetõség.
<br>A Döntõbizottság az eset összes körülményei között mérlegelte a Kbt. 88. § (4) és (5) bekezdésében meghatározottakat, így többek között a közbeszerzés tárgyát, sajátosságait, a megkötött szerzõdés nettó 3 942 000 Ft-os értékét.
<br>Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg, valamint értékelte azt is, hogy a kötelezõen kiszabandó bírság 1 000 000 Ft-tól a XXI. termékcsoport értékének 30%-áig terjedhet. A Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni, mert ajánlatkérõvel szemben 1 000 000 Ft, azaz egymillió forint bírság kiszabása arányban áll az általa elkövetett jogsértések súlyával.
<br>A Döntõbizottság álláspontja szerint az általa alkalmazott jogkövetkezmények - a jogsértések reparálhatatlanságára is tekintettel - az ajánlatkérõ által elkövetett jogsértések súlyával arányban állnak, és annak kellõ mértékû és elégséges szankcióját jelentik.
<br>A fent leírt indokok alapján a Döntõbizottsága Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta az ajánlatkérõvel szemben, és ennek megfelelõen rendelkezett a költségek viselésérõl is, míg a megalapozatlan kérelmi elemet a Kbt. 88. § (I) bekezdés a) pontja alapján elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 30.
<br>
<br>Dr. Nagy László Gábor s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>