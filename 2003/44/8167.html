<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8167)
</h2>
<br>1024 Budapest, Margit krt. 85.
<br>Ikt.sz.: D.434/4/2003.
<br>
<br>Tárgy: a TUTI-TÓTI Kft. jogorvoslati kérelme a Duna Televízió Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A TUTI-TÓTI Takarító-Fuvarozó Kft. (1074 Budapest, Rottenbiller u. 10. IV. 19., a továbbiakban: kérelmezõ) által a Duna Televízió Rt. (1016 Budapest, Mészáros u. 48., a továbbiakban: ajánlatkérõ) "a Duna Televízió Rt. két épületében 9483 m2 alapterületen takarítási munkák elvégzése" tárgyú közbeszerzési eljárása ellen benyújtott jogorvoslati kérelmet a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. június 25-i számában a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívás 5. b) pontjában az alábbiakat határozta meg:
<br>"A dokumentáció megkérésének határideje: a dokumentáció átvehetõ az ajánlati felhívás közzétételének napján és az azt követõ elsõ naptól számított 15. napig hétfõtõl csütörtökig 10.00-12.00 óra között, illetve pénteken 10.00-11.00 óra között. Amennyiben a határidõ utolsó napja munkaszüneti napra esik, akkor a dokumentáció az azt követõ 1. munkanapon 10.00-12.00 óra között átvehetõ."
<br>Ajánlatkérõ a részajánlat tételének lehetõségét kizárta, azonban a többváltozatú ajánlat tételét lehetõvé tette az ajánlati felhívásban.
<br>Ajánlatkérõ az ajánlati felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására kért adatok és tények között a harmadik francia bekezdésben az alábbiakat írta elõ:
<br>"Nyilatkozat a közbeszerzés tárgyának 2002. évi forgalmáról."
<br>Az ajánlati felhívás 13. a) pontjában ajánlatkérõ meghatározta, hogy a legalacsonyabb összegû ellenszolgáltatás szempontja alapján bírálja el az ajánlatokat.
<br>Ajánlatkérõ az ajánlati felhívás 16. pont elsõ francia bekezdésében az alábbiakat tüntette fel:
<br>- "az ajánlatkérõ a takarítandó helyiségek megtekintésére a hirdetmény közzétételének napját követõ elsõ naptól számított 20. napon 10.00 órakor lehetõséget biztosít. Gyülekezési hely: Duna Televízió Rt., 1016 Budapest, Mészáros u. 48., irodaépület I. sz. porta."
<br>Az ajánlati felhívás 16. pont 4. és 5. francia bekezdésében foglaltak szerint:
<br>- "kérjük csatolni a cég jelenlegi állapota szerinti cégbejegyzési okmányok másolatát (cégkivonat vagy cégmásolat), valamint a cégjegyzésre jogosult aláírási címpéldányának másolatát,
<br>- kérjük csatolni az ajánlattevõ nyilatkozatát arra vonatkozóan, hogy a cég a kis- és középvállalkozásokról, fejlõdési támogatásáról szóló 1999. évi XCV. törvény szerint mikro-, kis- vagy középvállalkozásnak minõsül-e."
<br>Ajánlatkérõ az ajánlati felhívás 8. francia bekezdésében az alábbiakat határozta meg:
<br>- "az ajánlatkérõ az eljárásban egy alkalommal 5 napos határidõt biztosít a Kbt. 44. § és 46. § szerinti igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosságok pótlására."
<br>Ajánlatkérõ az ajánlati felhívás 16. pontjának 9. francia bekezdésében az alábbiakat határozta meg:
<br>- "az ajánlati felhívással kapcsolatos további tájékoztatása Kbt. 38. § szerint."
<br>Az ajánlatkérõ által készített ajánlati dokumentáció 3. fejezete a teljesítéssel kapcsolatos követelményeket tartalmazta. Ebben ajánlatkérõ meghatározta az iroda és mûszaki épület szintenkénti és a használat szerinti takarítandó alapterületeket, a munkavégzés idõbeosztását és gyakoriságát, valamint egyéb  követelményeket. Az ajánlati árat a dokumentáció rendelkezései szerint Ft/hónap szerinti bontásban kellett megadni.
<br>Ajánlatkérõ az ajánlati dokumentációban szerzõdéstervezetet is az ajánlattevõk rendelkezésére bocsátott.
<br>Az ajánlatkérõ 2003. július 15-én helyszíni bejárást tartott.
<br>2003. augusztus 5-ig, az ajánlattételi határidõig a BUDABER Rt., a CITY Service Rt., a Comfort '97 Kft., a MASZER Rt., a Sauber Kft., a Sárvár Security Rt., a TAMAX Kft. és a kérelmezõ nyújtott be ajánlatot.
<br>Ajánlatkérõ elvégezte az ajánlatok formai értékelését, a hiányokat jegyzõkönyvbe foglalta, eszerint négy ajánlattevõt a hiányok pótlására hív fel, majd a jegyzõkönyvet az ajánlattevõk részére ajánlatkérõ 2003. augusztus 11-én faxon és levélben is elküldte.
<br>Ajánlatkérõ a hiánypótlásokat követõen az ajánlatokat értékelte, majd 2003. augusztus 22-én kelt jegyzõkönyvében megállapította, hogy a Sauber Kft., a Comfort '97 Kft., a Sárvár Security Rt., a BUDABER Rt. és kérelmezõ ajánlata érvénytelen. Az errõl készült jegyzõkönyvet ajánlatkérõ 2003. augusztus 28-án faxon és levélben az ajánlattevõknek elküldte.
<br>Ajánlatkérõ 2003. szeptember 4-én tartotta az eredményhirdetést, melyen kihirdette, hogy az eljárás nyertese a CITY Service Rt. ajánlata.
<br>A kérelmezõ 2003. augusztus 28-án postára adott beadványával nyújtott be jogorvoslati kérelmet, mely a Döntõbizottsághoz 2003. szeptember 1-jén érkezett. Kérelmezõ kérelmét a jogorvoslati eljárás során tartott tárgyaláson kiegészítette. Kérelmezõ kiegészített jogorvoslati kérelmében sérelmezte, hogy az ajánlatkérõ által 2003. július 15-én tartott helyszíni bejárásról jegyzõkönyvet nem kapott. Ezen a bejáráson nem vett részt, tekintettel arra, hogy ez ideig kérelmezõ takarította az épületet. Álláspontja szerint, mivel a helyszíni bejárás jegyzõkönyvét nem kapta meg, ezzel ajánlatkérõ megsértette az esélyegyenlõségre vonatkozó szabályokat, illetõleg a Kbt. 24. §-ának rendelkezéseit. Sérelmezte továbbá az ajánlatkérõ által az ajánlatok formai szempontból történõ értékelését, illetõleg az ennek alapján 2003. augusztus 7-én elrendelt hiánypótlást, mert abban a Kbt.-ben, illetve az ajánlati felhívásban meghatározottakon túl is lehetõséget biztosítottak a hiánypótlásra. Sérelmezte továbbá, hogy az ajánlati felhívás, illetõleg dokumentáció nem felel meg a Kbt. 40. § (1) bekezdésének, mert mind a felhívás, mind a dokumentáció pontatlan, illetve nem kellõ megalapozottsággal kerültek annak rendelkezései megfogalmazásra. Sérelmezte továbbá ezzel kapcsolatban, hogy az ajánlatok mûszaki tartalmát nem tisztázta, vagyis azt nem írta elõ pontosan ajánlatkérõ sem az ajánlati felhívásban, sem pedig az ajánlati dokumentációban. A dokumentáció feltételeivel kapcsolatban elõadta, hogy álláspontja szerint az elvégzendõ szolgáltatás pontos tartalma, tehát a takarítással kapcsolatos elvárások megfogalmazása hiányzik, hiszen nincs rögzítve, hogy milyen takarítási mûveleteket milyen vegyszerekkel és eszközökkel kell elvégezni. Az ajánlati dokumentáció részét képezõ szerzõdéstervezettel kapcsolatban sérelmezte azt, hogy a szerzõdés tartalma egyoldalúan került ajánlatkérõ által meghatározásra, és az ajánlattevõk csak elfogadhatták az abban meghatározottakat.
<br>Kérelmezõ a fentiek alapján kérte ajánlatkérõ eljárási cselekményeinek, illetve eljárást lezáró döntésének megsemmisítését.
<br>Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a helyszíni bejáráson nem készült jegyzõkönyv, mivel a helyszíni bejáráson csak a takarítandó területet lehetett megtekinteni, ekkor konkrét kérdéseket nem lehetett feltenni a résztvevõknek, illetõleg ilyen kérdésekre ajánlatkérõ képviselõi nem válaszoltak. Az ajánlattétellel kapcsolatban csak a Kbt. 38. §-a szerint lehetett kérdéseket feltenni. Álláspontja szerint a helyszíni bejárás 2003. július 15-én volt, míg kérelmezõ csak 2003. augusztus 28-án adta postára jogorvoslati kérelmét, így álláspontja szerint a 15 napos jogvesztõ határidõ a tudomásszerzéstõl már eltelt. A hiánypótlási felhívással kapcsolatban elõadta, hogy azt 2003. augusztus 11-én megküldte faxon kérelmezõnek, így az attól számított 15 napos jogvesztõ határidõ is eltelt, ezért e kérelme is elkésett. Az ajánlati felhívás és dokumentáció tartalmával kapcsolatban hivatkozott arra, hogy álláspontja szerint az erre vonatkozó kérelmi elem mind a dokumentáció megvásárlási, mind pedig az ajánlattételi határidõtõl számítva elkésett, hiszen a 2003. augusztus 5-i ajánlattételi idõponttól számítva is több mint 15 nap telt el az augusztus 28-ai idõpontig, mely idõpontban kérelmezõ benyújtotta jogorvoslati kérelmét.
<br>A szerzõdéstervezettel kapcsolatos kérelemrésszel kapcsolatban elõadta, hogy az egyrészt része volt az ajánlati dokumentációnak, ezért álláspontja szerint a jogorvoslati kérelem elkésett, másrészt e kérelemrész megalapozatlan is, hiszen az csak egy minta volt az ajánlattevõk számára.
<br>A fentiek alapján kérte a jogorvoslati kérelem elutasítását.
<br>Egyéb érdekeltek közül észrevételt tett a CITY Service Rt., a Sárvár Security Kft. és a BUDABER Rt.
<br>A CITY Service Rt. nyilatkozatában elõadta, hogy a jogorvoslati kérelem teljes terjedelmében elkésett és az abban szereplõ vélelmezett jogsértések semmilyen formában nem érintik a CITY Service Rt.-t.
<br>A Sárvár Security Kft. a jelen eljárás szempontjából releváns adatokat, elemeket nem tartalmazó nyilatkozatot tett.
<br>A BUDABER Rt. nyilatkozatában elõadta, hogy a jogorvoslati kérelem álláspontja szerint megalapozott, és az ajánlati felhívás, illetve dokumentáció nem kellõ pontossággal került meghatározásra, illetve a helyszíni bejárás alapján, miután a helyiségek állapotáról, a takarítandó területekrõl és egyéb, a végzendõ tevékenységgel kapcsolatos információkat szereztek az azon résztvevõ személyek, így álláspontja szerint az ezzel kapcsolatos eljárása ajánlatkérõnek jogsértõ volt.
<br>Ajánlatkérõ bejelentette, hogy a szerzõdést az ajánlati felhívás 15. b) pontjában meghatározottak szerint 2003. szeptember 25-én kívánja megkötni az eljárás nyertesével.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság az alábbiak szerint megállapította, hogy a jogorvoslati kérelem elkésett.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>
<br>1. Ajánlati felhívás és dokumentáció, ideértve a szerzõdéstervezetet is
<br>A Döntõbizottság megállapította - kérelmezõ által sem vitatottan - hogy kérelmezõ az ajánlati dokumentációt 2003. július 1-jén megvásárolta. Ennek alapján a kérelmezõ mind az ajánlati felhívás, mind az ajánlati dokumentáció tartalmát ezen a napon megismerte, így az ajánlati felhívás és dokumentáció tartalmával kapcsolatban vélelmezett jogsértések tekintetében e napot kell a tudomásszerzés idõpontjaként figyelembe venni. A Kbt. 79. § (7) bekezdésének rendelkezése szerint a vélelmezett jogsértésrõl való tudomásszerzéstõl számított 15 napon belül lehet joghatályosan jogorvoslati kérelmet elõterjeszteni. Ez jelen esetben 2003. július 1-jétõl mint tudomásszerzési idõponttól számítva 2003. július 16-a lett volna. Ennek megfelelõen kérelmezõnek legkésõbb 2003. július 16-án elõ kellett volna terjesztenie jogorvoslati kérelmét az ajánlati felhívás és a dokumentáció tartalmával kapcsolatosan. Kérelmezõ azonban csak 2003. augusztus 28-án nyújtott be jogorvoslati kérelmet az ajánlati felhívás, illetve dokumentáció rendelkezéseivel kapcsolatban, mely idõpont a Kbt. 79. § (7) bekezdése szerinti 15 napos jogvesztõ határidõn túli idõpont, így a jogorvoslati kérelemnek az ajánlati felhívásra, illetve dokumentációra vonatkozó részei elkésettek, ezért azok érdemi vizsgálatára nem kerülhetett sor.
<br>
<br>2. Helyszíni bejárással kapcsolatos kérelmi rész
<br>A Kbt. 38. § (1) bekezdése alapján az ajánlattevõ - a dokumentáción kívül - további tájékoztatást kérhet írásban az ajánlattételi határidõ lejárta elõtt legkésõbb tíz nappal az ajánlatkérõtõl ajánlata elkészítéséhez. A tájékoztatás tartalmát az ajánlattevõk számára hozzáférhetõvé kell tenni.
<br>A Kbt. 38. § (2) bekezdése szerint a dokumentációval kapcsolatos kiegészítõ tájékoztatást az ajánlatkérõ köteles az ajánlattételi határidõ lejárta elõtt legkésõbb hat nappal megadni.
<br>Ajánlatkérõ 2003. július 15-én tartotta a helyszíni bejárást, melyen kérelmezõ nem vett részt. Kérelmezõ az ajánlattételi határidõ (2003. augusztus 5.) lejárta elõtt legkésõbb 6 nappal, azaz 2003. július 30-ig nem kapott ajánlatkérõtõl tájékoztatást a helyszíni bejárásról, illetve az ott esetlegesen elhangzottakról. Az ajánlatkérõ az ajánlati felhívás 16. pont kilencedik francia bekezdésében meghatározta, hogy kérdéseket a Kbt. 38. §-ának megfelelõen lehet feltenni. Kérelmezõ nem élt azzal a lehetõséggel, hogy a Kbt. 38. § (1) bekezdésében elõírt határidõben tájékozódjon a helyszíni bejárás jegyzõkönyvérõl.
<br>A helyszíni bejárás az ajánlattételi szakasz része és annak idõpontját az ajánlati felhívás 16. pont 8. francia bekezdésének rendelkezése alapján a kérelmezõ ismerte. A helyszíni bejárás az eredményes ajánlattétel elõsegítését szolgáló lehetõség a Kbt. rendelkezései szerint, ezért legkésõbb az ajánlattétel elõtt 6 nappal, azaz 2003. július 30-án tudomást kellett szereznie kérelmezõnek arról, hogy a helyszíni bejárásról jegyzõkönyvet - amely adott esetben az ajánlattételhez szükséges információkat tartalmazhatott volna - részére nem küldött ajánlatkérõ.
<br>A Döntõbizottság megállapította, hogy a fentiekben kifejtettek alapján a kérelmezõnek az általa vélelmezett jogsértésrõl - a Kbt. 38. § (2) bekezdésére tekintettel - az ajánlattételt megelõzõ 6. napon tudomást kellett szereznie, így a Kbt. 79. § (7) bekezdésében meghatározott jogvesztõ határidõ számítása ezen  idõponttól (2003. július 30.) kezdõdik e kérelmi rész tekintetében. A 2003. július 30-i tudomásszerzési idõpontot figyelembe véve az ettõl számított 15. napon, azaz 2003. augusztus 14-én nyújthatott volna be e kérelmi rész tekintetében legkésõbb joghatályosan jogorvoslati kérelmet kérelmezõ. Kérelmezõ azonban csupán 2003. augusztus 28-án adta postára jogorvoslati kérelmét, mely a Kbt. 79. § (7) bekezdés szerint számított jogvesztõ határidõn túli idõpont, így e kérelmi rész is elkésett, ezért annak érdemi vizsgálatára nem kerülhetett sor.
<br>
<br>3. Hiánypótlási felhívás
<br>Ajánlatkérõ 2003. augusztus 11-én megküldte faxon a hiánypótlási felhívásról szóló jegyzõkönyvet az ajánlattevõknek, így kérelmezõnek is. Kérelmezõ elismerte a hiánypótlásról szóló jegyzõkönyv 2003. augusztus 11-i kézhezvételét. Ennek alapján ajánlatkérõnek a hiánypótlással kapcsolatos rendelkezéseirõl ebben az idõpontban szerzett tudomást kérelmezõ, így a Kbt. 79. § (7) bekezdésének rendelkezései szerint a 15 napos jogvesztõ határidõ számítása ezen idõponttól kezdõdik. Ennek megfelelõen a hiánypótlással kapcsolatban jogorvoslati kérelmet kérelmezõ legkésõbb 2003. augusztus 26-án terjeszthetett volna elõ joghatályosan. Kérelmezõ azonban csupán 2003. augusztus 28-án nyújtotta be postai úton jogorvoslati kérelmét a Döntõbizottsághoz, mely idõpont a 15 napos jogvesztõ határidõn túli idõpont, vagyis e kérelmi rész is elkésett, ezért ennek érdemi vizsgálatára sem kerülhetett sor.
<br>A Döntõbizottság a fentiek alapján a Kbt. 76. § (1) bekezdésében biztosított hatáskörében eljárva a rendelkezõ részben foglaltak szerint határozott, vagyis az elkésett jogorvoslati kérelmet a Kbt. 80. § (4) bekezdése szerint elutasította és a jogorvoslati eljárásban felmerült költségekrõl a Kbt. 88. § (1) bekezdés h) pontjának megfelelõen rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 24.
<br>
<br>Dr. Nagy László Gábor s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>