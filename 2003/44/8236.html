<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8236)
</h2>
<br>1024 Budapest, Margit krt. 85.
<br>Ikt.sz.: D.457/7/2003.
<br>
<br>Tárgy: az I & B Közép-Európai Általános Üzletfejlesztõ Kft. jogorvoslati kérelme az Állami Privatizációs és Vagyonkezelõ Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az I & B Közép-Európai Általános Üzletfejlesztõ Kft. (1055 Budapest, Falk Miksa u. 28., a továbbiakban: kérelmezõ) jogorvoslati kérelmét, melyet az Állami Privatizációs és Vagyonkezelõ Rt. (1133 Budapest, Pozsonyi u. 56., a továbbiakban: ajánlatkérõ) "CD Hungary Rt. privatizációjának vizsgálatával kapcsolatban értékelõi, szakértõi feladatok ellátása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. július 16-án a Közbeszerzési Értesítõ 29. számában 5086/2003. számon ajánlati felhívást tett közzé a rendelkezõ részben megjelölt tárgyban.
<br>A felhívás 6. pontja értelmében az ajánlattételi határidõ, mely azonos az ajánlatok felbontásának idõpontjával, az ajánlati felhívás közzétételének napját követõ elsõ naptól számított 40. napot követõ elsõ munkanap 13.00 óra. Az ajánlat benyújtásának címe a bontás napját megelõzõen: ÁPV Rt., 1133 Budapest, Pozsonyi út 56. fszt. központi iktató. A bontás napján 12.45-tõl: ÁPV Rt., 1133 Budapest, Pozsonyi út 56., 805. sz. tárgyaló.
<br>A felhívás 13. pontja szerint az összességében legelõnyösebb ajánlat kiválasztására szolgáló részszempontok: vállalási díj mértéke (súlyszám 8) és a teljesítés vállalt határideje (súlyszám 2). Az értékelés során adható pontok 0-10 között lehetnek részszempontonként. Az ajánlattételi határidõt, 2003. augusztus 26-át megelõzõen a CCA Rt., a Városház Audit Rt. és az I & B Kft. nyújtotta be ajánlatát. 2003. augusztus 26-án 8.40-kor szintén a központi iktatóban ajánlatot nyújtott be a Mátraholding Rt. A bontási jegyzõkönyv 4. pontja a következõket tartalmazta:
<br>A sértetlen boríték felbontása elõtt az ÁPV Rt. képviselõje jelezte, hogy a bontásra váró borítékon szereplõ átvételi bizonylat tanúsága szerint azt a mai napon 8 óra 40 perckor nyújtották be az ÁPV Rt. (Budapest XIII., Pozsonyi út 56.) központi iktatójába annak ellenére, hogy a kiírás szerint a mai napon (bontás napja) az ajánlat benyújtására 12 óra 45 pertõl 13 óráig az ÁPV Rt. (Budapest XIII., Pozsonyi út 56.) 805-ös tárgyalójában lett volna lehetõség, majd ezt követõen ismertette a boríték tartalmát: Ajánlattevõ neve, székhelye: MÁTRAHOLDING Gazdasági és Tanácsadó Rt. (1064 Budapest, Vörösmarty u. 42.) A pályázó a pályázatát a megkívánt példányszámban nyújtotta be.
<br>Ajánlatkérõ az ajánlatokat elbírálta, majd 2003. szeptember 3-án eredményt hirdetett, mely szerint a CCA Rt. ajánlata érvénytelen, és az eljárás nyertese a Mátraholding Rt. lett.
<br>Kérelmezõ 2003. szeptember 11-én nyújtott be jogorvoslati kérelmet. Álláspontja szerint az ajánlatok elbírálása jogsértõ módon történt. Álláspontja alátámasztására elõadta, hogy a felhívás értelmében nem volt mód arra, hogy az ajánlatok bontásának napján az ajánlattevõk ajánlataikat a központi iktatóban adják le, annak leadására, átvételére csak 12.45 és 13.00 óra között a 805. szobában volt lehetõség. Tekintettel arra, hogy a nyertes és az õ ajánlatában a vállalási ár egyforma volt, eltérés pedig csak a vállalási határidõben volt, ajánlatkérõnek az esélyegyenlõség biztosítása érdekében elõnyben kellett volna részesítenie az ajánlati felhívásban megjelölt feltételeknek megfelelõen (a megadott idõben és a megadott helyen) leadott ajánlatot. Nehezményezi, hogy ajánlatkérõ hiánypótlással nem pótolható hiányosságok miatt érvénytelenné nyilvánít ajánlatokat, jelen esetben azonban közel egyforma ajánlatok esetén sem veszi figyelembe az ajánlati felhívásban megjelölt érvényességi feltételeket. Kérelmezõ 2003. szeptember 19-én a nyertes észrevételére történt észrevétele kapcsán megismételte a jogorvoslati kérelmében foglaltakat. Kérte a jogsértés megállapítását, a nyertes eljárásból történõ kizárást, ajánlatkérõ eljárást lezáró döntésének megsemmisítését.
<br>Ajánlatkérõ észrevételében elõadta, hogy a Kbt. 52. § (2) bekezdés d) pontja ugyan úgy rendelkezik, hogy érvénytelen az ajánlat, ha az nem felel meg az ajánlati felhívásban és dokumentációban meghatározott feltételeknek, azonban a Kbt. 52. § (2) bekezdés a) pontja a beadással kapcsolatos körülmények között csak a határidõ után benyújtott ajánlatot nevesíti érvénytelenségi okként. A Mátraholding Rt. ajánlatát valóban nem az elõírt helyiségben nyújtotta be a bontás napján, de a benyújtás helyeként megjelölt helyen ott volt az ajánlat a bontás idõpontjára, ezért álláspontja szerint nem érvénytelen az ajánlat. Az értékeléssel kapcsolatosan elõadja, hogy az értékelés során kizárólag a felhívásban megjelölt szempontok szerint értékelt. Kéri a kérelem elutasítását.
<br>Egyéb érdekeltként a nyertes Mátraholding Rt. tett észrevételt, mely szerint a tárgyban leírt közbeszerzési eljárásban jogszerûen járt el, és tiszteletben tartotta a verseny tisztaságát.
<br>Véleménye szerint az 1995. évi XL. törvény 2. sz. melléklete alapján nyílt eljárás megindításakor az ajánlati felhívás
<br>
<br>6. a) pontja rendelkezik az ajánlati határidõrõl,
<br>
<br>6. b) pontja rendelkezik az ajánlat benyújtásának címérõl.
<br>Az ajánlati határidõ 2003. augusztus 26. 13.00 óra volt. A pályázati kiírás az ajánlat leadására kettõ helyet jelölt meg: a bontás napját megelõzõen a központi iktatót, a bontás napján 12.45-tõl 13 óráig a 805. sz. tárgyalót. Megítélése szerint jogszerûen járt el, amikor 2003. augusztus 26-án 8 óra 40 perckor a megadott határidõn belül az iktatóban adta le pályázatát.
<br>A Döntõbizottság a rendelkezésére álló iratok és nyilatkozatok alapján a jogorvoslati kérelmet megalapozatlanság miatt elutasítja.
<br>A Kbt. 52. § (2) bekezdése szerint érvénytelen az ajánlat, ha
<br>a) azt az ajánlati felhívásban meghatározott ajánlattételi határidõ lejárta után nyújtották be;
<br>b) azt olyan ajánlattevõ nyújtotta be, aki nem jogosult az eljárásban részt venni;
<br>c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;
<br>d) az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ felhívásában volt egy olyan idõtartam - méghozzá pont a bontás napján - az ajánlattételi határidõ lejárta elõtt, amikor nem volt mód sehol leadni ajánlattevõknek az ajánlatukat, csak a bontást megelõzõ 1/4 órában. Ajánlatkérõ ezzel az ajánlatok benyújtására rendelkezésre álló idõtartamot korlátozta.
<br>A Döntõbizottság megjegyzi, hogy ez a tény vezethet az esélyegyenlõség sérelmének a megállapításához. Viszont a jogvesztõ határidõn belül az ajánlati felhívás ezen részét senki nem kifogásolta.
<br>A Kbt. ajánlattételi határidõrõl szóló szabályozásában nem lelhetõ fel olyan elõírás, ami lehetõvé tenné, hogy az ajánlatok benyújtására rendelkezésre álló idõtartam bármilyen okból korlátozható, megszakítható lenne. Ezért a Döntõbizottság osztja a nyertes jogi álláspontját, miszerint az ajánlattételre rendelkezésre álló idõtartamot a megadott véghatáridõig nem lehet megszakítottnak tekinteni, így ajánlatukat a központi iktatóban is beadhatták 12 óra 45 percig. Ajánlatukat az ajánlattételi határidõn belül a központi iktatóban 8 óra 40 perckor beadták.
<br>A bontási jegyzõkönyvbõl egyértelmûen megállapítható, hogy a nyertes ajánlata a kiírás szerinti 12 óra 45 perctõl 13.00 óráig terjedõ idõszakban a bontás helyszínére megérkezett. Így azt ajánlatkérõnek a Kbt. 52. § (2) bekezdés a) pontja szerint szabályosan benyújtottnak kellett tekintenie.
<br>A fentiekre tekintettel a Döntõbizottság a jogorvoslati kérelmet ezen tekintetben elutasítja.
<br>Kérelmezõ sérelmezi azt, hogy szerinte ajánlatkérõnek az értékelés során elõnyben kellett volna részesítenie az ajánlati felhívásban megjelölt feltételeknek megfelelõen leadott ajánlatot.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>Kérelmezõ sem vitatja, hogy a nyertes és az õ ajánlatában a vállalási ár egyforma volt, viszont a nyertes javára eltérés volt a vállalási határidõben. Más értékelési szempontot ajánlatkérõ a felhívásában nem adott meg, tehát nem is vehetett figyelembe.
<br>A Döntõbizottság megállapította, hogy ajánlatkérõ a Kbt. 55. § (6) bekezdése szerint az ajánlatokat a felhívásban meghatározott értékelési szempontok alapján bírálta el.
<br>A Döntõbizottság a fenti indokok alapján - a Kbt. 76. § (1) bekezdés c) pontjában biztosított jogkörében eljárva - a megalapozatlan kérelmet a Kbt. 88. § (1) bekezdés a) pontja szerint elutasította.
<br>A Döntõbizottság a költségek viselésérõl a rendelkezõ részben foglaltak szerint a Kbt. 88. § (1) bekezdés h) pontja alapján határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 26.
<br>
<br>Dr. Szaller Ottó s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>