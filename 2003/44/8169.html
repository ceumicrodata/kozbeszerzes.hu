<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8169)
</h2>
<br>1024 Budapest, Margit krt. 85.
<br>Ikt.sz.: D.346/3/2003.
<br>
<br>Tárgy: az EXPO-METRO Társaság jogorvoslati kérelme a BKV Rt. beszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az EXPO-METRO Társaság (1064 Budapest, Izabella u. 49., képviseli: Pintér László ügyvezetõ, a továbbiakban: kérelmezõ) jogorvoslati kérelmét, melyet a BKV Rt. (1072 Budapest, Akácfa u. 15., a továbbiakban: ajánlatkérõ) "4-es metró építésével kapcsolatos eljárás" tárgyú beszerzési eljárása ellen nyújtott be - érdemi vizsgálat nélkül - hivatalból elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az EXPO-METRO Társaság képviselõje Pintér László ügyvezetõ által - a rendelkezõ részben meghatározott tárgyban - 2003. július 7-én benyújtott jogorvoslati kérelem vonatkozásában a Döntõbizottság megállapította, hogy az nem tartalmazza a közbeszerzésekrõl szóló 1995. évi XL. törvény (a továbbiakban: Kbt.) 80. § (1) bekezdésében elõírt kötelezõ tartalmi elemek közül a b), c), d), e), f) és g) pontban foglaltakat, továbbá a kérelmezõ nem fizette meg 80. § (2) bekezdésében meghatározott 150 000 Ft igazgatási szolgáltatási díjat.
<br>Emiatt D.346/2/2003. szám alatt a Döntõbizottság - elutasítás terhe melleit - felhívta a kérelmezõt a hiányok pótlására, az igazgatási szolgáltatási díj megfizetésére és annak igazolására ötnapos hiánypótlási határidõ megállapítása mellett.
<br>A Döntõbizottság megállapította, hogy a kérelmezõ a hiányokat a meghatározott határidõben nem pótolta és ezért a Döntõbizottság a Kbt. 76. § (1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján - a Kbt. 80. § (4) bekezdésére figyelemmel - elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. július 22.
<br>
<br>Dr. Nagy Gizella s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Engler Magdolna s. k.,
<br>közbeszerzési biztos
<br>
<br>
<br><br></body></html>