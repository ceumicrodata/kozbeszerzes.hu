<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8349)
</h2>
<br>1024 Budapest, Margit krt. 85.
<br>Ikt.sz.: D.430/19/2003.
<br>
<br>Tárgy: a NEPTITN-BAU Rt. és a Servico Kft. jogorvoslati kérelme Vecsés Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A NEPTUN-BAU Rt. (3780 Edelény, József A. u. 3., a továbbiakban: I. r. kérelmezõ) és a Servico Építõ Kft. (1212 Budapest, Kossuth L. u. 30-46., a továbbiakban: II. r. kérelmezõ) kérelme alapján indult jogorvoslati eljárásban, melyet Vecsés Város Önkormányzata (2220 Vecsés, Szent I. tér 1., képviseli: a FÕBER Rt., 1075 Budapest, Rumbach S. u. 14. útján dr. Hajnal László ügyvéd, 1075 Budapest, Rumbach S. u. 14., a továbbiakban: ajánlatkérõ) "Vecsés város elmaradt szennyvízcsatorna-hálózat kiegészítése, kivitelezési munkái" tárgyú közbeszerzési eljárása ellen nyújtottak be, a Döntõbizottság az I. r. kérelmezõ kérelmének helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 52. § (2) bekezdésének d) pontjára tekintettel az 52. § (1) és 59. § (1) bekezdéseit, ezért a Döntõbizottság ajánlatkérõvel szemben 3 000 000 Ft, azaz hárommillió forint bírságot szab ki.
<br>Ezen túlmenõen a II. r. kérelmezõ kérelmét a Döntõbizottság elutasítja.
<br>A Döntõbizottság kötelezi ajánlatkérõt, hogy az I. r. kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgálati díjat fizessen meg.
<br>Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>II. r. kérelmezõ a jogorvoslati eljárás során felmerült költségeit maga viseli.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ 2003. június 2-án ajánlati felhívást tett közzé a Közbeszerzési Értesítõ 27. számában nyílt eljárás megindítására a rendelkezõ részben írt tárgyban.
<br>A felhívás 1. pontjában közölte, hogy nevében és megbízásából, mint mérnökszervezet jár el a FÕBER Nemzetközi Ingatlanfejlesztési és Mérnöki Rt. (a továbbiakban: megbízott). Ajánlatkérõ a felhívás 3. a) pontja szerint a város különbözõ utcáiban húzódó gerincvezetékek és bekötõvezetékek építésére kért ajánlatokat. Rész-, ill. többváltozatú ajánlatot nem kívánt elfogadni. A felhívásban meghatározta a szokásos elõírásokat, elõírta az alkalmasság vizsgálatának módját, közölte az ajánlatok elbírálásának szempontját, amely az összességében legelõnyösebb ajánlat kiválasztása volt.
<br>Az ajánlati felhívás 13. a)-b) pontjai szerint az összességében legelõnyösebb ajánlat kiválasztása az alábbi részszempontok alapján történik:
<br>részszempontok	súlyszámok
<br>- vállalási ár	3
<br>- kiírásban rögzítetten felüli többletvállalások	4
<br>alszempontok:
<br>- késedelmi kötbér	2
<br>- törvényben elõírtnál nagyobb jótállási idõ vállalása	2
<br>- a kis- és középvállalkozások részvételi esélyének növelése, illetve ezek bevonása esetén [a Kbt. 35. §
<br>d) pontja szerint]	0,3
<br>Az értékelés során adható pontszám részszempontonként: 1-10.
<br>A minimum- és maximumvállalkozás közötti résznek megfelelõen egyenes arányosítással számolva. Ajánlatkérõ a többletvállalásoknál kötbér esetén maximum 200 000 Ft/nap vállalást pontoz, jótállás tekintetében pedig maximum + 5 évet.
<br>Kis- és középvállalkozások pontozása esetén a vállalási értékhez viszonyítottan a teljesítésbe való bevonás mértékének megfelelõen.
<br>Az ajánlati felhívás 16. pontjában az alábbi elõírásokat is közölte többek között:
<br>- a második francia bekezdésben kérte az ajánlattevõ cégkivonatát és aláírási címpéldányát,
<br>- az ötödik francia bekezdésben elõírta, hogy az ajánlatnak tartalmaznia kell az ajánlattevõ Kbt. 43. § (1) bekezdése szerinti elfogadó nyilatkozatot a felhívás valamennyi feltételére, a szerzõdés teljesítésére és a kért ellenszolgáltatás összegére,
<br>- a hatodik francia bekezdésben megkövetelte az ajánlati dokumentáció részét képezõ vállalkozási szerzõdéstervezet csatolását, amelynek cégszerû aláírása, elfogadása és a vállalkozói feltételekkel való kiegészítése az ajánlat érvényességi feltétele,
<br>- a hetedik francia bekezdésben az ajánlatkérõ a hiánypótlás lehetõségét kizárta.
<br>Az ajánlatkérõ dokumentációt is készített. A dokumentáció tartalmazta az ajánlatkérõ részletes szerzõdési feltételeit vállalkozási szerzõdéstervezet formájában, továbbá tartalmazott egy ún. "Ajánlattételi lap"-ot, amelyen meghatározott formában kellett az ajánlattevõnek nyilatkoznia (neve, székhelye, vállalási ár, teljesítési határidõ, KKVT szerinti besorolás). Az ajánlatkérõ írásban számos kérdésre adott választ az ajánlattevõknek. Helyszíni konzultációt is tartott 2003. július 23-án.
<br>A 2003. augusztus 12-i határidõre 18 ajánlat érkezett az ajánlatkérõhöz. Az ajánlattevõk a következõk voltak: I. és II. számú kérelmezõk, továbbá ROK-La Kft., Schumann-Fischer Bt., DIAMIT Rt., Dupla Jakab Kft., Hídépítõ Rt., Poligon Kft., Strabag Rt., Varpex Rt., Contar-Bau Rt., Átmérõ Kft., Köz-Víz Kft., Betonút Rt., ÉP-GÉP 2002 Kft., ÉKISZ Kft., Vegyesipari Szövetkezet, Geosaurus Kft.
<br>Ajánlatkérõ a megbízott bevonásával elvégezte az ajánlatok értékelését. Eljárást lezáró döntését 2003. augusztus 18-án a felelõsségi rend szerint hozta meg a Képviselõ Testület. Eszerint nyolc ajánlatot érvénytelenség miatt kizártak. Ezek között volt mindkét kérelmezõ. További két ajánlattevõt a szerzõdés teljesítésére alkalmatlanná nyilvánítottak. A nyolc érvényes ajánlat pontozásos értékelése szerint az eljárás nyertese a Köz-Víz Kft. lett. Az eredményhirdetésre 2003. augusztus 19-én került sor. Az összegzés is elkészült és azt az ajánlattevõk a törvényes határidõben megkapták.
<br>Ajánlatkérõ a szerzõdést a nyertesnek kihirdetett ajánlattevõvel a felhívásban megjelölt idõpontban megkötötte.
<br>I. r. kérelmezõ a 2003. augusztus 27-én faxon az 1-4. sz. mellékletek nélkül, majd 2003. augusztus 29-én eredetben a teljes körû mellékletekkel benyújtott jogorvoslati kérelmében a jogsértés tényének megállapítása mellett kérte az ajánlatkérõ eljárást lezáró döntésének megsemmisítését és ideiglenes intézkedéssel a még meg nem kötött szerzõdés megkötésének megtiltását. Kérte továbbá az ügyben tárgyalás tartását is. Kérelmét azzal indokolta, hogy ajánlatkérõ 2003. augusztus 19-én kihirdetett döntése, mely szerint a kérelmezõ ajánlata érvénytelen, jogsértõ. Elõadta azt is, hogy az ajánlatkérõ indokolása szerint az ajánlata nem tartalmazott a Kbt. 43. § (1) bekezdése szerinti nyilatkozatot, holott kérelmezõ ajánlatában csatolta a hiányolt nyilatkozatot az az ajánlati felhívás feltételeinek elfogadásáról. Álláspontja szerint nem helytálló ajánlatkérõ azon megállapítása sem, hogy azért is érvénytelen volt az I. r. kérelmezõ ajánlata, mert az nem tartalmazta a cégszerûen aláírt szerzõdéstervezetet. Ezzel kapcsolatosan úgy nyilatkozott, hogy véleménye szerint a cégjegyzés módjának megfelelt a szerzõdéstervezet, amennyiben annak elsõ oldala tartalmazta a cégazonosító adatokat, míg az utolsó oldalon az aláírás a cégjegyzésre jogosult személytõl származott.
<br>Fentiek szerint ajánlata megfelelt az ajánlati felhívás és dokumentáció, továbbá a konzultáción rögzített feltételeknek, ezért az ajánlata érdemi elbírálása esetén az összességében legkedvezõbb ajánlat lett volna. Az írásos kérelmét a tárgyaláson változatlanul fenntartotta. Ennek keretében megerõsítette azt a véleményét is, hogy álláspontja szerint, amennyiben nem zárták volna ki õket a közbeszerzési eljárásból, akkor õk lettek volna a közbeszerzési eljárás nyertesei.
<br>II. r. kérelmezõ a 2003. szeptember 3-án benyújtott és a Döntõbizottság felhívására 2003. szeptember 8-án kiegészített jogorvoslati kérelmében kérte a jogsértés megállapítása mellett az ajánlatkérõ eljárást lezáró döntésének megsemmisítését és ideiglenes intézkedéssel a szerzõdés megkötésének megtiltását. Kérte továbbá az ügyben tárgyalás tartását is. Kérelmét azzal indokolta, hogy álláspontja szerint az ajánlatkérõ 2003. augusztus 19-i eredményhirdetése során kihirdetett azon döntés, miszerint II. r. kérelmezõ ajánlata érvénytelen, jogsértõ. Álláspontját arra alapozta, hogy nem helytálló azon ajánlatkérõi megállapítás, hogy a kérelmezõ ajánlata nem tartalmazta a Kbt. 43. § (1) bekezdése szerinti nyilatkozatot, mert véleménye szerint az ajánlatához csatolt "Ajánlati levél" megnevezésû irattal a hiányolt nyilatkozatot a szerzõdési feltételek vállalásáról megadta. Ezen irat tartalmazza a szerzõdés feltételeire vonatkozó kifejezett nyilatkozatokat (ellenszolgáltatás, teljesítési határidõ, kötbér, jótállás). Elõadta továbbá azt is, hogy álláspontja szerint az ajánlat minden tekintetben megfelelt az ajánlati felhívás, a dokumentáció feltételeinek, továbbá a konzultáción elhangzott követelményeknek is.
<br>Kérelmét a tárgyaláson változatlanul fenntartva azt is nyilatkozta, hogy helytálló azon ajánlatkérõi észrevétel, hogy a teljesítési határidõ nem volt értékelési szempont, õk viszont elsõdlegesen erre alapozták a jogorvoslati kérelmüket. Álláspontjuk szerint az ajánlatuk 4. oldalán lévõ nyilatkozat megfelel az ajánlatkérõi elvárásoknak és a törvény szerinti nyilatkozattételnek is.
<br>A Döntõbizottság a jogorvoslati kérelmek beérkezésekor rendelkezésére álló adatok és iratok alapján a kért ideiglenes intézkedést nem alkalmazta a törvényi feltételek hiányában.
<br>Ajánlatkérõ a tárgyaláson is fenntartott írásos nyilatkozatában kérte mindkét megalapozatlan jogorvoslati kérelem elutasítását.
<br>I. r. kérelmezõ beadványával kapcsolatosan elõadta, hogy a felhívásban kizárták a hiánypótlást. A kérelmezõ aláírási címpéldánya szerint a cégjegyzés módja az, hogy a cégjegyzésre jogosult személy a társaság cégnevéhez saját névaláírását csatolja önállóan. A vállalkozási szerzõdést a kérelmezõ nem az elõbbieknek megfelelõen írta alá, mert a cégnév hiányzott az aláírás mellõl. Ezzel szemben az ajánlat többi oldalán az aláírás mellett a cégnév is feltüntetésre került.
<br>Azt is nyilatkozta, hogy mivel a két legolcsóbb ajánlat (I. r. kérelmezõ és a Dupla Jakab Kft. ajánlata) érvénytelen volt, ezért a Köz-Víz Kft. ajánlata lett a nyertes. Ajánlatkérõ becsatolt nyilatkozatából az is megállapítható, hogy a felelõsségi rendje szerint a döntés elõkészítésért a megbízott felelõs, míg az eljárást lezáró döntésért a képviselõ-testület, aki e kérdéskörben kizárólagos jogosultsággal rendelkezik.
<br>I. r. kérelmezõ beadványához a megbízott mint lebonyolító írásban úgy nyilatkozott, hogy kéri annak elutasítását. Ennek indokául elõadta, hogy a kérelmezõ nem csatolta az ajánlatában a Kbt. 43. § (1) bekezdése szerinti nyilatkozatot, mivel a 19. sz. alatt mellékelt nyilatkozata a kiírással ellentétben az ellenszolgáltatás összegét nem tartalmazta. A "vállalkozási szerzõdés" nem került cégszerûen aláírásra, ezért az nem felelt meg az ajánlati felhívás 16. pontjának hatodik bekezdésében meghatározott feltételeknek, tehát a Kbt. 52. § (2) bekezdés d) pontja szerint érvénytelen volt.
<br>II. r. kérelmezõ kérelmével kapcsolatosan ajánlatkérõ írásban úgy nyilatkozott, és e nyilatkozatát a tárgyaláson változatlanul fenntartotta, hogy kéri azt is mint megalapozatlant elutasítani. Ennek indokául elõadta, hogy II. r. kérelmezõ által az ajánlat 4. oldalán csatolt ajánlati levél, amely a Kbt. 43. § (1) bekezdés szerinti nyilatkozat, nem tartalmazza az ajánlattevõ kifejezett nyilatkozatát a szerzõdés feltételeire, a szerzõdés teljesítésére, ahogy azt a felhívás 16. pont ötödik bekezdésében az ajánlatkérõ elõírta.
<br>Elõbbiek miatt az ajánlat nem felelt meg az ajánlati felhívás feltételeinek. Erre tekintettel II. r. kérelmezõ ajánlata még érvényessége esetén sem lehetett volna az összességében legelõnyösebb ajánlat, legfeljebb a harmadik az értékelési sorrendben.
<br>Az ügyben érintett egyéb érdekeltek a szabályszerû értesítés ellenére érdemi észrevételt nem terjesztettek elõ a jogorvoslati eljárás során.
<br>A Döntõbizottság a rendelkezésére álló iratok, nyilatkozatok alapján megállapította, hogy az I. r. kérelmezõ kérelme megalapozott az alábbiak miatt: I. r. kérelmezõ kérelmével kapcsolatosan a Döntõbizottságnak elsõdlegesen a kérelmezõ ajánlatának érvényességét kellett megvizsgálnia, figyelemmel az ajánlatkérõ által közölt érvénytelenségi okokra.
<br>A Kbt. 52. § (1) bekezdése úgy rendelkezik, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdésének d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. E szerint a Döntõbizottságnak azt kellett megvizsgálnia, hogy I. r. kérelmezõ ajánlata megfelel-e az ajánlati felhívás 16. pontjában ötödik és hatodik bekezdésében írt követelményeknek, nevezetesen hogy I. r. kérelmezõ ajánlatában nyilatkozott-e a Kbt. 43. § (1) bekezdése szerint a felhívás valamennyi feltételére, a szerzõdés teljesítésére és a kért ellenszolgáltatás összegére, valamint azt, hogy I. r. kérelmezõ által becsatolt szerzõdéstervezet cégszerû aláírása megtörtént-e, az megfelelt-e az aláírási címpéldányban foglaltaknak.
<br>A nyilatkozat megtételével kapcsolatosan a Döntõbizottság megállapította, hogy az ajánlatkérõ ugyan elõírta a meghatározott tartalmú nyilatkozat csatolását, azonban erre vonatkozóan nem írt elõ formakényszert, mintát nem csatolt, és nem mondta meg a nyilatkozat megtételének különös szabályait. Ennek következtében megállapítható, hogy az ajánlattevõ az ajánlatában bármilyen formában jogosult volt ezen nyilatkozatokat megtenni akár egyetlen, akár több nyilatkozat formájában is, az I. r. kérelmezõ ajánlatában pedig a szerzõdési feltételekre nyilatkozatait megadta.
<br>A Döntõbizottság nem tartotta elfogadhatónak azt az ajánlatkérõi állítást, mely szerint a kérelmezõ nem nyilatkozott az ellenszolgáltatásról, hisz I. r. kérelmezõ ajánlatában több helyen is megtalálható az ellenszolgáltatás összegére vonatkozó kifejezett nyilatkozat: pl. az ajánlattételi lapon, az árajánlatban, melynek esetében a cégszerû aláírás is szerepel e helyeken. Fentiek alapján megállapítható, hogy az érvénytelenségi ok, melyet ajánlatkérõ a nyilatkozat hiányára hivatkozva állapított meg, nem helytálló, tehát erre alapozott érvénytelenség és az ajánlat kizárása jogsértõ.
<br>Ugyanígy jogsértõ ajánlatkérõ azon hivatkozása is I. r. kérelmezõ kérelmével kapcsolatosan, hogy nem cégszerûen írta alá a szerzõdéstervezetet.
<br>A Döntõbizottság megvizsgálta az aláírási címpéldányt I. r. kérelmezõ ajánlatában. Ezzel kapcsolatosan megállapítást nyert, hogy ajánlatkérõ az aláíró személy azonosságát nem vitatta, csak azt kifogásolta, hogy az aláírás mellett nem szerepel a cég neve valamilyen formában.
<br>E kérdés vizsgálatánál a Döntõbizottság elfogadta I. r. kérelmezõ álláspontját, miszerint a cégjegyzés módjának megfelelt a szerzõdéstervezet. Az ajánlatban becsatolt 14. oldalas tervezetet ajánlatkérõ arra jogosult vezetõje - mint vállalkozó - aláírta az utolsó oldalon, míg a szerzõdéstervezet elsõ oldala kimerítõen tartalmazza a vállalkozó cég azonosító adatait. A közjegyzõ által hitelesített aláírási címpéldányban az szerepel, hogy a cégjegyzés módja úgy történik, hogy a cégjegyzésre jogosult személy a társaság cégnevéhez saját névaláírását csatolja önállóan.
<br>E kérdés vizsgálatánál a Döntõbizottság azt nem találta elfogadhatónak, hogy azért nem cégszerû az aláírás, mert az aláírás nem a cég nevével egy oldalon történt a szerzõdéstervezetben, ugyanis az aláírási címpéldány erre utaló kifejezést nem tartalmaz. Így elfogadható azon kérelmezõi álláspont, hogy a szerzõdés elsõ oldalán feltüntetett cégadatok és az utolsó oldalán ajánlatkérõ által is elismert aláírás az aláírási címpéldánynak megfelelõen történt, tehát emiatt érvénytelenség címén I. r. kérelmezõ ajánlata szintén nem lett volna kizárható a további eljárásból.
<br>Fentiekre tekintettel a Döntõbizottság megállapította, hogy ajánlatkérõ megsértette a hivatkozott Kbt.-rendelkezést, és jogsértõ módon zárta ki I. r. kérelmezõt a további eljárásból - így az értékelésbõl is - az ajánlata érvénytelensége címén.
<br>A Döntõbizottság összehasonlítva a nyertesnek kihirdetett ajánlattevõ ajánlatát az I. r. kérelmezõ ajánlatával megállapította, hogy I. r. kérelmezõ ajánlati ára bruttó 80 692 613 Ft volt, míg a nyertesnek kihirdetett ajánlattevõé 80 937 500 Ft, azaz a kérelmezõ, ha kismértékben is, de kedvezõbb árajánlatot adott a nyertesnek kihirdetett ajánlattevõnél. Az is megállapítható volt a jogorvoslati eljárás során, hogy az összes többi részszempont tekintetében a két ajánlat azonos tartalmi elemeket tartalmazott. Így a kötbér 200 000 Ft/nap, a jótállási idõ 1 + 6 év volt mindkettõ ajánlatban és mindkét ajánlattevõ középvállalkozásnak minõsült, tehát az I. r. kérelmezõ ajánlatának értékelése esetén a kedvezõbb árajánlatra tekintettel az õ ajánlata összességében elõnyösebb lett volna, mint a nyertesnek kihirdetett ajánlattevõ ajánlata.
<br>Fent leírt indokok alapján a Döntõbizottság megállapította, hogy ajánlatkérõ az I. r. kérelmezõ ajánlatának jogsértõ érvénytelenné nyilvánítása következtében nem az összességében legelõnyösebb ajánlatot tevõ szervezetet hirdette ki az eljárás nyertesének, és ezért vele a szerzõdést ennek következtében meg sem köthette volna.
<br>Erre tekintettel sérült a Kbt. 59. § (1) bekezdése is, mely úgy rendelkezik, hogy az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A Döntõbizottság a jogorvoslati eljárás során megállapította, hogy II. r. kérelmezõ kérelme megalapozatlan az alábbiak miatt.
<br>II. r. kérelmezõ által sem vitatottan ajánlatkérõ az ajánlata érvénytelenségét a Kbt. 43. § (1) bekezdése szerinti nyilatkozat hiányára utalva állapította meg, így a Döntõbizottságnak e körben kellett vizsgálódnia.
<br>A Döntõbizottság megállapította, hogy az ajánlatkérõ azért nyilvánította a II. r. kérelmezõ kérelmét érvénytelennek, mert annak ajánlata nem tartalmaz arra vonatkozóan nyilatkozatot, hogy elfogadja a felhívás feltételeit és a szerzõdés tervezet teljesítésére sem tett kifejezett nyilatkozatot.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A II. r. kérelmezõ ajánlatát megvizsgálva a Döntõbizottság megállapította, hogy kérelmezõ ajánlata több helyen tartalmaz bizonyos nyilatkozatokat a szerzõdés feltételeire, az azonban tényként állapítható meg, hogy nincs az ajánlatban olyan általános nyilatkozat, amelyben az ajánlattevõ összességében vállalja a felhívás, illetve a szerzõdés feltételeit.
<br>A Döntõbizottság a II. r. kérelmezõ kérelmének 4. oldalán - a kérelmezõ által hivatkozott - ajánlati levelet megvizsgálva megállapította, hogy az nem tartalmazza a fentebb hivatkozott Kbt. szerinti egyértelmû nyilatkozatot a feltételek vállalására.
<br>Az ajánlati levél azt tartalmazza többek között, hogy "Rendelkezem mindazon személyi és tárgyi feltételekkel, melyekkel: "Vecsés város elmaradt szennyvízcsatorna-hálózat kiegészítése vállalkozási szerzõdés keretében kivitelezem."
<br>Ugyanitt tartalmazza azt is az ajánlati levél, hogy: "Kijelentem, hogy a pályázati dokumentációban szereplõ nyilatkozatok, adatok és információk a valóságnak mindenben megfelelnek." Az idézett nyilatkozatok tartalmilag nem fejezik ki a felhívás feltételeinek a kérelmezõre nézve kötelezõ erejû elfogadását és a szerzõdés teljesítésére való egyértelmû vállalkozás szándékát.
<br>Ezen ajánlati levelet megvizsgálva megállapítható, hogy az nem felel meg az ajánlati felhívásban, illetve a törvényben írt feltételeknek, így II. r. kérelmezõ kérelme megalapozatlan, tehát ajánlatkérõ az ajánlatát jogszerûen nyilvánította érvénytelennek.
<br>A II. r. kérelmezõ ajánlata egyéb részében sem tette meg az elvárt nyilatkozatokat.
<br>Erre tekintettel nincs relevanciája annak, hogy II. r. kérelmezõ ajánlata az értékelés esetén milyen pontszámot ért volna el, hisz érvénytelen ajánlat nem hasonlítható össze érvényes ajánlattal.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva I. r. kérelmezõ kérelmének helyt adva állapította meg a jogsértést a Kbt. 88. § (1) bekezdésének d) pontja szerint az ajánlatkérõ terhére és ezért további jogkövetkezményként ugyanezen § (1) bekezdésének f) és h) pontja szerinti jogkövetkezményeket is alkalmazta ajánlatkérõvel szemben, figyelemmel a Kbt. 88. § (4) és (5) bekezdésében írtakra is.
<br>A bírság mértékének megállapításakor a Döntõbizottság az eset összes körülményét vizsgálva nagyobb súlyúnak ítélte a jogsértést tekintettel arra, hogy érvényes ajánlatot zárt ki ajánlatkérõ a közbeszerzési eljárásból, ezzel mellõzve annak értékelését és az esetleges nyertesként történõ kihirdetését. Ennek következtében ajánlatkérõ a szerzõdést olyan ajánlattevõvel kötötte meg, akinek ajánlata összességében nem volt elõnyösebb az I. r. kérelmezõ ajánlatánál, ami egyébként érvényes volt.
<br>Fentiekre tekintettel megállapítható, hogy a Kbt. 80. § (4) bekezdésében írt keretek között a Döntõbizottság a súlyosnak ítélt jogsértésre tekintettel - figyelemmel a mintegy 80 millió forintos beszerzési értékre - megfelelõ súlyúnak ítélte ajánlatkérõvel szemben 3 millió forintos bírság kiszabását, ami 3,7%-át jelenti a beszerzés értékének, szemben a törvényben meghatározott 30%-os maximum lehetõséggel.
<br>A Döntõbizottság II. r. kérelmezõ kérelmét megalapozatlannak találta, ezért azt a Kbt. 80. § (1) bekezdés a) pontja szerint elutasította.
<br>A költségek viselésérõl a Döntõbizottság a Kbt. 88. § (1) bekezdésének h) pontja alapján rendelkezett, és ezért I. r. kérelmezõ esetében ajánlatkérõt kötelezte az igazgatási szolgáltatási díj megtérítésére, míg II. r. kérelmezõ az igazgatási szolgáltatási díj költségeit viselni köteles.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 2.
<br>
<br>Dr. Bíró László s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>