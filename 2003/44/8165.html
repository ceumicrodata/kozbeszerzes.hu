<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8165)
</h2>
<br>1024 Budapest, Margit krt. 85.
<br>Ikt.sz.: D.401/4/2003.
<br>
<br>Tárgy: a Bull Magyarország Kft. és a VT-SOFT Kft. I. sz. kérelmezõk és a Navigátor Kft. II. sz. kérelmezõ kérelmei a Gyõr Megyei Jogú Város Polgármesteri Hivatal ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BULL Magyarország Kft. (1037 Budapest, Szépvölgyi út 43.) és a VT-SOFT Kft. (1036 Budapest, Pacsirtamezõ u. 41., képv.: dr. Rozsályi Ágota ügyvéd, 1052 Budapest, Fehér hajó u. 12., továbbiakban: I. sz. kérelmezõ) valamint a Navigátor Informatikai és Tanácsadó Kft. (1138 Budapest, Váci út. 141., képv.: dr. Kádár Kinga ügyvéd, 1127 Budapest, Kléh István u. 4., továbbiakban: II. sz. kérelmezõ) jogorvoslati kérelmeit, melyet a Gyõr Megyei Jogú Város Polgármesteri Hivatal (9021 Gyõr, Városház tér 1., a továbbiakban: ajánlatkérõ) "integrált pénzügyi-gazdasági rendszer bevezetése szoftver, rendszerszervezõi szolgáltatás, a hardverállomány frissítésével" tárgyú közbeszerzési eljárása ellen nyújtottak be, elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg:
<br>Ajánlatkérõ 2003. június 25. napján a Közbeszerzési Értesítõ (K. É.) 26. számában közzétett részvételi felhívással a Kbt. 70. § (1) bekezdés e) pontjára alapított, tárgyalásos eljárást indított a rendelkezõ részben meghatározott beszerzés tárgyában.
<br>Ajánlatkérõ a részvételi felhívás 8. pontjában rögzítette, hogy a felhívás 8.1. és 8.2. pontjaiban felsorolt dokumentumokat mind a jelentkezõknek, mind alvállalkozóknak be kell nyújtaniuk.
<br>Ajánlatkérõ a részvételi felhívás 8.2. pontja - mûszaki alkalmasság igazolására kért adatok és tények körében - 3. francia bekezdésben elõírta, hogy csatolni kell az ajánlattevõ teljes körû minõségbiztosítási rendszerének bármely nemzeti rendszerben akkreditált minõségtanúsító intézménytõl származó tanúsítvány közjegyzõvel hitelesített másolatát.
<br>Ajánlatkérõ a részvételi felhívás 9. a) pontjában meghatározta, hogy a minõségtanúsítási rendszerrel való rendelkezés a részvételre jelentkezõk alkalmassága elbírálásának szempontja, ezzel összefüggésben a felhívás 9. b) pontjának 7. francia bekezdésében a részvételre jelentkezõnek a szerzõdés teljesítésére alkalmatlanná minõsítésének szempontjaként határozta meg azt a körülményt, ha a minõségbiztosítási tanúsítvány közjegyzõvel hitelesített másolata hiányzik.
<br>Ajánlatkérõ a részvételi felhívás 10. pontjában rögzítette, hogy az ajánlatkérõ által meghívni kívánt ajánlatevõk keretszáma öt.
<br>A részvételi felhívás 13.5. pontjában ajánlatkérõ lehetõvé tette a hiánypótlást a Kbt. 44. § és 46. § szerinti igazolásokra és nyilatkozatokra.
<br>Ajánlatkérõ a jelentkezések összeállításához segédletet is készített, amelyet a jelentkezõk rendelkezésére bocsátott.
<br>A részvételi jelentkezési határidejére, 2003. július 21. napjára 17 jelentkezõ nyújtotta be a jelentkezéseket köztük kérelmezõk is. A BULL Magyarország Kft. és a VT-SOFT Kft. kérelmezõ közös jelentkezést nyújtott be.
<br>Ajánlatkérõ a jelentkezések bontása során tájékoztatta a jelenlévõket arról, hogy legkésõbb 2003. július 23. napjának 15.00 órájáig jelzi a jelentkezõknek a megállapított hiányokat, és azok pótlására 2003. július 25. napjának 12.00 órájáig biztosít lehetõséget.
<br>Ajánlatkérõ a bontáson jelen nem lévõ BULL Magyarország és VT-SOFT Kft. közös jelentkezõ részére a bontási jegyzõkönyvet 2003. július 21. napján 16.42 perckor fax útján is megküldte.
<br>Ajánlatkérõ 2003. július 23-án hiánypótlást rendelt el, a részvételre jelentkezõk részére e-mailen megküldte a hiánypótlásra történõ felszólítást azzal, hogy annak 2003. július 25. 12.00 óráig tegyenek eleget a felszólított jelentkezõk. 
<br>Ajánlatkérõ rögzítette, hogy a hiánypótlás eljuttatható személyesen, postai úton, faxon és e-mailen is.
<br>A VT-SOFT Kft. jelentkezõ részére szóló hiánypótlási felhívás 3. francia bekezdés alatt az alábbi szöveg került megfogalmazásra
<br>"...Teljes körû minõségbiztosítási rendszerének bármely nemzeti rendszerben akkreditált minõségtanúsító intézménytõl származó tanúsítvány közjegyzõvel hitelesített másolata [Kbt. 44. § (2) bek.] (mert nem egyértelmû, hogy meddig hatályos a tanúsítvány)".
<br>I. sz. kérelmezõ a hiánypótlásban foglalt hiányokat ajánlatkérõ által megadott határidõre fax útján továbbította akként, hogy a minõségtanúsítási rendszer tanúsítvánnyal kapcsolatban csatolta a DNV Magyarország Kft. nyilatkozatát a minõségbiztosítási rendszer érvényességi idejére vonatkozóan.
<br>Az I. sz. kérelmezõ hiánypótlási iratait postai úton szintén 2003. július 25. napján küldte meg, amely ajánlatkérõ iktatása szerint 2003. július 28. napján érkezett meg. A postai küldeményben az I. sz. kérelmezõ a minõségbiztosítási rendszer érvényességére vonatkozóan a DNV Magyarország Kft. nyilatkozatának egy eredeti példányát és egy másolati példányát is megküldte.
<br>Ajánlatkérõ a hiánypótlások beérkezését követõen megvizsgálta az ajánlatokat, és 2003. június 28. napján megtartott nyilvános eredményhirdetésen kihirdette a részvételi szakasz eredményét, mely szerint ajánlatkérõ 9 jelentkezõt minõsített a szerzõdés teljesítésére alkalmasnak, míg a többi 7 jelentkezõ ajánlatát érvénytelennek, illetõleg alkalmatlannak minõsítette, 1 jelentkezõ pedig visszavonta jelentkezését.
<br>Az I. sz. kérelmezõt ajánlatkérõ a szerzõdés teljesítésére alkalmatlannak minõsítette azzal az indokkal, hogy a VT-SOFT Kft.-nél a minõségbiztosítási tanúsítvány közjegyzõvel hitelesített másolata hiányzott.
<br>Ajánlatkérõ a 9 alkalmasnak minõsített részvételre jelentkezõbõl a - felhívás 10. pontjában meghatározottak szerint - 5 jelentkezõt felhívott ajánlattételre, az ajánlattételre felhívott jelentkezõk között nem szerepelt a II. sz. kérelmezõ.
<br>Az I. sz. kérelmezõ 2003. augusztus 6. napján terjesztett elõ jogorvoslati kérelmet ajánlatkérõ döntése ellen. Kérelmében sérelmezte, hogy ajánlatkérõ alkalmatlannak minõsítette a szerzõdés teljesítésére a minõségbiztosítási tanúsítvány közjegyzõvel hitelesített másolatának hiánya miatt.
<br>Elõadta, hogy a részvételi jelentkezéshez a VT-SOFT Kft. minõségbiztosítási tanúsítvány közjegyzõvel hitelesített másolata csatolásra került. Hivatkozott arra, hogy amikor ajánlatkérõ 2003. július 23. napján hiánypótlást intézett hozzájuk a tanúsítvány hatályossági dátuma miatt, alapvetõen jogsértõnek tartották, de a jogviták elkerülése miatt megpróbáltak eleget tenni a felhívásnak. Ennek keretében a minõségtanúsítási intézménytõl nyilatkozatot kért a tanúsítvány érvényességi idejére vonatkozóan.
<br>Az eredményhirdetésen azonban, annak ellenére, hogy a hiánypótlás keretében nyilatkozatot csatolt az érvényességi idõ tekintetében, ajánlatkérõ alkalmatlannak minõsítette a tanúsítvány közjegyzõvel hitelesített másolatának hiánya miatt. Kérelmezõ megítélés szerint ajánlatkérõ döntése jogsértõ, mivel a felhívás 8.2. pontjában azt írta elõ, hogy a minõségbiztosítási tanúsítványt kell csatolni, azonban a tanúsítvány pontos tartalmát nem határozta meg, valamint nem fogalmazott meg azzal szemben tartalmi vagy formai elõírásokat. Elõadta továbbá, hogy ajánlatkérõ jogszerûen nem állapíthat meg olyan feltételeket, amelyek a részvételi felhívás nem tartalmazott.
<br>Kérelmezõ a fentieken túl ajánlatkérõ hiánypótlását formai hibásnak ítéli, mivel azt ajánlatkérõ nem írta alá, másrészt pedig taralmilag is kifogásolható, hiszen félrevezetõ volt, mert megjelöli a hiányok pótlásának módját, amit késõbb nem fogad el.
<br>Kérte a Döntõbizottságot, hogy állapítsa meg a jogsértést, semmisítse meg ajánlatkérõ döntését, valamint alkalmazzon ideiglenes intézkedést és függessze fel a közbeszerzési eljárást.
<br>Ajánlatkérõ érdemi észrevételében az I. sz. kérelmezõ kérelmének elutasítását kérte megalapozatlanság okán.
<br>Elõadta, hogy az I. sz. kérelmezõ nem tanúsítványt csatolt, hanem egy igazolást, amely a sikeres tanúsító felülvizsgálat lefolytatásának igazolására szolgált. Ezért hiánypótlásra hívták fel a tanúsítvány benyújtására vonatkozóan, amelyben meg is jelölték, hogy olyan igazolás csatolását kérik, amelyben szerepel az érvényességi határidõ. Ajánlatkérõ véleménye szerint a kiállított igazolások minõségbiztosítási tanúsítványként való minõsítése is kérdéses, azonban mivel az igazolást közjegyzõvel nem hitelesítették, azt nem fogadhatták el.
<br>Kifejtette továbbá, hogy a hiánypótlást e-mail útján juttatták el a jelentkezõkhöz, de a hiánypótlás kibocsátójának személye felõl a jelentkezõknek nem lehetett kétsége. Megjegyzi, hogy ezen közlési forma a kézjegy elhelyezésére nem ad lehetõséget, valamint elõadta, hogy a hiánypótlásban megjelölt elküldési formák nem kötelezték annak igénybevételére.
<br>A II. sz. kérelmezõ 2003. augusztus 12. napján nyújtott be jogorvoslati kérelmet ajánlatkérõ közbeszerzési eljárása ellen.
<br>Kérelmében kifogásolta, hogy annak ellenére nem szerepel az ajánlatra felhívott jelentkezõk között, hogy a szerzõdés teljesítésére alkalmasnak minõsítette ajánlatkérõ. Álláspontja szerint ajánlatkérõ a Kbt. 24. § (1), (2) és 71/A. § (2) bekezdésébe ütközõen járt el, amikor döntött az ajánlattételre felkért jelentkezõkrõl. Megítélése szerint az alkalmassági szempontoknak való legjobb megfelelés sorrendjében kellett volna ajánlatkérõnek kiválasztania az öt ajánlattevõt. Miután a kiválasztásról semmilyen információ nem került ismertetésre, ezért feltételezhetõ az önkényes kiválasztás, így az sérti a verseny tisztaságát és az esélyegyenlõséget.
<br>Kérte a döntés megsemmisítését, jogsértés megállapítását, és ajánlatkérõ kötelezését a Kbt. szabályainak megfelelõ eljárásra.
<br>Ajánlatkérõ érdemi észrevételében kérte a II. sz. kérelmezõ kérelmének elutasítását. Elõadta, hogy az 5 jelentkezõ kiválasztása nem önkényesen történt, a véleményezõ bizottság a pénzügyi-gazdasági alkalmassági sorrend alapján választotta ki az ajánlatételre felhívandók körét, a II. sz. kérelmezõt a negatív forgótõkearány miatt nem hívták fel ajánlattételre.
<br>Ajánlatkérõ elõadta továbbá, hogy a törvény nem írja elõ, hogy ajánlatkérõnek meg kell indokolnia, hogy kiket kíván az ajánlati szakaszba meghívni.
<br>A Döntõbizottság ideiglenes intézkedést nem alkalmazott a jogorvoslati eljárásban.
<br>A Döntõbizottságnak a Kbt. 76. § (1) bekezdésében rögzített hatáskörében eljárva - az I. sz. kérelmezõ kérelmének keretei között - abban a kérdésben kellett állást foglalnia, hogy a jelentkezésben a VT-SOFT Kft. részérõl csatolt irattal a minõségbiztosítási rendszerrõl, illetve a hiánypótlásként csatolt nyilatkozattal eleget tett-e ajánlatkérõ által a felhívás 8.2. pontjában írt elvárásnak, amely a minõségbiztosítási tanúsítvány csatolását kérte.
<br>A kérelem keretei között abban is állást kellett foglalnia a Döntõbizottságnak, hogy ajánlatkérõ a hiánypótlás kiküldése körében követett-e el jogsértést.
<br>A Döntõbizottság megállapította, hogy az I. sz. kérelmezõ jogorvoslati kérelme megalapozatlan az alábbi indokok szerint:
<br>Elsõdlegesen a Döntõbizottság megvizsgálta, hogy az I. sz. kérelmezõ részvételi jelentkezésében eleget tett-e ajánlatkérõ elõírásának, azaz a részvételi felhívásban meghatározott irat került-e csatolásra a minõségirányítási rendszer tekintetében.
<br>A Kbt. 26. § (6) bekezdése értelmében a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.
<br>A Kbt. 63. § (1) bekezdése elsõ fordulata kimondja, hogy két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.
<br>A Kbt. 63. § (7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>Ajánlatkérõ jelen esetben a részvételi felhívás 8.2. pontjának 3. francia bekezdésében rögzítette, hogy az ajánlattevõ teljes körû minõségbiztosítási rendszerének bármely nemzeti rendszerben akkreditált minõségtanúsító intézménytõl származó tanúsítvány közjegyzõvel hitelesített másolatát kell a mûszaki alkalmasság körében csatolni.
<br>A minõségtanúsító intézmények tevékenységére vonatkozóan az MSZ EN ISO 45012:2000 szabvány - a minõsítésügyi rendszerek minõsítését és tanúsítását/regisztrálást végzõ szervezetekre vonatkozó általános követelmények - tartalmaz elõírásokat. Ezen szabvány szerint a tanúsítási/regisztrálási dokumentum az, amely tartalmazza, hogy egy szállító minõségügyi rendszere megfelel meghatározott minõségügyi rendszerszabványoknak és a rendszerben megkívánt mindennemû kiegészítõ dokumentációnak. Ezen szabvány rendelkezik arról is, hogy a minõségügyi rendszert tanúsító dokumentumnak milyen adatokat kell tartalmazniuk. Ezek között szerepel a tanúsítás/regisztrálás érvénybelépési idõpontja és az a határidõ, ameddig a tanúsítás/regisztrálás érvényes.
<br>Az I. sz. kérelmezõ részvételi jelentkezésében a VT-SOFT Kft. vonatkozásában a Döntõbizottság megítélése szerint nem a minõségirányítási rendszerének tanúsítványa, azaz nem egy olyan dokumentum került csatolásra, amely azt igazolná, hogy a minõségügyi rendszere megfelel meghatározott minõségügyi rendszerszabványoknak és a rendszerben megkívánt mindennemû kiegészítõ dokumentációnak. A csatolt dokumentum kizárólag egy felülvizsgálat lefolytatását igazolja, az nem tekinthetõ a minõségirányítási rendszerrõl kiadott tanúsítványnak.
<br>Miután a törvény fent hivatkozott 63. § (7) bekezdése és ajánlatkérõ kiírása értelmében a mûszaki alkalmasság körében a minõségtanúsítási rendszerrõl tanúsítási/regisztrálási dokumentumot (tanúsítványt) követelt meg ajánlatkérõ és és nem adott lehetõséget ettõl eltérõ más dokumentumok, nyilatkozatok benyújtására, így a jelentkezõk ezen, a tanúsított/regisztrált minõségirányítási rendszerrõl kiadott dokumentum (tanúsítvány) csatolásával tehettek eleget.
<br>A Döntõbizottság álláspontja szerint a kérelmezõ részvételi jelentkezésében a VT-SOFT Kft. tekintetében nem a minõségirányítási rendszerének megfelelõségérõl a tanúsító intézménytõl származó dokumentumot (tanúsítványt) csatolta, hanem a minõségirányítási rendszere átvizsgálásának tényét tartalmazó dokumentumot, amely rögzíti is, hogy csak a felülvizsgálat lefolytatásának igazolására szolgál.
<br>A fentiek értelmében tehát az I. sz. kérelmezõ részvételi jelentkezésében a VT-SOFT Kft. vonatkozásában nem az ajánlatkérõ által elõírt dokumentum került csatolásra, így ennek hiányát ajánlatkérõ jogszerûen állapította meg a közbeszerzési eljárásában.
<br>A Döntõbizottság álláspontja szerint a jogvita elbírálásánál nem bír relevanciával az a körülmény, ezért azt nem is vizsgálta, hogy az I. sz. kérelmezõ milyen dokumentumot kapott a minõségtanúsító intézménytõl. A minõségbiztosítási rendszer auditálásának eredményeként a szabványnak való megfelelõségrõl tanúsítványt kell kiadni. Ezzel az okirattal igazolja, hogy a nevezett szabványnak megfelelõen mûködik. Az, hogy milyen okok miatt nem csatolta ezt a jelentkezéshez a jelentkezõ érdekkörébe tartozó kérdés és nem befolyásolja azt a tényt, hogy a jelentkezéshez nem került becsatolásra a kért irat.
<br>Ezt követõen a Döntõbizottság megvizsgálta, hogy ajánlatkérõ a hiánypótlás elrendelése körében megsértette-e a Kbt. 43. § (4)-(5) bekezdését, valamint, az I. sz. kérelmezõ a hiánypótlás keretében csatolt dokumentummal kielégítette-e a részvételi felhívás 8.2. pont 3. francia bekezdésében rögzítetteket.
<br>A Kbt. 63. § (8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>A Kbt. 43. § (4)-(6) bekezdései az alábbiakat rögzítik a hiánypótlással kapcsolatban:
<br>"A Kbt. 43. § (4) Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>(5) A (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.
<br>(6) Az ajánlatkérõ köteles meggyõzõdni arról, hogy a hiánypótlást követõen benyújtott ajánlati példányok tartalma megegyezik az eredeti ajánlat tartalmával. Eltérés esetén vagy ha a hiánypótlást nem teljesítették, kizárólag az eredeti ajánlati példányt (példányokat) lehet figyelembe venni és - ha annak feltételei fennállnak - az 52. § (2) bekezdésének b) vagy d) pontját, illetve az 53. § (1) bekezdésének a) pontját kell alkalmazni."
<br>Jelen ügyben ajánlatkérõ élt a hiánypótlás biztosításának lehetõségével és 2003. július 23. napján e-mail útján a megállapított hiányokról, a hiánypótlási határidõ megjelölésével tájékoztatta a jelentkezõket. Az I. sz. kérelmezõ esetében a 3. francia bekezdésben ajánlatkérõ a minõségbiztosítási rendszer bármely nemzeti rendszerben akkreditált minõségtanúsító intézménytõl származó tanúsítvány közjegyzõvel hitelesített másolatát jelölte meg, mint hiányt. A hiány megjelölése mellett zárójelben rögzítette annak indokát is, azaz azt, hogy a tanúsítvány hatályossága nem egyértelmû.
<br>A Döntõbizottság megítélése szerint ajánlatkérõ tehát a hiánypótlás körében a Kbt. vonatkozó 43. § (4)-(5)-(6) bekezdéseiben foglaltak betartásával járt el, egyrészt pontosan megjelölte a megállapított hiányokat, a hiánypótlási határidõt megjelölte. A Kbt. 43. § (4) bekezdése csak annyit rögzít, hogy hiánypótlási határidõ legfeljebb 10 nap lehet, ajánlatkérõ ezen rendelkezést nem sértve állapította meg a hiánypótlás idejét, valamennyi jelentkezõ számára azonos módon, 2 napban, így ajánlatkérõ részérõl a hiánypótlási határidõ megállapítása nem tekinthetõ jogsértõnek. Ugyancsak nem minõsül jogsértõnek a hiánypótlás elrendelése azon kérelmezõ által hivatkozott okból, hogy az e-mail útján megküldött hiánypótlást nem írták alá, a törvény ugyanis azon túl, hogy a hiánypótlásnak a jelentkezõket írásban kell tájékoztatni, más formai követelményt nem támaszt. Az ajánlatkérõ a hiánypótlásnak e-mail útján történõ megküldésével teljesítette a törvénynek az írásbeliségre vonatkozó elvárását.
<br>A Döntõbizottság rámutat arra is, hogy ajánlatkérõ azzal, hogy a hiánypótlási felhívásban megjelölte, hogy a hiánypótlást milyen módon lehet eljuttatni a megadott határidõre, kizárólag lehetõségként értelmezhetõ. Az adott jelentkezõ kötelezettsége és érdeke is, hogy a részére megállapított hiányok ismeretében és azok jellege alapján megválassza, hogy melyik az a mód, amelynek kiválasztása mellett jelentkezésének hiányait úgy tudja pótolni, hogy azzal megfeleljen a kiírás, illetve a hiánypótlás elõírásainak, és így jelentkezését érvényessé tudja tenni.
<br>A Döntõbizottság nem osztotta továbbá az I. sz. kérelmezõnek a hiánypótlás tartalmára vonatkozó kifogásait, ugyanis a megküldött iratban az I. sz. kérelmezõ tekintetében egyértelmûen a minõségbiztosítási rendszer tanúsítványa került hiányként megjelölésre, ajánlatkérõ ezen tanúsítvány közjegyzõvel hitelesített másolatát kérte pótolni, megjelölve, hogy a tanúsítvány érvényességi ideje szerepeljen rajta.
<br>A Döntõbizottság álláspontja szerint ajánlatkérõ a hiánypótlás körében nem állapított meg olyan feltételeket, amelyek a részvételi felhívásban nem szerepeltek, a felhívásban is tanúsítvány csatolását kérte, amelynek a fent már hivatkozott szabvány elõírásai szerint alapvetõen tartalmaznia kell többek között az érvényességének idõpontját is. Ajánlatkérõ így a hiánypótlásban azt a körülményt jelölte meg, amely hiánya miatt a csatolt irat nem elégíti ki ajánlatkérõi elvárást.
<br>Az I. sz. kérelmezõ a hiánypótlási felhívásra a minõségbiztosítási rendszerre vonatkozóan a minõségtanúsító intézmény nyilatkozatát csatolta a minõségbiztosítási rendszer érvényességére vonatkozóan.
<br>Ajánlatkérõ a részvételi felhívás 8.2. pont 3. francia bekezdésében, valamint a hiánypótlási felhívásban is minõségbiztosítási tanúsítvány közjegyzõvel hitelesített másolatát kérte igazolni a mûszaki alkalmasságot, nem tette lehetõvé, hogy a minõségbiztosítási rendszert a tanúsítványon kívül más irattal, nyilatkozattal igazolhassák a jelentkezõk. Téves tehát azon kérelmezõi állítás, miszerint a jelentkezésben csatolt irat és a hiánypótlásként csatolt nyilatkozat az érvényességrõl együttesen kielégíti ajánlatkérõi elvárását, mivel sem a jelentkezésben csatolt, a felülvizsgálat elvégzésérõl szóló igazolás, sem pedig a pótlólag csatolt nyilatkozat nem a minõségbiztosítási rendszer szabványnak való megfelelésrõl a minõségtanúsító intézmény által kiállított tanúsítvány.
<br>Az I. sz. kérelmezõ tehát a hiánypótlást követõen sem pótolta a jelentkezésének azon hiányát, hogy hiányzik a minõségbiztosítási tanúsítvány közjegyzõvel hitelesített másolata.
<br>Miután pedig ajánlatkérõ a részvételi felhívás 9. b) pont 7. francia bekezdésében alkalmatlanná minõsítési szempontként a minõségbiztosítási tanúsítvány közjegyzõvel hitelesített másolatának hiányát jelölte meg, ajánlatkérõ jogszerûen döntött az I. sz. kérelmezõ tekintetében a szerzõdés teljesítésére való alkalmatlanságáról és zárta ki az eljárás további szakaszából.
<br>A Döntõbizottság nem fogadta el az ajánlatkérõ érvelését arra vonatkozóan, hogy elfogadható lett volna a felhívás feltételének teljesítésére együttesen a csatolt igazolás és a hiánypótlásként csatolt nyilatkozat.
<br>Ajánlatkérõ a felhívásában és a hiánypótló iratában is minõségbiztosítási tanúsítványt írt elõ és kért csatolni, nem fogalmazott meg olyan igazolási módokat, amelyek helyettesíthetik a tanúsítványt a minõségbiztosítási rendszer meglétének igazolása körében.
<br>A Kbt. 26. § (2) bekezdése értelmében ugyanis ajánlatkérõ a felhívásban és a dokumentációban elõírt feltételekhez kötve van, azon nem áll módjában változtatni az ajánlattételi határidõt követõen, így az a körülmény, hogy ajánlatkérõ hozzájárulna a felhívástól való eltérésre, nem teszi jogszerûvé és érvényessé az olyan ajánlatot, amely nem teljesíti ajánlatkérõ elvárását.
<br>A Döntõbizottság nem osztotta azon kérelmezõi kifogást sem, hogy ajánlatkérõ nem jelölte meg az alkalmatlanná minõsítés indokát. Az ajánlatkérõ által elkészített összegzés ugyanis az I. sz. kérelmezõ esetében pontosan azt rögzíti az alkalmatlanság indokaként, hogy a VT-SOFT Kft.-nél a minõségbiztosítási tanúsítvány közjegyzõvel hitelesített másolata hiányzik. A fentiek alapján ajánlatkérõ a kizárás indokainak közlése körében sem követett el jogsértést.
<br>A Döntõbizottság megállapította, hogy az II. sz. kérelmezõ jogorvoslati kérelme megalapozatlan az alábbi indokok szerint:
<br>A Kbt. 71/A. § (1) bekezdése kimondja, hogy a hirdetmény közzétételével induló tárgyalásos eljárásban az ajánlatkérõ már a hirdetményben megjelölheti azokat, akiket az eljárásban való részvételre meg kíván hívni, és a megjelöltek számát meghaladó keretszámot elõírva meghatározhatja a tárgyalásra meghívottak létszámát is. A keretszám nem lehet kisebb háromnál.
<br>A fent idézett jogszabályhely lehetõséget ad ajánlatkérõnek, hogy a hirdetmény közzétételével induló tárgyalásos eljárás választása esetén egyrészt megjelölje, kit kíván meghívni az eljárásra, másrészt megadhatja, hogy a meghívottakon kívül milyen számú ajánlattevõnek ad lehetõséget a tárgyalásokon való részvételre.
<br>Jelen ügyben ajánlatkérõ a részvételi felhívásban ugyan nem határozta meg, hogy kiket hív meg az eljárásra, azonban a részvételi felhívás 10. pontjában meghatározta, hogy az általa meghívni kívánt ajánlatevõk keretszáma öt.
<br>Ezzel ajánlatkérõ egyértelmûen kifejezte azon szándékát, hogy függetlenül a részvételi szakaszban alkalmasnak minõsített jelentkezõk számától öt ajánlattevõvel kíván az eljárás ajánlati szakaszában tárgyalni.
<br>Ajánlatkérõ sem a részvételi felhívásban, sem pedig a dokumentációban nem határozott meg semmilyen eljárási módot az öt ajánlattevõ kiválasztására vonatkozóan, arra az esetre, ha az alkalmas jelentkezõk száma meghaladja a keretszámot, ennek hiányát egyik jelentkezõ sem vitatta a részvételi felhívás és dokumentáció kiváltását követõen.
<br>Rámutat arra a Döntõbizottság, hogy a Kbt. sem tartalmaz kötelezõ elõírást arra vonatkozóan, hogy ajánlatkérõnek a keretszám szerinti ajánlattevõk kiválasztására milyen eljárást kell alkalmazni, illetõleg, hogy milyen szempontok szerint kell a meghívottakat kiválasztani. Arról sem rendelkezik a törvény, hogy kötelezõen ismertetnie kellene a felhívásban, dokumentációban a kiválasztás szempontjait. Ugyancsak nem írja elõ a törvény, hogy a keretszámnak megfelelõ számú ajánlattevõ kiválasztását kötelezõen indokolnia kellene ajánlatkérõnek.
<br>A Kbt. 71/A. § (2) bekezdése rögzíti, hogy a hirdetményben megjelölteken kívül az eljárásban való részvételre mindazok jelentkezhetnek a hirdetmény alapján, akik alkalmasak a szerzõdés teljesítésére. A tárgyalásra az elõírt keretszámnak megfelelõ számú - a részvételi felhívásban meghatározott alkalmassági szempontok alapján kiválasztott - ajánlattevõt kell egyidejûleg közvetlenül, írásban meghívni, amennyiben ezt az alkalmasnak minõsített ajánlattevõk száma lehetõvé teszi.
<br>Ezen rendelkezés második fordulata akként értelmezhetõ csupán, hogy a tárgyalásra a keretszámnak megfelelõ számú alkalmasnak minõsített ajánlattevõt lehet meghívni, tehát az alkalmassági feltételeknek nem megfelelõ jelentkezõ nem hívható meg az ajánlati szakaszban.
<br>A jogorvoslati eljárás során tartott tárgyaláson ajánlatkérõ nyilatkozott arról, hogy az öt felhívott jelentkezõ kiválasztásánál a pénzügyi-gazdasági elemzés alapján felállított sorrend alapján választottak.
<br>A fent elõadottak alapján a meghívni kívánt ajánlattevõk meghatározása körében nem sértette meg a kérelmezõ által hivatkozott Kbt. 24. § (1), (2) bekezdését, sem pedig a Kbt. 71/A. § (2) bekezdését, mivel sem a törvény, sem pedig ajánlatkérõ felhívása, dokumentációja nem tartalmaz rendelkezést a kiválasztás szempontjait tekintve. Ezért ajánlatkérõ által kiválasztott és alkalmazott technika - amely a pénzügyi és gazdasági rangsorolást jelent - a tárgyalásra meghívandókról nem ütközhet sem a Kbt. rendelkezésébe, sem ajánlatkérõ felhívásába és dokumentációjába.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján a kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 16.
<br>
<br>Dr. Sárkány Izolda s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>