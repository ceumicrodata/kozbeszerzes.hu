<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8235)
</h2>
<br>1024 Budapest, Margit krt. 85.
<br>Ikt.sz.: D.427/11/2003.
<br>
<br>Tárgy: a Dover Nyelvi Centrum Kft. jogorvoslati kérelme a MH 5. Bocskai István Gépesített Lövészdandár közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Dover Nyelvi Centrum Kft. (1052 Budapest, Bécsi út 3., továbbiakban: kérelmezõ) jogorvoslati kérelmét - melyet a MH 5. Bocskai István Gépesített Lövészdandár (4002 Debrecen, Pf. 227., továbbiakban: ajánlatkérõ) tanfolyamszerû felnõtt angol általános és katonai szaknyelvi képzés tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. július 2-án megjelent számában a rendelkezõ részben megjelölt beszerzés céljából.
<br>A beszerzés tárgya volt a 3. a) pont szerint;
<br>- a)1. alapfokú "C" típusú állami nyelvvizsgára felkészítõ 600 órás nappali képzés,
<br>- a)2. STANAG 6001. 2.2.2.2. vizsgára felkészítõ 300 órás intenzív nappali képzés középfokú vagy alapfokú "C" típusú állami nyelvvizsgával rendelkezõ személyek részére,
<br>- a)3. STANAG 6001. 3.3.3.3. vizsgára felkészítõ 300 órás intenzív nappali képzés középfok állami nyelvvizsgával rendelkezõ személyek részére,
<br>- a)4. Középfokú "C" típusú állami nyelvvizsgára felkészítõ 1200 órás intenzív nappali képzés.
<br>Az egyes tanfolyami típusokra részajánlatot is lehetett tenni.
<br>Az ajánlattevõ pénzügyi, gazdasági alkalmassága igazolására a felhívás 11. a) pontja második bekezdésében elõírta az ajánlattevõ "elõzõ 3 évi teljes forgalmáról és ugyanezen idõszakban a jelen közbeszerzés tárgyának forgalmáról szóló nyilatkozat" csatolását.
<br>Az ajánlati dokumentáció 4. oldala utolsó elõtti bekezdésében ajánlatkérõ megismételte ezt az elõírását.
<br>Az ajánlattételi határidõre, augusztus 12-re a kérelmezõ, a New York Nyelviskola Képzési és Nyelvvizsgacentrum, a Lingva Európa Oktató Szervezõ és Szolgáltató Kft., a Korona Nyelvoktatási és Szolgáltató Bt. és az International House Language Scholl Kft. nyújtott be ajánlatot.
<br>Ajánlatkérõ az augusztus 26-án tartott eredményhirdetésen ajánlatkérõ az a)1. és a)2. tanfolyam típusra a New York Nyelviskola Képzési és Nyelvvizsgacentrum, az a)3. és a)4. tanfolyamtípusra a Lingva Európa Oktató Szervezõ és Szolgáltató Kft. ajánlatát hirdette ki nyertesnek.
<br>Kérelmezõ ajánlatát érvénytelennek nyilvánította azzal az indokkal, hogy az elõzõ 3 évi teljes forgalmáról szóló nyilatkozatot nem csatolta.
<br>Kérelmezõ augusztus 26-án jogorvoslati kérelmet terjesztett elõ a Döntõbizottsághoz. Sérelmezte ajánlata érvénytelenné nyilvánítását, állította, hogy az ajánlata 39. oldalán csatolta a nyilatkozatot.
<br>A Döntõbizottság a D.427/3/2003. sz. határozatával ideiglenes intézkedésként a szerzõdéskötést megtiltotta.
<br>Ajánlatkérõ észrevételében kérte a jogorvoslati kérelem elutasítását. Elõadta, hogy kérelmezõ az ajánlata 39. oldalán csak az elõzõ 3 év teljes forgalmáról nyilatkozik, a felhívásban elõírt másik, a jelen közbeszerzés tárgyának forgalmáról szóló nyilatkozat hiányzik az ajánlatból.
<br>A jogorvoslati eljárásban szeptember 16-án tartott tárgyaláson az ajánlatkérõ észrevételével szemben kérelmezõ elõadta, hogy az ajánlata 39. oldalán lévõ nyilatkozata vonatkozik úgy az elõzõ 3 év teljes forgalmára, mint az ugyanezen idõszakban a jelen beszerzés tárgya szerinti forgalomra, ugyanis a csatolt elõzõ 3 évi eredménykimutatás árbevétel rovatában az egyes évekre nézve ugyanazok a számok szerepelnek, mint az ajánlat 39. oldalán lévõ nyilatkozatban. Ebbõl következik, hogy a bevételei az elõzõ 3 évben kizárólag nyelvoktatásból származtak. Ezen belül is felnõttoktatásból, e tényt bizonyítja, hogy az ajánlata 62., 63. és 64. oldalán lévõ cégbemutatásban kizárólag a felnõttoktatás bemutatása szerepel.
<br>A tárgyaláson kifogásolta, hogy ajánlatkérõ a bontási jegyzõkönyv tanúsága szerinti augusztus 14-én bontotta fel az ajánlatokat, holott a kiírás szerint augusztus 12-én járt le az ajánlattételi határidõ.
<br>Ajánlatkérõ a kifogásra közölte, hogy a bontás ténylegesen augusztus 12-én volt, az arról szóló jegyzõkönyv készült augusztus 14-én.
<br>A Lingva Európa Kft. észrevételében közölte, hogy ajánlatkérõ döntése nagy valószínûséggel jogszerû volt, mert kérelmezõ - állítása szerint - az elõzõ 3 év forgalmáról és nem a teljes forgalmáról szóló nyilatkozatot csatolta.
<br>A New York Nyelviskola észrevételében vitatta, hogy kérelmezõnek csak felnõttoktatásból származna bevétele, a kérelmezõ cégkivonatából megállapítható, hogy nem csak a beszerzés tárgya szerinti tevékenységgel foglalkozik. Elõadta továbbá, hogy abban az esetben, ha kérelmezõnél az elõzõ 3 év teljes forgalma és ugyanezen idõszaknak a közbeszerzés tárgya szerinti forgalma megegyezne, akkor erre a tényre kifejezetten hivatkozni kellett volna az ajánlatban.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ elsõdlegesen ajánlata érvénytelenné nyilvánítását sérelmezte.
<br>A Kbt. 43. § (1) bekezdése elõírja, hogy ajánlattevõnek az ajánlati felhívásban, illetõleg az ajánlati dokumentációban meghatározott feltételeknek megfelelõen kell ajánlatát elkészítenie. Az 52. § (2) bekezdés d) pontja szerint az ezen feltételeknek nem megfelelõ ajánlat érvénytelen.
<br>Ajánlatkérõ a felhívás 11. a) pontjában az ajánlattevõ forgalmáról kétfajta nyilatkozat csatolását kérte; egyrészrõl az elõzõ 3 év teljes forgalmáról, másrészrõl ugyanezen idõszaknak a közbeszerzés tárgya szerinti forgalmáról.
<br>A kérelmezõ ajánlata 39. oldalán kérelmezõ "Ajánlattevõi nyilatkozat a nyelvképzés területén elért elõzõ három év forgalmáról" cím alatt közölte a 2000, 2001, 2002-es év éves bevételét.
<br>Kérelmezõ érvelése szerint a három évre megjelölt árbevétel adatai megegyeznek a három évre csatolt eredménykimutatás "értékesítés nettó árbevétele" adataival, ebbõl ajánlatkérõ megállapíthatta volna, hogy csak nyelvképzésbõl származtak a bevételei, azaz a nyilatkozat tartalmilag magában foglalja a beszerzés tárgya szerinti forgalomra tett nyilatkozatot is.
<br>Kérelmezõ érvelése nem helytálló.
<br>Elõször is a nyilatkozat és az eredménykimutatás Ft-adatai nem teljesen egyeznek. A nyilatkozat 2000 évre 132 millió Ft árbevételrõl szól, a 2000 évi eredménykimutatás szerint a tárgyévi árbevétel 132 287 E Ft. A 2001. évre nézve 141 E Ft, a 2002 évre pedig 155 E Ft az eltérés.
<br>Ezen túlmenõen a Kbt. hivatkozott 43. § (1) bekezdése szerint az ajánlattevõnek a felhívásban és a dokumentációban foglalt tartalmi és formai követelményeknek megfelelõen kell ajánlatát elkészítenie. Tehát még ha teljes mértékben megegyeznének is a nyilatkozat és a mérleg adatai, akkor is irányadónak kell tekinteni azt az ajánlatkérõi elvárást, hogy külön nyilatkozatot kért a 3 év teljes forgalmára és a közbeszerzés tárgya szerinti forgalmára.
<br>Teljes egyezõség esetén akkor felelt volna meg az ajánlat a szóban forgó ajánlatkérõi elvárásnak, ha kérelmezõ kifejezetten nyilatkozott volna arra nézve, hogy a 3 évben csak a beszerzés tárgya szerinti tevékenységbõl származtak a bevételei.
<br>A kérelmezõ által hivatkozott cégismertetõ nem az árbevételek ismertetésére szolgáló dokumentum, az abban foglaltakat ebben a tekintetben ajánlatkérõnek nem kellett figyelembe venni. Egyébként is nyilvánvaló, hogy abban kérelmezõ a felnõtt nyelvoktatással kapcsolatos tevékenységét ismertette, hiszen ez volt a beszerzéstárgya.
<br>A Döntõbizottság megállapította, hogy kérelmezõ ajánlata nem felelt meg az ajánlati felhívás 11. a) pont második bekezdésében foglalt elõírásnak, így ajánlatkérõ jogszerûen nyilvánította az ajánlatot érvénytelennek. Ezért a Döntõbizottság a jogorvoslati kérelmet elutasította.
<br>Kérelmezõ a szeptember 16-án tartott tárgyaláson kifogásolta, hogy ajánlatkérõ augusztus 14-én bontotta fel az ajánlatokat, holott az ajánlattételi határidõ augusztus 12-én járt le.
<br>A kifogás elkésett.
<br>A Kbt. 79. § (7) bekezdése alapján a jogorvoslati kérelmet a jogsértõ eseményrõl való tudomásszerzéstõl számított 15 napos jogvesztõ határidõn belül lehet elõterjeszteni.
<br>Kérelmezõ a bontási jegyzõkönyvet augusztus 19-én vette kézhez, ekkor tudomást szerzett a bontás napjáról. A kifogását ezzel szemben csak szeptember 16-án terjesztette elõ.
<br>A Döntõbizottság megállapította, hogy kérelmezõnek az ajánlatok felbontásával kapcsolatos kifogása elkésett, ezért azt érdemi vizsgálat nélkül elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2003. szeptember 24.
<br>
<br>Dr. Csitkei Mária s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>