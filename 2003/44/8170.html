<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8170)
</h2>
<br>1024 Budapest, Margit krt. 85.
<br>Ikt.sz.: D.432/8/2003.
<br>
<br>Tárgy: a Strabag Rt. jogorvoslati kérelme Székesfehérvár Megyei Jogú Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) jogorvoslati kérelmét, melyet Székesfehérvár Megyei Jogú Város Önkormányzata (8000 Székesfehérvár, Városház tér 1., a továbbiakban: ajánlatkérõ) "Székesfehérvár Alsóváros-Maroshegy nyugati terület szennyvízcsatorna-építés úthelyreállítással" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. február 12-i számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.
<br>A rész-, illetve többváltozatú ajánlattétel lehetõségét kizárta.
<br>A felhívás 4. pontjában a teljesítés határidejét 2004. szeptember 30-ában állapította meg azzal, hogy ajánlatkérõ elõteljesítést elfogad.
<br>A részvételi jelentkezés határidejéig, 2003. március 10-ig 12 részvételi jelentkezést nyújtottak be. Ajánlatkérõ 2003. március 23-án hirdette ki a részvételi szakaszt lezáró döntését, az alábbi 11 jelentkezõt minõsítette alkalmasnak a szerzõdés teljesítésére: Alterra Kft.-t., Swietelsky Kft.-t., Mélyépítõ Bp. Kft.-t., KDTVV Kft.-t., Földgép Kft.-t., Délviép Kft.-t., Hoffmann Rt.-t., Duviép 2000 Kft.-Terszol Szöv.-et (közös jelentkezõ), Betonút Rt.-t., KÖZ-VÍZ Kft.-t. és a kérelmezõt. Részükre az ajánlati felhívást ajánlatkérõ ugyanezen a napon megküldte.
<br>Ajánlatkérõ felhívása 9. pontjában közölte a pénzügyi ellenszolgáltatás teljesítésére vonatkozó elõírásait: "Az ajánlatkérõ elõleget nem biztosít. Teljesítésarányos részszámlázásra van lehetõség úgy, hogy a végszámláig a szerzõdéses összeg maximum 70%-a vehetõ fel. A mûszaki átadást, üzembe helyezést követõen a végszámla csak az ajánlattevõ által vállalt minimum 2 évre szóló - a nettó vállalási ár minimum 10%-ának megfelelõ - jótállási bankgarancia átadását követõen nyújtható be. Ajánlatkérõ az igazolt mûszaki teljesítés után benyújtott számlát a számla kézhezvételét követõen 30 napon belül átutalással egyenlíti ki."
<br>Ajánlatkérõ felhívásában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el. Meghatározta a részszempontokat, alszempontokat, súlyszámokat, értékelési ponthatárt és az értékelés módszerét:
<br>részszempontok	súlyszámok
<br>- ajánlati ár	3
<br>- szerzõdéses feltételek	1,5
<br>- a helyi foglalkoztatáspolitikai célkitûzések érvényesítése	0,3
<br>A szerzõdéses feltételek részszempontnál az alábbi két alszempontot határozta meg ajánlatkérõ, megadva a súlyszámokat is:
<br>- mûszaki-pénzügyi ütemezés	0,5
<br>- jótállási bankgarancia idõtartam (max. 5 év)	1,0
<br>Ajánlatkérõ az értékelési ponthatárokat 1-10-ig állapította meg.
<br>Ajánlatkérõ az értékelés módszerét az alábbiak szerint határozta meg: "A rész- és az alszempontokon belül az értékelési pontszám arányosítással kerül kiszámításra. A legjobb ajánlat a maximális pontszámot kapja. A következõ ajánlatok pontszámai a legjobb ajánlathoz történõ arányosítással kerülnek kiszámításra."
<br>Ajánlatkérõ dokumentációt is összeállított. Ebben határozta meg az ajánlattétel formai és tartalmi követelményeit, ez tartalmazta a mûszaki tervdokumentációt is.
<br>A dokumentáció IV. pontjában a mûszaki és pénzügyi ütemezéssel kapcsolatban elõírta: "Az ajánlathoz kérjük mellékelni a kivitelezés sávos mûszaki ütemtervét és pénzügyi teljesítés ütemezését. Elõnyt élvez az a pályázó; aki üzembe helyezhetõ szennyvízcsatorna-szakaszt 2003. évben megépít. Részszámlázás esetén fel kell sorolni a részszámlákhoz tartozó - ütemterv alapján ellenõrizhetõ - mûszaki teljesítést. A pénzügyi fedezet 45%-a 2003. évben, 55%-a 2004. évben áll rendelkezésre. Kiíró fenntartja a jogot, hogy a rendelkezésre álló pénzügyi fedezet alapján a megajánlott ütemezést módosítsa."
<br>A dokumentáció VII. Szerzõdéses feltételekre vonatkozó pontjában ajánlatkérõ rögzítette, hogy "Teljesítésarányos részszámlázásra van lehetõség úgy, hogy a végszámláig a szerzõdéses összeg maximum 70%-a vehetõ fel. Megrendelõ az igazolt mûszaki teljesítés után benyújtott számláját a számla kézhezvételét követõ 30 napon belül átutalással egyenlíti ki."
<br>Az ajánlattételi határidõre, 2003. június 3-ig ajánlatot nyújtott be: a Hoffmann Rt., a Mélyépítõ BP. Kft., a KÖZ-VÍZ Kft., a Swietelsky Kft., az Alterra Kft., a Duviép-Terszol Kft., a Betonút Rt., a Földgép Kft. és a kérelmezõ.
<br>Ajánlatkérõ 2003. július 3-án hirdette ki az eljárást lezáró döntését. A Földgép Kft. ajánlatát érvénytelenné nyilvánította. Az eljárás nyertese az Alterra Kft. lett 47,82 ponttal. Az õt követõ legkedvezõbb ajánlattevõnek a kérelmezõt választották, a kérelmezõ pontszámát 47,17 pontban állapították meg.
<br>Ajánlatkérõ elkészítette az írásbeli összegezését, melyben a mûszaki-pénzügyi ütemezés alszempont értékelését azzal indokolta, hogy közbensõ számításokat végzett, melynek során elõször a mûszaki ütemezést, majd a pénzügyi ütemezést értékelte külön-külön 0,5-5. terjedõ ponttartományban. A mûszaki ütemezés vonatkozásában, mivel minden ajánlattevõ vállalta, hogy 2003-ban megépíti a teljes csatornaszakaszt, ezért a mûszaki ütemezések között érdemi különbséget nem tett, minden ajánlatra a maximális 5 pontot adta. A pénzügyi ütemezés vizsgálata során figyelembe vette a benyújtott részszámlák számát, a benyújtott számláktól számított fizetési határidõt, és azt, hogy a pénzügyi fedezet 45%-a 2003-ban, 55%-a 2004-ben áll a rendelkezésére. A beérkezett ajánlatok tartalma alapján hatféle variáció merült fel, melynek alapján a nyertes Alterra Kft. ütemezésére 5 pontot, míg a kérelmezõ részére 4 pontot állapított meg. A kérelmezõ esetében a pontszám meghatározása során 0,5 pontot levont, mert a pénzügyi fedezete eltérõ mértékû rendelkezésre állása miatt a 2003. december 20-án benyújtandó 70%-os részszámláját nem tudta elfogadni, mert arra a 2003-as költségvetésében még nincs fedezet.
<br>Ajánlatkérõ döntése ellen a kérelmezõ 2003. július 4-én nyújtotta be a jogorvoslati kérelmét, mert álláspontja szerint a mûszaki-pénzügyi ütemezés alszempont értékelése sérti a Kbt. 55. § (6) bekezdését. Kérte ajánlatkérõ eljárást lezáró döntésének a megsemmisítését és ideiglenes intézkedésként az eljárást lezáró szerzõdés megkötésének a megtiltását.
<br>A kérelmezõ álláspontja szerint ezen alszempont értékelése jogsértõ, mert nem alkalmazta az arányosítás módszerét ajánlatkérõ és az alszempontot tovább bontotta, pedig a Kbt. rendelkezése alapján az alszempontot kell értékelni és a pontszámot megállapítani, a meghatározott 1-10-es ponthatárban.
<br>A kérelmezõ szerint ajánlatkérõ értékelése tartalmilag sem fogadható el helyesnek. A benyújtott ajánlatok mûszaki ütemezése nem azonos, eltérõ készültségi fokot vállaltak, és a végsõ teljesítési határidõ is eltérõ, a pénzügyi ütemezés vonatkozásában megállapított pontszámok nem fejezik ki az ajánlatok tartalmát. Ajánlatkérõ megalapozatlanul vont le fél pontot, mivel a számla kifizetési idejében már ajánlatkérõ rendelkezésére áll a szükséges pénzügyi fedezet.
<br>Ajánlatkérõ kérte a jogorvoslati kérelem elutasítását, fenntartotta az írásbeli összegezésében foglaltakat.
<br>A Döntõbizottság a jogorvoslati eljárás során 2003. július 7-én a D.342/4/2003. számú határozatában ideiglenes intézkedést hozott, az eljárást lezáró szerzõdés megkötését megtiltotta.
<br>A Döntõbizottság a 2003. július 30-án meghozott D.342/
<br>8/2003. számú határozatában helyt adott a kérelmezõ jogorvoslati kérelmének és megállapította, hogy ajánlatkérõ megsértette a Kbt. 55. § (6) bekezdését és ezért megsemmisítette ajánlatkérõ eljárást lezáró döntését, valamint bírságot szabott ki.
<br>A Döntõbizottság határozatában - az irányadó Kbt. rendelkezésekre hivatkozással - rámutatott arra, hogy miután ajánlatkérõ egy alszempontban állapította meg a mûszaki-pénzügyi ütemezés értékelését, ezért azt ezen az egy alszemponton belül kell elvégezni, azaz a mûszaki és a pénzügyi ütemezéssel kapcsolatos valamennyi tartalmi elemet kell értékelni. Az értékelési kötelezettség az ajánlatkérõ által meghatározott módszerre vonatkozik az alszempont ponthatárain belül.
<br>A Döntõbizottság határozatában megállapította, hogy a mûszaki-pénzügyi ütemezés alszempont értékelése nem felel meg a Kbt. 55. § (6) bekezdésében és az ajánlatkérõ felhívásában meghatározott elõírásoknak.
<br>A Döntõbizottság D.342/8/2003. számú határozata 2003. augusztus 19-én jogerõre emelkedett.
<br>Az ajánlatkérõ a benyújtott ajánlatokat újraértékelte, és 2003. augusztus 26-án hirdette ki az eljárást lezáró döntését. A Földgép Kft. ajánlatát ismét érvénytelenné nyilvánította. Az eljárás nyertese az új döntés szerint is az Alterra Kft. lett 47,82 összpontszámmal, az õt követõ legkedvezõbb ajánlattevõnek a kérelmezõt választották, összpontszámát 46,97-ben állapították meg.
<br>Ajánlatkérõ az újraértékelés során az ajánlati ár, a helyi foglalkoztatáspolitikai célkitûzések érvényesítése részszempontoknál, továbbá a jótállási bankgarancia idõtartama alszempontnál a korábbi értékelését tartotta fenn.
<br>A mûszaki-pénzügyi ütemezés alszempont értékelését másként végezte el. Ezen alszempont értékelésénél figyelembe vette a teljesítési határidõt, a fizetési határidõt, a szennyvízcsatorna készültségi fokát, valamint a benyújtott számlák darabszámát. Írásbeli összegezésében az alábbiak szerint indokolta az értékelés lefolytatását:
<br>A teljesítési határidõnél 100%-nak vettük a legkorábbi teljesítést. A kivitelezési munka megkezdésének idõpontjától (2003. szeptember 1-jétõl) kezdõdõen napokban kifejeztük a munkák idõtartamát. A legrövidebb idõtartamot vettük 100%-nak, a többi ajánlatot ehhez viszonyítottuk. A fizetési határidõnél 100%-nak vettük a leghosszabb fizetési határidõt, a többi ajánlatot ehhez viszonyítottuk. A szennyvízcsatorna-készültségnél 100%-nak vettük azt az ajánlatot, amelyben leghamarabb elkészül a szennyvízcsatorna. Ezt követõen azt vizsgáltuk, hogy a legkorábban elkészült szennyvízcsatorna befejezési idõpontjában hány százalékos a többi ajánlat szennyvízcsatorna-szakaszának a készültségi foka. A számlák darabszámánál 100% volt a legkevesebb számla, a többit arányosítással számoltuk.
<br>Ezt követõen a kapott százalékos értékeket összeadtuk, a legmagasabb érték kapott 10 pontot, a többit ehhez viszonyítva arányosítással számoltuk ki, majd a súlyszámmal beszorozva kaptuk meg a végsõ pontszámokat.
<br>Ajánlatkérõ az alábbiak szerint részletezte az alszempontnál figyelembe vett tartalmi elemeket és az értékelését:
<br>Teljesítési határidõ:
<br>Hoffmann Rt. (2004. május 30.)	78%
<br>Mélyépítõ Bp. Kft. (2004. június 30.)	70%
<br>KÖZ-VÍZ Kft. (2004. szeptember 30.)	54%
<br>Swietelsky Kft. (2004. június 23.)	72%
<br>Alterra Kft. (2004. május 15.)	83%
<br>Duviép-Terszol közös vállalkozás (2004. június 28.)	71%
<br>Betonút Rt. (2004. június 15.)	74%
<br>Strabag Kft. (2004. március 30.)	100%
<br>Fizetési határidõ:	
<br>Hoffmann Rt. 60 nap	57%
<br>Mélyépítõ Bp. Kft. 30 nap	29%
<br>KÖZ-VÍZ Kft. 30 nap	29%
<br>Swietelsky Kft. 60 nap	57%
<br>Alterra Kft. 60, 150 nap	100%
<br>Duviép-Terszol közös vállalkozás 30 nap	29%
<br>Betonút Rt. 30 nap	29%
<br>Strabag Kft. 30 nap	29%
<br>Szennyvízcsatorna készültségi foka:
<br>Hoffmann Rt.	75%
<br>Mélyépítõ Bp. Kft.	76%
<br>KÖZ-VÍZ Kft.	72%
<br>Swietelsky Kft.	56%
<br>Alterra Kft.	100%
<br>Duviép-Terszol közös vállalkozás	97%
<br>Betonút Rt.	80%
<br>Strabag Kft.	100%
<br>Számlák darabszáma:
<br>Hoffmann Rt. (3 db)	67%
<br>Mélyépítõ Bp. Kft. (10 db)	20%
<br>KÖZ-VÍZ Kft. (2 db )	100%
<br>Swietelsky Kft. (8 db)	25%
<br>Alterra Kft. (2 db)	100%
<br>Duviép-Terszol közös vállalkozás (3 db)	67%
<br>Betonút Rt. (3 db)	67%
<br>Strabag Kft. (2 db)	100%
<br>Mûszaki-pénzügyi ütemezés alszempont összegezve:
<br>Alterra Kft.	383%	10,00 pont
<br>Strabag Rt.	329%	8,59 pont
<br>Hoffmann Rt.	277%	7,23 pont
<br>Duviép-Terszol	264%	6,89 pont
<br>KÖZ-VÍZ Kft.	255%	6,66 pont
<br>Betonút Rt.	250%	6,53 pont
<br>Swietelsky Kft.	210%	5,48 pont
<br>Mélyépítõ Bp. Kft.	195%	5,09 pont
<br>A kérelmezõ 2003. szeptember 1-jén nyújtotta be a jogorvoslati kérelmét, melyben kérte jogsértés megállapítását, ajánlatkérõ eljárást lezáró döntésének megsemmisítését és ideiglenes intézkedésként a közbeszerzési eljárást lezáró szerzõdés megkötésének megtiltását.
<br>A kérelmezõ álláspontja szerint ajánlatkérõ értékelése sérti a Kbt. 55. § (6) bekezdését, továbbá a jogsértõ értékelés alapján az eljárás nyertesének személye is változna, így sérült a Kbt. 59. § (1) bekezdése is.
<br>A kérelmezõ hivatkozása szerint ajánlatkérõ a mûszaki-pénzügyi ütemezés alszempontot helytelenül értékelte. Ajánlatkérõ csak a szennyvízcsatorna készültségi fokát értékelte, pedig a beszerzés részét képezi az úthelyreállítás is. Az úthelyreállítás vonatkozásában az értékelés nem tért ki arra, hogy milyen különbségek vannak a benyújtott ajánlatok között. A pénzügyi ütemezés körében ajánlatkérõ figyelembe vette a számlák fizetési határidejét annak ellenére, hogy ezt ajánlatkérõ a felhívásában és a dokumentációjában nem határozta meg értékelési szempontként.
<br>A kérelmezõ hivatkozott arra is, hogy ajánlatkérõ azért sem jogosult figyelembe venni a számlák fizetési határidejét az értékelés során, mert a felhívásában és a dokumentációjában egyértelmûen megállapította a 30 napos fizetési határidõt (pl. ajánlati felhívás 9. pontjának utolsó mondata, szerzõdéstervezet). Ajánlatkérõ azokban az esetekben, amikor lehetõséget biztosított az ajánlattevõk számára vállalásra (pl. a teljesítési bankgarancia mértéke, a jótállási garancia ideje és mértéke), akkor errõl egyértelmûen rendelkezett, továbbá helyet biztosított a vállalások megtételére.
<br>A kérelmezõ hivatkozott arra, hogy ajánlata mûszaki ütemezése elõnyös: a teljes csatornaépítést 2003. október végéig befejezi és 2003. november közepéig üzembe helyezve átadja. Az utak helyreállítását is elvégzi 2003. évi elõteljesítéssel, csak a kopóréteg marad 2004-re, így a téli hónapokban a közlekedés megfelelõen biztosított. A kérelmezõ álláspontja szerint elõnyös a pénzügyi ütemezése is, mivel 90%-os készültség mellett nyújtja be a 70%-os számláját.
<br>A kérelmezõ álláspontja szerint azért változna az eljárás nyertesének a személye is, mert a nyertes ajánlattevõ javára a végszámla 150 napos fizetési határidõ vállalása döntött, amely viszont nem vehetõ figyelembe.
<br>Ajánlatkérõ kérte a jogorvoslati kérelem elutasítását.
<br>Írásbeli nyilatkozatában kitért arra, hogy a szennyvízcsatorna készültségi fokát arra tekintettel értékelte, mert a Részletes dokumentáció IV. pontjában rögzítette, hogy elõnyben részesíti azt az ajánlattevõt, aki az üzembe helyezhetõ szennyvízcsatorna-szakaszt 2003-ban megépíti. Közölte, hogy az úthelyreállítást a teljesítési határidõ értékelésénél vette figyelembe.
<br>Ajánlatkérõ álláspontja szerint azzal, hogy az ajánlati felhívása 9. pontjában rögzítette, hogy az igazolt mûszaki teljesítés után benyújtott számlát, annak kézhezvételét követõ 30 napon belül egyenlíti ki, nem zárta ki a lehetõségét kedvezõbb fizetési határidõ megajánlásának. Hivatkozott arra is, hogy amennyiben a kérelmezõnek kétségei voltak arról, mi tartozik a mûszaki-pénzügyi ütemezés fogalmi körébe, akkor ajánlatkérõtõl errõl felvilágosítást kérhetett volna.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.
<br>A kérelmezõ a mûszaki-pénzügyi ütemezés alszempont értékelését vitatta.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Az ajánlatok ismételt elbírálása során az ajánlatkérõnek tekintettel kellett lennie a D.342/8/2003. számú jogerõs határozatban foglaltakra is.
<br>A Kbt. idézett 55. § (6) bekezdése értelmében ajánlatkérõnek az ajánlatoknak a rész (értelemszerûen al-) szempontok szerinti tartalmi elemeit kell értékelnie. Ajánlatkérõ sem a felhívásában, sem a dokumentációjában nem határozta meg a mûszaki-pénzügyi ütemezés alszempont körébe tatozó tartalmi elemeket. Ez a közbeszerzési eljárás során sem tisztázódott, e körben az ajánlattevõk sem kértek felvilágosítást. Ajánlatkérõ elõírásait a rendelkezésre álló határidõn belül nem támadták meg, erre tekintettel az értékelést is az elõírások és a Kbt. szabályozása alapján kell elvégezni.
<br>Ajánlatkérõ a mûszaki ütemezés körében tartalmi elemként értékelte a teljesítési határidõt és a szennyvízcsatorna készültségi fokát.
<br>A Döntõbizottság álláspontja szerint e két tartalmi elem az ajánlat olyan érdemi részének tekintendõ, amely kifejezi a mûszaki ütemezés vonatkozásában tett ajánlattevõi vállalásokat.
<br>A Döntõbizottság nem osztotta a kérelmezõ azon álláspontját, hogy jogsértõen járt el ajánlatkérõ akkor, amikor nem értékelte önálló tartalmi elemként az úthelyreállítást. Egyrészt az ilyen típusú beszerzéseknél az úthelyreállítás szorosan kapcsolódik a csatorna építésének a befejezéséhez. Általában nem is különül el idõben jelentõsen, hanem a csatorna befejezését követõen megkezdõdnek az úthelyreállítási munkák is. Így azzal, hogy értékelésre kerül a szennyvízcsatorna készültségi foka, részben kifejezésre is kerül az ehhez kapcsolódó úthelyreállítás. Jelen esetben mind a kérelmezõ, mind a nyertes ajánlattevõ vállalást tett arra, hogy az õszi csatornaépítés befejezését követõen elkészíti az út alaprétegét, így érdemi különbség nem fejezõdik ki, így az értékelésre sincs hatása. Ajánlatkérõ egyébként a teljesítési határidõ értékelése által egyben értékeli az úthelyreállítás befejezõdését is. Összességében úgy ítélte meg a Döntõbizottság, hogy az ajánlatkérõ által értékelt két tartalmi elem  kifejezi a mûszaki ütemezés vonatkozásában az ajánlatok releváns a Kbt. 55. § (6) bekezdése által elõírt tartalmi elemeket.
<br>Ajánlatkérõ a pénzügyi ütemezés vonatkozásában két tartalmi elemet értékelt: a benyújtott számlák darabszámát és a fizetési határidõt.
<br>A pénzügyi ütemezés fogalmi körében - miként rögzítette a Döntõbizottság a korábbi és már jogerõre emelkedett D.342/8/2003. számú határozatában - bele tartozik a fizetési határidõ is a többi feltételen kívül is. Erre tekintettel, mint tartalmi elem értékelése a Kbt. 55. § (6) bekezdése alapján nem jogsértõ.
<br>A Döntõbizottság áttekintette ajánlatkérõ elõírásait a fizetési határidõvel kapcsolatban (ajánlati felhívás 9. pontja, dokumentáció VII. Szerzõdéses feltételekre vonatkozó pontja). A Kbt. 33. § (4) bekezdése értelmében ajánlatkérõk kötelesek az ajánlati felhívásukban megadni az ellenszolgáltatás teljesítésének feltételeit. A Döntõbizottság álláspontja szerint ajánlatkérõ e kötelezettségét teljesítette akkor, amikor felhívása és dokumentációja idézett rendelkezéseiben közölte, hogy a benyújtott számlát 30 napon belül egyenlíti ki. Errõl tehát ajánlatkérõknek rendelkezniük kell, amely azonban nem jelenti egyben azt is, hogy az attól való eltérés lehetõsége kizárt. E rendelkezést ugyanis nem lehet kiragadottan vizsgálni, össze kell vetni ajánlatkérõ azon rendelkezésével is, hogy értékelni kívánta a pénzügyi ütemezésre tett ajánlattevõi vállalásokat. A pénzügyi ütemezés vonatkozásában egyértelmûen megállapítható, hogy általánosan elfogadott és bevett gyakorlat, hogy az ajánlattevõk hosszú fizetési határidõ vállalásával teszik még elõnyösebbé ajánlatkérõk számára ajánlatuk pénzügyi részét. Különösen vonatkozik ez a végszámlára, mivel annak kiállítása a munka befejezését követõen már kötelezõ, így elõnyösebbé tétel csak a fizetési határidõ hosszabb biztosításában lehetséges. Jelen esetben is ezt történt, méghozzá több ajánlattevõ részérõl. Erre tekintettel a Döntõbizottság megítélése szerint nem vonható le következtetés arra, hogy ajánlatkérõ kizárta volna, hogy a 30 napos határidõnél hosszabb fizetési határidõre tegyenek ajánlatot. Így nem jogsértõ, hogy ajánlatkérõ értékelte a fizetési határidõt a pénzügyi ütemezés körében tartalmi elemként.
<br>Természetesen minden ütemezés, így a pénzügyi ütemezés is közgazdaságilag számos módon elemezhetõ - egy módra hivatkozott is a kérelmezõ -, de tekintettel kell lenni a Kbt. adta kötelezõ elõírásokra, továbbá arra, hogy az értékelést az ajánlatkérõ által megadott módszerrel kell elvégezni. Ajánlatkérõ a pénzügyi ütemezés vonatkozásában két releváns momentumot értékelt az általa meghatározott módszerrel. A számlák száma mindkét kérelmezõ esetében azonos volt, így valóban döntõ hatást gyakorolt az értékelésre a fizetési határidõ többletvállalása.
<br>A Döntõbizottsága Kbt. 76. § (1) bekezdés c) pontjában biztosított jogkörében eljárva a Kbt. 88. §. (1) bekezdés a) pontja alapján utasította el a kérelmezõ jogorvoslati kérelmét.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A Döntõbizottság a jogorvoslati eljárás során ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 23.
<br>
<br>Dr. Nagy Gizella s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>