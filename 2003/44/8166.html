<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8166)
</h2>
<br>1024 Budapest, Margit krt. 85.
<br>Ikt.sz.: D.438/7/2003.
<br>
<br>Tárgy: a DÉLÉPÍTÕ Rt. jogorvoslati kérelme a HM Beruházási és Ingatlanfejlesztési Iroda közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A DÉLÉPÍTÕ Építõ és Szerelõ Rt. (6721 Szeged, Bocskai út 10-12., képviseli: dr. Gyõry András ügyvéd, 6720 Szeged, Széchenyi tér 5., a továbbiakban: kérelmezõ) jogorvoslati kérelmét, melyet a HM Beruházási és Ingatlanfejlesztési Iroda (1055 Budapest, Balaton u. 7-11., nevében eljár: MK Mérnökiroda Kft., 1032 Budapest, Zápor u. 78., továbbiakban: ajánlatkérõ) hat épületbõl álló, épületenként 6-6 lakást tartalmazó kislakótelep épületeinek és közmû-, útcsatlakozásainak építése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2002. december 4-i 49. számában részvételi felhívást tett közzé elõminõsítési eljárás megindítására a rendelkezõ részben megjelölt tárgyban 9689/2002 szám alatt.
<br>Ajánlatkérõ az alkalmasnak minõsített részvételre jelentkezõk részére ajánlati felhívást küldött 2003. február 19-én.
<br>A felhívás 6. pontjában ajánlatkérõ megjelölte, hogy az ajánlatok értékelése az összességében legkedvezõbb ajánlat szempontja alapján történik.
<br>Ajánlatkérõ dokumentációt biztosított ajánlattevõknek, amely az ajánlattétellel kapcsolatos elõírásokat és a kiviteli tervdokumentációt tartalmazta. Az ajánlattétellel kapcsolatos elõírásokat a felhívással együtt megküldte ajánlattevõknek. A kiviteli tervdokumentációt ajánlattevõk a dokumentációban meghatározott módon megvásárolhatták.
<br>Ajánlatkérõ a dokumentáció 9.3.1. pontjában meghatározta, hogy az összességében legkedvezõbb ajánlat szempontjából fog bírálni, melyhez meghatározta a bírálati résszempontokat és súlyszámokat:
<br>részszempontok	súlyszámok
<br>
<br>1. ajánlati ár	5
<br>
<br>2. vállalt szavatossági idõtartam a jogszabályi kötelezettségen (3 év) felül (max. további 2 év)	1
<br>
<br>3. teljesítési határidõ	1
<br>
<br>4. az egy éves szavatossági felülvizsgálatra adott bankgarancia mértéke - a nettó ajánlati ár %-ában (min. 5%) és Ft-ban kifejezve	3
<br>
<br>5. vállalt véghatáridõre vonatkozó napi kötbér mértéke (max. 2 000 000 Ft)	2
<br>Az adható pontszámokat 1-10 határozta meg ajánlatkérõ.
<br>Az értékelés szempontjaként megadta, hogy a legkedvezõbb ajánlat 10 pontot kap, a legkedvezõtlenebb 1-et. A további ajánlatokra a min. és max. érték között a sorrend szerinti lineáris megosztás alapján történik a pontszám kiszámítása (az egyes pontszámok között a különbség állandó).
<br>A 9.3.2. pontban ajánlatkérõ meghatározta, hogy a bírálat során a Kbt. 59. § vonatkozó pontjait alkalmazza, azaz az
<br>- 59. § (3) bek. szerint az ajánlatok közötti 10%-os eltérés esetén az ajánlatokat ajánlatkérõ egyenértékûnek tekinti (50%-ot meghaladó belföldi foglalkoztattak, illetve belföldi beszállítók esetén)
<br>- egyenértékû ajánlatok esetén a Kbt. 59. (4) és (5) bekezdése szerint jár el.
<br>A dokumentáció tartalmazta még az ajánlat kitöltendõ mellékleteit, valamint a szerzõdéstervezetet.
<br>Helyszíni konzultációra 2003. március 20-án került sor, kérdéseket írásban lehetett feltenni, az azokra adott válaszokat ajánlatkérõ írásban megküldte.
<br>Ajánlattételi határidõre, 2003. április 15-ére kilenc ajánlat érkezett. Ajánlatot tett a BAYER-CENTER Kft., a KÉSZ Kft., az ALBA-REGIA Holding Rt., az ÉPÍTÉSZMESTER Rt., a BAUCONT Rt., a TOMA-BAU Rt., a MODINVEST Kft., a POLYDOM Rt., valamint a kérelmezõ.
<br>Az ajánlatokat bizottság értékelte, eredményhirdetésre halasztott idõpontban 2003. június 16-án került sor, mely szerint az eljárás nyertese a KÉSZ Kft. 106,5 ponttal, második legkedvezõbb ajánlatot kérelmezõ tette 102 ponttal. Ajánlatkérõ elkészítette az Összegzés c. iratot, melyet minden ajánlattevõnek megküldött.
<br>Kérelmezõ 2003. június 23-án nyújtott be jogorvoslati kérelmet, melyben az eljárást lezáró döntést sérelmezte.
<br>A Döntõbizottság 2003. július 23-án hozott D.315/12/2003 számú jogerõs határozatában megállapította, hogy ajánlatkérõ megsértette a Kbt. 55. § (6) bekezdését, ezért az eljárást lezáró döntést megsemmisítette és ajánlatkérõvel szemben 1 M Ft bírságot szabott ki.
<br>Ajánlatkérõ a Kbt. 88. § (8) bekezdésében foglaltakra tekintettel új döntést hozott. Ennek eredményét 2003. augusztus 25-én kihirdette. Az Összegzés c. iratot elkészítette, mely szerint az eljárás nyertese a KÉSZ Kft. 102 ponttal, második legkedvezõbb ajánlatot kérelmezõ tette szintén 102 ponttal.
<br>Kérelmezõ 2003. szeptember 2-án új jogorvoslati kérelmet nyújtott be, melyet szeptember 5-én kiegészített. Ezekben sérelmezte ajánlatkérõ új döntését.
<br>Elõadta, hogy ajánlatkérõ ajánlati dokumentációban az ajánlattétellel kapcsolatos elõírások között meghatározza, hogy az "ajánlatok közül ajánlatkérõ az összességében legelõnyösebb ajánlatot fogadja el" (9.3.).
<br>A Kbt. 55. § (7) bekezdése kimondja, hogy azonos összpontszám esetén - ha azok közül a 35. § (1) bekezdése vagy az 59. § (4)-(5) bekezdése alapján ajánlattevõ nem köteles valamelyiket elõnyben részesíteni, az eljárás nyertese az alacsonyabb ellenértéket tartalmazó ajánlat.
<br>Álláspontja szerint jelen esetben azonban az ajánlati dokumentáció pontegyenlõség esetén ettõl eltérõ módon meghatározza a döntés módját akkor, amikor kimondja, hogy "egyenértékû ajánlatok esetén az 59. § (4) és (5) bekezdése szerint jár el", további szempontot nem állapít meg.
<br>Megítélésük szerint a törvény különbözõ lehetõségeket kínál fel ajánlatkérõk részére, hogy az elbírálási szempontokon túl bizonyos ajánlatokat elõnyben részesítsenek, azonban ebben az esetben ezt a lehetõséget maga ajánlatkérõ korlátozta, így ezért a Kbt. 55. § (7) bekezdése nem alkalmazható egyenlõ értékelési pontszámok esetén sem.
<br>Álláspontjuk szerint az ajánlatkérési dokumentáció, ill. felhívás rendelkezései és korlátai nemcsak ajánlattevõt, hanem ajánlatkérõt is kötik, azzal a különbséggel, hogy ajánlatkérõ bizonyos korlátok között az ajánlatkérési dokumentumot módosíthatja, de ez most nem történt meg, és erre már nincs mód.
<br>Utal még a Kbt. 59. § (3) bekezdésére, melynek értelmében építési beruházásra vonatkozó ajánlatok elbírálása során legfeljebb 10%-os eltérés esetén egyenértékûnek lehet tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének 50%-át meghaladja a belföldön foglalkoztatottak által elõállított érték.
<br>Jelen esetben a költségvetési kiírásból ez az arány megállapítható, és ebben az esetben az ajánlati árat is egyenlõnek kell tekinteni.
<br>A fentiekbõl következõen, amennyiben az ajánlatok elbírálása során megállapítható a pontegyenlõség, a dokumentumnak megfelelõen a megjelölt szempontok alapján az ajánlattevõk között különbség nem tehetõ, az eljárást eredménytelenné kell nyilvánítani.
<br>Kérte jogsértés megállapítását, az eljárást lezáró döntés megsemmisítését, valamint ideiglenes intézkedésként a szerzõdéskötés megtiltását.
<br>Ajánlatkérõ 2003. szeptember 8-án tett észrevételében a kérelem elutasítását kéri, mert álláspontja szerint helytelen kérelmezõnek azon megállapítása, hogy egyenértékû ajánlatok esetén az ajánlatkérõnek a Kbt. 59. § (4) és (5) bekezdése szerint kell eljárnia. Jelen esetben ugyanis az ajánlattevõk között a törvény fenti jogszabályhelyei alapján különbséget tenni nem lehetett; ezért ajánlatkérõ a Kbt. 55. § (7) bekezdésére figyelemmel az azonos pontszámot elérõ ajánlatok közül az eljárás nyerteseként az alacsonyabb ellenértéket tartalmazó ajánlatot hirdette ki.
<br>Szerinte logikailag téves a kérelmezõ azon álláspontja, mely szerint ha az ajánlattevõk között különbség nem tehetõ, az eljárást eredménytelenné kell nyilvánítani. A Kbt. 60. § (1) bekezdése kógens módon határozza meg az eredménytelenség okait, mely okok között beadványozó álláspontja nem szerepel.
<br>A nyertes egyéb érdekelt KÉSZ Kft. észrevétele szerint ajánlatkérõ a Döntõbizottság határozata és a Kbt. elõírása szerint végezte el az újraértékelést, ezért kéri a kérelem elutasítását.
<br>A Döntõbizottság az eljárás iratai, a felek írásbeli nyilatkozatai alapján megállapította, hogy a kérelmezõ jogorvoslati kérelme megalapozatlan.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Kbt. 59. § (3) bekezdése szerint építési beruházásra vonatkozó ajánlatok elbírálása során legfeljebb tízszázalékos mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve, amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére.
<br>A Kbt. 59. § (4) bekezdése szerint az (2)-(3) bekezdésben meghatározott tartalmú ajánlatok közül azt az ajánlatot kell elõnyben részesíteni, amely alapján a belföldön foglalkoztatottak által elõállított érték a legmagasabb.
<br>A Kbt. 59. § (5) bekezdése szerint abban az esetben, ha a (2)-(4) bekezdésben foglaltak alapján a nyertes ajánlat nem állapítható meg, egyenértékû ajánlatok esetén elõnyben kell részesíteni - ebben a sorrendben - azt az ajánlatot:
<br>a) mely környezetbarát védjegyhasználattal rendelkezõ terméket tartalmaz;
<br>b) amikor az ajánlattevõnek a minõségbiztosítási rendszerét - bármely nemzeti rendszerben akkreditált - tanúsító tanúsította.
<br>A Kbt. 55. § (7) bekezdése szerint ha több ajánlatnak azonos a (6) bekezdés szerint kiszámított összpontszáma és azok közül a 35. § (1) bekezdésére vagy az 59. § (4)-(5) bekezdésére tekintettel az ajánlatkérõ nem köteles valamelyiket elõnyben részesíteni, az eljárás nyertese az alacsonyabb ellenértéket tartalmazó ajánlat, azonos ellenérték esetén pedig az az ajánlat, mely a nem egyenlõ értékelési pontszámot kapott részszempontok közül a legmagasabb súlyszámú részszempontra nagyobb értékelési pontszámot kapott.
<br>A Kbt. 60. § (1) bekezdése szerint eredménytelen az eljárás, ha
<br>a) nem érkezett ajánlat;
<br>b) kizárólag érvénytelen ajánlatok érkeztek;
<br>c) az összes ajánlattevõt ki kellett zárni az eljárásból;
<br>d) egyik ajánlattevõ sem vagy az összességében legelõnyösebb ajánlattevõ nem tett - az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot;
<br>e) az ajánlatkérõ az eljárást a szerzõdés megkötésre vagy teljesítésére képtelenné válása miatt [55. § (4) bekezdése] eredménytelenné nyilvánítja;
<br>f) valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött;
<br>g) a bizottság megsemmisíti az ajánlatkérõ valamely döntését, és az ajánlatkérõ új közbeszerzési eljárás lefolytatását határozza el, vagy eláll az eljárás lefolytatásának szándékától.
<br>A Kbt. 55. § (6) és (7) bekezdései tartalmazzák mindazon jogszerû lépéseket, amelyeket az összességében legelõnyösebb ajánlat kiválasztása során az ajánlatkérõnek alkalmaznia lehet.
<br>A kérelmezõ által sem vitatottan az ajánlatok részszempontok szerinti pontozásos értékelése a nyertes és az õ esetében azonos eredményre vezetett.
<br>Ajánlatkérõ a dokumentációban meghatározta, hogy pontegyenlõség esetén nyertest a Kbt. 59. § (3), (4) és (5) bekezdés alapján választja ki.
<br>A Döntõbizottság megállapította, hogy a nyertes a Kbt. 59. § (2) és (3) bekezdésére vonatkozóan nyilatkozott, viszont kérelmezõ ajánlatában erre vonatkozó nyilatkozata, információ nem található. Ezért ajánlatkérõnek nem volt lehetõsége az 59. § (3) és (4) bekezdése alapján történõ összehasonlításra, valamint ezért végeredményt sem tudott ezen rendelkezések alkalmazásával megállapítani.
<br>Az ajánlatokat azután a Kbt. 59 § (5) bekezdés alkalmazásával kell értékelni. Az ajánlatokban egyik ajánlattevõ sem tett nyilatkozatot környezetbarát védjeggyel rendelkezõ termék alkalmazására, továbbá mindkét ajánlattevõ rendelkezett - mint a szerzõdés teljesítésére való alkalmasság feltétele - tanúsított minõségbiztosítási rendszerrel. A Kbt. 59. § (5) bekezdése alkalmazása sem vezetett tehát a nyertes személyének megállapításához.
<br>Kérelmezõ álláspontja szerint, amennyiben az 59. § alapján a nyertes nem állapítható meg, akkor az eljárást eredménytelennek kell nyilvánítani.
<br>Döntõbizottság álláspontja szerint ebben a kérdésben kérelmezõ jogértelmezése nem helytálló, mivel a Kbt. 60. § (1) bekezdése kógensen és tételesen felsorolva meghatározza az eredménytelenség eseteit. Ebben a felsorolásban nem szerepel az, hogy ha a Kbt. 59. § alapján nem lehet eredményt hirdetni, akkor az eljárást eredménytelenné kell nyilvánítania. Ajánlatkérõ elbírálta az ajánlatokat és megállapította, hogy több ajánlattevõ is érvényes ajánlatot tett. Az elbírálás során derült ki, hogy az elsõ és második helyezett azonos pontszámot ért el. Mivel az eljárás eredményes volt - a Kbt.-ben elõírtaknak megfelelõen eredményt kellett hirdetnie. A jelen esetben kialakult helyzetben ajánlatkérõ jogszerûen alkalmazta a Kbt. 55. § (7) bekezdését és ezért jogszerûen hirdetett végeredményt az alacsonyabb ellenérték figyelembevételével.
<br>Kérelmezõ álláspontja szerint a Kbt. 55. § (7) bekezdése nem alkalmazható egyenlõ értékelési pontszámok esetén, mivel ajánlatkérõ ezt a jogszabályi helyet az ajánlati felhívásában konkrétan nem jelölte meg, hanem csak a Kbt. 59. § (3), (4) és (5) bekezdését.
<br>A Döntõbizottság álláspontja és a kialakult joggyakorlat szerint is egy jogszabályban elõírt, így a Kbt.-ben is elõírt rendelkezést a eljárásban részt vevõ minden félnek alkalmaznia kell, és akkor is be kell tartania, ha azokat konkrétan nem nevesítették a közbeszerzési eljárásban. Ajánlatkérõnek a Kbt. 25. §-ára tekintettel jelen esetben sincs lehetõsége a Kbt. szabályaitól való eltérésre, azaz a Kbt. 55. § (7) bekezdését a törvény erejénél fogva alkalmaznia kell akkor is, ha ezt a rendelkezést a felhívásában vagy a dokumentációjában külön nem nevezte meg.
<br>Jelen eljárásban a KÉSZ Kft. 549 934 586 Ft-os, míg a kérelmezõ 565 541 000 Ft-os ajánlatot tett. Az ajánlati árakban számszerûen megmutatkozik a két ajánlat közötti különbség, így ajánlatkérõ a Kbt. 55. § (7) bekezdésére támaszkodva jogszerûen hirdetette ki az alacsonyabb ajánlati árra ajánlatot tevõ céget az eljárás nyertesének.
<br>A fentiekre tekintettel a Döntõbizottság ajánlatkérõ eljárásában jogsértést nem állapított meg, és ezért a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 12.
<br>
<br>Dr. Szaller Ottó s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>