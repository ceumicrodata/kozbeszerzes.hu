<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8164)
</h2>
<br>1024 Budapest, Margit krt. 85.
<br>Ikt.sz.: D.412/12/2003.
<br>
<br>Tárgy: a Balaton Bútorgyár Rt. jogorvoslati kérelme a Széchenyi István Egyetem közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Szigetiné dr. Raszler Amarill ügyvéd (8200 Veszprém, Szeglethy u. 7.) által képviselt Balaton Bútorgyár Rt. (8200 Veszprém, Budapesti út 10., továbbiakban: kérelmezõ) jogorvoslati kérelmének - melyet a Széchenyi István Egyetem (9026 Gyõr, Egyetem tér 1., továbbiakban: ajánlatkérõ) különbözõ bútorok és berendezések beszerzése tárgyú közbeszerzési eljárása ellen indított, a Döntõbizottság részben helyt ad.
<br>Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 55. § (1) bekezdését és a 61. § (1) bekezdését. A jogsértés miatt a Döntõbizottság 1 000 000 Ft, azaz egymillió Ft bírságot szab ki a közbeszerzési eljárást lebonyolító Gyõr-Moson-Sopron Megyei Beruházási Kft. (9022 Gyõr, Czuczor G. u. 18-24.) terhére, mely bírságot a határozat kézhezvételétõl számított 15 napon belül kell megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlára történõ átutalással.
<br>Kötelezi továbbá a Gyõr-Moson-Sopron Megyei Beruházási Kft.-t, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.
<br>Ezt meghaladóan a jogorvoslati kérelmet elutasítja.
<br>A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. június 11-én megjelent számában a rendelkezõ részben megjelölt beszerzés céljából.
<br>A közbeszerzési eljárás lebonyolítására a FÕBER Nemzetközi Ingatlanfejlesztõ és Mérnöki Rt. részére adott megbízást, megbízott a feladat ellátásával a Gyõr-Moson-Sopron Megyei Beruházási Kft.-t bízta meg.
<br>A beszerzésre kerülõ bútorokat és berendezési tárgyakat hat eszközcsoportra bontotta. Eszközcsoportonként részajánlatot is lehetett tenni.
<br>A 3. eszközcsoport 483 db székbõl állt.
<br>Az ajánlati dokumentációban a székekkel kapcsolatos mûszaki elõírások a következõk voltak:
<br>A szék alapanyaga:
<br>- fémvázas, fémlábas porszórt szék szövetes ülõ és hátlappal;
<br>- a fémlábak dõlésszöge kellõ stabilitást biztosít,
<br>- a szövet színének harmonizálnia kell mind az ágy kárpitjával, mind a sötétítõfüggöny színével;
<br>- ülésmagasság: 45-46 cm.
<br>Alternatívaként azonos szerkezetû szék is megajánlható, de rétegeltlemez ülõ és háttámlával.
<br>A székekkel szemben támasztott egyéb igények:
<br>Az erõkifejtésre, stabilitásra vonatkozó elõírásoknak meg kell felelnie.
<br>Rendelkeznie kell:
<br>- a felhasznált alapanyagok minõsítését igazoló okmánnyal,
<br>- a kész termékre vonatkozó legalább 2 év garanciával.
<br>A szék vázlattervét ajánlatkérõ a dokumentáció 46. oldalán B-5. sz. alatt ismertette.
<br>Az ajánlatok elbírálására ajánlatkérõ a legalacsonyabb összegû ellenszolgáltatás elbírálási szempontot választotta.
<br>Az ajánlattételi határidõre, július 22-re a székekre tíz cég nyújtott be ajánlatot, közöttük kérelmezõ is két változatban; az alapajánlata szerinti ár 1 636 162 Ft, az alternatív ajánlatáé 1 473 150 Ft volt. A kérelmezõ ajánlati áraival azonos volt az SCC Egri Bútorgyár Kft.-nek a székekre tett alap- és alternatív ajánlata (az alapajánlatot illetõen 1 Ft eltéréssel). A székekre a többi ajánlattevõ csak alapajánlatot nyújtott be.
<br>Ajánlatkérõ az augusztus 8-án tartott eredményhirdetésen az ALEX Fémbútor Rt. 1 514 809 Ft-os ajánlatát hirdette ki nyertesnek. Az eredményhirdetésen annak jegyzõkönyve szerint - ismertetésre került az összegzés az eljárásról dokumentum, valamint az, hogy a székek alternatív ajánlatait ajánlatkérõ miután azok nem feleltek meg a dokumentációnak - "figyelmen kívül hagyta."
<br>Az összegzésben nem szerepel a két alternatív ajánlat érvénytelenítésének ténye és annak indoka, ezt a tényt ajánlatkérõ az eredményhirdetésen sem közölte.
<br>Ajánlatkérõ a nyertessel augusztus 14-én a közbeszerzési szerzõdést megkötötte.
<br>Kérelmezõ augusztus 12-én jogorvoslati kérelmet terjesztett elõ a Döntõbizottsághoz.
<br>Sérelmezte, hogy ajánlatkérõ az alternatív ajánlatát nem vette figyelembe az elbírálásnál, pedig az mindenben megfelelt a kiírás feltételeinek; szerkezete azonos az alapajánlat szerinti szék szerkezetével, rétegelt ülõ és háttámlával rendelkezik. A legalacsonyabb összegû ellenszolgáltatást az õ alternatív ajánlata és az SSC Egri Bútorgyár Kft. ajánlata tartalmazta.
<br>A jogorvoslati eljárásban tartott tárgyaláson elõadta, hogy a Kbt.-ben nincs olyan kifejezés, hogy "ajánlatkérõ az ajánlatot az elbírálásnál figyelmen kívül hagyta". Az összegzés vonatkozó pontja nem tartalmazza az alternatív ajánlata érvénytelenné nyilvánítását, illetõleg annak indokát. Ajánlatkérõnek minden ajánlatot el kell bírálni.
<br>A Döntõbizottsága D.412/3/2002. számú, augusztus 12-én hozott határozatával ideiglenes intézkedésként a szerzõdéskötést megtiltotta.
<br>Ajánlatkérõ (megbízottja) az augusztus 18-án kelt észrevételében kérte a jogorvoslati kérelem elutasítását.
<br>Elõadta, hogy a kérelmezõ ajánlatának 188. oldalán bemutatott kárpitozott ISO szék és a 192. oldalon bemutatott rétegeltlemez felületû SCHOLL szék szerkezete nem azonos, pedig a dokumentáció szerint a kétfajta szék szerkezetének azonosnak kell lennie.
<br>Az ajánlat 193. oldalán becsatolt Minõségi Bizonyítvány - annak ellenére, hogy a "Termék neve" rovatban SCHOLL szék szerepel - anyagában az ISO szék 189. oldalon csatolt anyagával egyezõ, tehát a kárpitozott szék minõségét mutatja be. Ezen a tényen túl az osztályba sorolás is teljesen megegyezik az ISO székével, olyannyira, hogy a SCHOLL szék (ami nem kárpitozott) kárpitozásának rugalmasságát is az ISO székével megegyezõen adja meg. A két minõségi bizonyítvány szöveges fejezete megegyezik. A SCHOLL szék - mint a fényképen látható - nem rendelkezik karfával, ugyanakkor az irat 490 mm magas karfát említ. Az ajánlat 194. oldalán becsatolt gyártói megfelelõségi nyilatkozatban szereplõ támlaidom és üléslemezekrõl a 194. oldalon lévõ minõségi bizonyítvány alapján nem állapítható meg, hogy azok kerülnének a székekre.
<br>Kérelmezõ a tárgyaláson ezen ajánlatkérõi észrevétellel szemben elõadta, hogy mivel a kétfajta szék azonos termékcsaládba tartozik, minõségi bizonyítványuk azonos tartalmú, az alternatív ajánlatához csatolt minõségi bizonyítvány adataiból csak azokat a szövegrészeket kellett volna figyelembe venni ajánlatkérõnek, amelyek a rétegelt felületû székre vonatkoznak. Mivel az alternatív ajánlata szerinti szék szerkezetében azonos az alapajánlat szerintivel, az ajánlat 188. oldalán lévõ mûszaki leírás vonatkozik az alternatív ajánlatra is. Közölte, hogy a kiírás által megkövetelt mûszaki leírás az ajánlat 193. és 194. oldalán van.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ elsõdlegesen azt sérelmezte, hogy alternatív ajánlatát ajánlatkérõ nem vette figyelembe, holott az megfelelt a kiírásnak, és a legalacsonyabb összegû elbírálási szempont folytán kedvezõbb volt a nyertes ajánlatnál.
<br>A Kbt. 43. § (1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint az e feltételeknek nem megfelelõ ajánlat érvénytelen, azt az 52. § (1) bekezdése alapján ajánlatkérõnek érvénytelenné kell nyilvánítania.
<br>A Döntõbizottság megvizsgálta a kérelmezõ alternatív ajánlatát, és az ajánlatkérõ megbízottja augusztus 18-án kelt, fent részletesen ismertetett észrevételében foglaltakkal azonos megállapításra jutott.
<br>A Döntõbizottság hangsúlyozza, hogy az ajánlatot úgy kell elkészíteni, hogy abból kétséget kizáróan meg lehessen állapítani, hogy a beszerzés tárgya megfelel az ajánlatkérõ által a kiírásban meghatározott feltételeknek. Kérelmezõ ajánlatából ezt nem lehetett megállapítani. Az ajánlat még csak utalást sem tartalmazott arra nézve, amit kérelmezõ a tárgyaláson a kiírásnak való megfelelés igazolásaként elõadott, miszerint az alternatív ajánlat szerinti székre vonatkozóan az alapajánlat szerinti széknél ismertetett jellemzõk közül csak azt kell figyelembe venni, ami az eltérést jelenti az alapajánlat szerinti széknél.
<br>A Döntõbizottság megállapította, hogy ajánlatkérõ megalapozottan tekintette a kérelmezõ alternatív ajánlatát érvénytelennek.
<br>A Döntõbizottság azonban rámutat arra, hogy egy ajánlat "figyelembevételétõl nem lehet eltekinteni", a Kbt. 55. § (1) bekezdése alapján az ajánlatkérõnek valamennyi ajánlatot el kell bírálni.
<br>Az elbírálás abból áll, hogy ajánlattevõnek döntenie kell az ajánlattevõk alkalmassága, az ajánlatok érvényessége kérdésében és az alkalmasnak minõsített ajánlattevõk érvényes ajánlatai összehasonlítása révén azokat értékelni (pontozni) kell.
<br>E mûvelek közül ajánlatkérõ a kérelmezõ alternatív ajánlata érvénytelenségére vonatkozó döntés meghozatalát mulasztotta el.
<br>A Döntõbizottság megállapította, hogy ajánlatkérõ a kérelmezõ alternatív ajánlata elbírálásakor - annak érvénytelensége megállapítása elmulasztása által megsértette a Kbt. 55. § (1) bekezdését.
<br>Ajánlatkérõ a kérelmezõ alternatív ajánlata "figyelmen kívül hagyását" azzal indokolta, hogy az ajánlat nem felel meg kiírásnak. Ez a megállapítás tartalmilag az ajánlat érvénytelenítésének felel meg.
<br>Az érvénytelenné nyilvánításra vonatkozó döntést azonban meg kell hozni és azt egyértelmûen közölni kell az ajánlattevõvel. Ezzel ellentétes gyakorlat jogbizonytalanságot eredményez, egy, a Kbt. által nem ismert, nem megengedett eljárás, "az ajánlat figyelmen kívül hagyása" egyrészrõl teret enged a szubjektív döntésnek, másrészrõl bizonytalanságot támaszt az ajánlattevõben.
<br>A Kbt. 61. § (1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerinti írásbeli összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt öt munkanapon belül meg kell küldeni az összes ajánlattevõnek."
<br>Az 5. sz. melléklet 3. pontja szerint az összegzésben ismertetni kell az érvénytelen ajánlattevõk nevét és az érvénytelenség indokát.
<br>Ajánlatkérõ az összegzésben nem tüntette fel a kérelmezõ alternatív ajánlata érvénytelenségét és annak indokát, valamint ezeket az eredményhirdetésen sem ismertette.
<br>A Döntõbizottság megállapítja, hogy ajánlatkérõ megsértette a Kbt. 61. § (1) bekezdését.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), d), f) és h) pontja szerint rendelkezett.
<br>A jogsértések miatt a Döntõbizottság 1 millió Ft bírságot szabott ki a Gyõr-Moson-Sopron Megyei Beruházási Kft. terhére.
<br>Nevezett cég a Döntõbizottság felhívására nyilatkozatot tett, miszerint az ajánlatok feldolgozását és értékelését a cég munkatársa végezte, a döntéselõkészítési javaslat a cégtõl származik.
<br>A bírság mértéke a 88. § (4) bekezdése értelmében minimum 1 millió Ft, maximum a közbeszerzés értékének 30%-a.
<br>A Döntõbizottság a jogsértések súlyára tekintettel elegendõnek tartotta minimumösszegû bírság kiszabását, figyelembe véve azt a tényt is, hogy ajánlatkérõ döntése helytálló volt abban a tekintetben, hogy kérelmezõ alternatív ajánlatát az ajánlatok értékelésébe nem vonta be.
<br>A bírósági jogorvoslatot a 89. § (1) bekezdése biztosítja.
<br>
<br>Budapest, 2003. szeptember 19.
<br>
<br>Dr. Csitkei Mária s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>