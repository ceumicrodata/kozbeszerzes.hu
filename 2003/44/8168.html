<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8168)
</h2>
<br>1024 Budapest, Margit krt. 85.
<br>Ikt.sz.: D.475/6/2003.
<br>
<br>Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Magyar Turizmus Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85. a továbbiakban: bizottság elnöke) által a Magyar Turizmus Rt. (1012 Budapest, Vérmezõ út 4.) "az ajánlatkérõ kiállításain 2004. évtõl alkalmazni kívánt ún. egyesített arculatterv elkészítése" tárgyú közbeszerzési eljárása ellen hivatalból indított jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ 2003. szeptember 4-én tájékoztatta a Döntõbizottság elnökét, arról hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés b) pontja alapján a rendelkezõ részben megjelölt beszerzés tárgyában.
<br>Ajánlatkérõ ajánlattételre a STANDARD Kiállítási Stúdió Bt.-t hívta fel.
<br>Ajánlatkérõ az eljárásfajta választását azzal indokolta, hogy a fent nevezett céggel 2002. június 6-án vállalkozási szerzõdést kötött. Ennek alapján az ajánlattételre felkért cég kizárólagosságot élvez az ajánlatkérõ idegenforgalmi kiállításai arculatának mint szellemi terméknek az átdolgozására. A szerzõi jogról szóló törvény értelmében a felhasználási jog csak akkor terjed ki az átdolgozásra, ha a szerzõdésben az külön kiemelésre kerül. A hivatkozott szerzõdés az átdolgozás jogát fenntartotta a szerzõnek, azaz az ajánlattételre felkért cégnek, így kizárólag vele lehet tárgyalni az átdolgozás megvalósítására.
<br>A Döntõbizottság elnöke 2003. szeptember 19-én kezdeményezett jogorvoslati eljárást ajánlatkérõ kézbeszerzési eljárása ellen, mert álláspontja szerint a rendelkezésre álló iratokból a Kbt. 70. § (1) bekezdés b) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ ezt követõen 2003. szeptember 26-án a Döntõbizottságnak bejelentette, hogy ajánlati felhívását visszavonja, és kérte az eljárás megszüntetését.
<br>A Kbt. 79. § (2) bekezdése szerint a Döntõbizottság eljárása kérelemre, vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást - ha a megindításra vagy folytatásra okot adó körülmény már nem áll fenn - megszünteti.
<br>Figyelemmel arra, hogy a jogorvoslati eljárással támadott közbeszerzési eljárás ajánlatkérõ azon döntésével, hogy a közbeszerzési eljárás lefolytatásának szándékától elállt, így közbeszerzési eljárás nincs folyamatban, a Döntõbizottság a rendelkezõ részben foglaltak szerint a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2003. szeptember 30.
<br>
<br>Dr. Engler Magdolna s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>