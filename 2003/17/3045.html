<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3045)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.67/10/2003.<br>
<br>
Tárgy: a Bétex Kereskedõ és Szolgáltató Rt. jogorvoslati kérelme a Hajdú-Bihar Megyei Önkormányzat Kenézy Gyula Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kovács Márta ügyvéd (1106 Budapest, Kabai u. 2.) által képviselt Bétex Kereskedõ és Szolgáltató Rt. (1134 Budapest, Lehel u. 8., a továbbiakban: kérelmezõ) jogorvoslati kérelmét - melyet a Hajdú-Bihar Megyei Önkormányzat Kenézy Gyula Kórház-Rendelõintézet (4043 Debrecen, Bartók Béla út 2-26., a továbbiakban: ajánlatkérõ) hagyományos egészségügyi textília szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. január 8-án megjelent számában a rendelkezõ részben megjelölt beszerzés tárgyában. A felhívás 3. a) pontjában 18 tételben határozta meg a beszerzendõ különféle textíliatermékeket. A 3. d) pont szerint a 3. a) pontban részletezett bármelyik tételre lehetett részajánlatot tenni a megadott mennyiség egészére.<br>
Ajánlatkérõ az ajánlattevõ mûszaki alkalmassága igazolására a 11. a) pontban elõírta:<br>
- "a 2001. és 2002. évek legjelentõsebb - az ajánlati felhívás tárgyával megegyezõ - szállításai tekintetében kérjük megadni a szerzõdést kötõ fél nevét, a teljesítés minõségét igazoló kontaktszemély nevét, címét, telefonszámát,<br>
- legalább 3 referencianyilatkozat az elõzõ 2 év (2001, 2002) a beszerzés tárgyával megegyezõ legjelentõsebb szállításai közül, mely nyilatkozatokat a megrendelõ állítja ki".<br>
A felhívás 11. b) pontja harmadik bekezdésében ajánlatkérõ kikötötte, hogy alkalmatlannak minõsíti a szerzõdés teljesítésére az ajánlattevõt, ha 2001. és 2002. évekre nem rendelkezik a beszerzés tárgyával megegyezõ legalább 3 referenciával.<br>
Az ajánlati dokumentációt 7 cég és 1 egyéni vállalkozó vásárolta meg. Kérelmezõ nem vásárolta meg a dokumentációt, illetõleg ajánlatot sem nyújtott be.<br>
Kérelmezõ február 13-án jogorvoslati kérelmet terjesztett elõ a Döntõbizottsághoz. Sérelmezte az ajánlati felhívásnak a referenciákkal kapcsolatos elõírásait.<br>
Elõadta, hogy ezek kizárják az ajánlattevõk körébõl azon cégeket, amelyek a megajánlandó termékcsoportot nem szállítási szerzõdések teljesítése útján, hanem nagy-, illetve kiskereskedelmi forgalomban folyamatosan értékesítik. Álláspontja szerint az alkalmasság a nagy- és kiskereskedelmi értékesítés éves összvolumenére vonatkozó adatokkal is igazolható lenne.<br>
Kérte a jogsértés megállapítását és a felhívás általa kifogásolt részeinek megsemmisítését.<br>
Ajánlatkérõ észrevételében és a jogorvoslati eljárásban tartott tárgyaláson kérte a jogorvoslati kérelem elutasítását.<br>
Elõadta, hogy az alkalmassági feltételeket a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében elõírt követelményeknek megfelelõen határozta meg. A beszerzés tárgyával megegyezõ legjelentõsebb szállításokat kellett ismertetni az ajánlattevõnek legalább 3 referencianyilatkozattal együtt, az nem volt elõírás, hogy a referenciával igazolt szállítások értékének el kell érnie a beszerzés értékét. Kérelmezõ élhetett volna a részajánlattétel lehetõségével és nagykereskedelmi forgalmára tekintettel referencianyilatkozatot is csatolhatott volna.<br>
Alaptalannak tartotta a kérelemnek a forgalom igazolását hiányoló részét is, mivel erre a felhívás harmadik bekezdése lehetõséget adott.<br>
A Döntõbizottság a felek írásbeli észrevételei, a jogorvoslati eljárásban tartott tárgyaláson ajánlatkérõ által elõadott nyilatkozatok, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése elõírja, hogy ajánlattevõ kizárólag e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmassága igazolását.<br>
Az igazolás módját a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a határozza meg. Az alkalmasság igazolását az (1) bekezdés c) pontja lehetõvé teszi az elõzõ legfeljebb háromévi teljes forgalomra és a közbeszerzés tárgya szerinti forgalomra vonatkozó nyilatkozattal, a (2) bekezdés a) pontja az elõzõ legfeljebb három év legjelentõsebb szállításainak - legalább az ellenszolgáltatás összege, a teljesítés ideje és a szerzõdést kötõ másik megnevezése - ismertetésével.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése elõírja, hogy az alkalmasság igazolására szolgáló adatok és tények kérését ajánlatkérõnek a közbeszerzés tárgyára, a szerzõdés teljesítéséhez ténylegesen szükséges mértékre kell korlátoznia.<br>
Ajánlatkérõ az itt ismertetett szabályok keretei között szabadon dönthet az alkalmasság igazolására kért adatok, tények körét illetõen.<br>
A felhívás 11. a) pont harmadik bekezdésében ajánlatkérõ kérte a 2001. és 2002. évek legjelentõsebb, a közbeszerzés tárgyával egyezõ szállításainak ismertetését, a negyedik bekezdésben pedig ezek közül legalább 3-ra vonatkozó referencianyilatkozat csatolását. Ezen két bekezdésben elõírtak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) és (2) bekezdés a) pontja szerinti igazolási módokat fedik le, azoknak felelnek meg. A felhívás 11. b) pontja szerinti alkalmassági feltétel összefüggésben van a 11. a) pont negyedik bekezdésben igazolásra elõírt adatokkal, a szállítások megfelelõségének a megrendelõ általi tanúsításával.<br>
Az igazolandó adatok, tények közbeszerzés tárgyára korlátozottak és nem terjednek túl a szerzõdés teljesítéséhez szükséges mértéken.<br>
A Döntõbizottság ezért megállapította, hogy a kérelmezõ által sérelmezett alkalmassági elõírásokat ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1), (2) és (7) bekezdésében foglalt rendelkezéseknek megfelelõen határozta meg, ezért a jogorvoslati kérelmet elutasította.<br>
A Döntõbizottság megjegyzi, hogy nem az ajánlati felhívás általa sérelmezett kikötései zárták el kérelmezõt az ajánlattételtõl.<br>
A Döntõbizottság elfogadta ajánlatkérõ érvelését, miszerint kérelmezõnek nagykereskedelmi forgalmára tekintettel módjában állt volna ajánlatot tenni. Kérelmezõ csatolhatott volna referencianyilatkozatot három nagykereskedelmi cég vezetõjétõl, illetõleg még kiskereskedelmi cégtõl is, hiszen ajánlatkérõ még csak azt sem írta elõ, hogy a 2000. és a 2001. évi szállítás értéke el kell hogy érje a jelen közbeszerzési eljárásban megajánlott termékek értékét.<br>
Kérelmezõ ezzel szemben még az ajánlati dokumentációt sem vásárolta meg, így a számára egyébként lehetséges ajánlattétel lehetõségét saját maga hiúsította meg.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 21.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>