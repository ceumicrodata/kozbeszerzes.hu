<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2880)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.37/10/2003.<br>
<br>
Tárgy: a FERNSTHERM Kft. jogorvoslati kérelme a Teleki Lakásszövetkezet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FERNSTHERM Nyílászáró Gyártó és Kereskedelmi Kft. (3390 Füzesabony, Hunyadi u. 72., képviseli: dr. Pajtók Gábor ügyvéd, 3300 Eger, Telekessy út l., a továbbiakban: kérelmezõ) jogorvoslati kérelmét, melyet a Teleki Lakásszövetkezet (9022 Gyõr, Teleki u. 55/C., a továbbiakban: ajánlatkérõ) "9022 Gyõr, Teleki u. 53-55., valamint Árpád u. 53. panelszerkezetû lakóépület 322 db fa nyílászáró szerkezetének cseréje mûanyagra" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. november 20-án a Közbeszerzési Értesítõ 47. számában ajánlati felhívást tett közzé. Az ajánlati felhívás 3. a) pontja szerint a beszerzés tárgya:<br>
- "9022 Gyõr, Teleki u. 53-55., valamint Árpád u. 53. panelszerkezetû lakóépület 322 db fa nyílászáró szerkezetének cseréje mûanyagra.<br>
- 3 db SCHINDLER típusú, 320 kg teherbírású felvonó korszerûsítése, felújítása."<br>
A felhívás 3. d) pontja értelmében részajánlatot lehet tenni a 3. a) pont 1. és 2. pontjában meghatározott részfeladatra.<br>
A felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ az ajánlatkérõ. Ezen belül a 6. francia bekezdésben a következõket kérte: "azon szakemberek, vezetõk megnevezése, képzettségük ismertetése, akiket ajánlattevõ be kíván vonni a teljesítésbe, különösen azok bemutatásával, akik a minõség-ellenõrzésért felelõsek (építésvezetõk, mûvezetõk szakmai végzettsége, gyakorlati idõ)".<br>
A felhívás 11. b) pontjában ajánlatkérõ meghatározta a szerzõdés teljesítésére alkalmatlanná minõsítés szempontjait. Ezen belül a 3. francia bekezdésben meghatározott szempont szerint alkalmatlan az ajánlattevõ, ha a teljesítésbe bevonni kívánt szakemberei nem rendelkeznek az 51/2000. (VIII. 9.) FVM-GM-KöViM együttes rendeletben elõírt szakmai végzettséggel.<br>
Ajánlatkérõ a Gyõr-Moson-Sopron Megyei Beruházási Kft.-vel (továbbiakban: GYÕRBER) ajánlati dokumentációt is készíttetett.<br>
Kérelmezõ 2003. december 17-én írásban intézett a GYÕRBER-hez két mûszaki jellegû kérdést a nyílászárók méretezésérõl.<br>
A közbeszerzési eljárás során ajánlatkérõ 2002. december 18-án az ajánlati feltételeknek megfelelõen konzultációt tartott. Ezen kérelmezõ nem képviseltette magát, részérõl további kérdés a késõbbiek során nem érkezett ajánlatkérõhöz.<br>
A 2002. december 31-i ajánlattételi határidõre ajánlatot tett az 1. sz. részajánlatra, azaz a nyílászárók cseréjére a TISCHLER Kft., a SZIGMA Kft., az ABLAKCENTRUM Kft. és kérelmezõ, a 2. sz. részajánlatra, a felvonók felújítására a Schindler Hungária Kft. és a TISCHLER Kft. tett ajánlatot.<br>
Az ugyanaznap megtartott bontást az ajánlatkérõ nevében eljáró GYÕRBER bonyolította le, melyen a jelenléti ív szerint kérelmezõ képviselõje is részt vett. A jelenlévõk észrevételt nem tettek.<br>
A bontásról készült jegyzõkönyvet 2003. január 1-jén postázták.<br>
Az ajánlatok értékelését a GYÕRBER 2003. január 8-án végezte el.<br>
Az eredményhirdetésre 2003. január 10-én a GYÕRBER hivatali helyiségében került sor, ahol az 1. sz. részajánlat nyertesének az ABLAKCENTRUM Kft.-t hirdették ki. A 2. sz. részajánlat tekintetében érvényes ajánlat nem érkezett, ezért az eljárást ezen részében a közbeszerzésekrõl szóló - többször módosított - 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés b) pontja értelmében eredménytelennek nyilvánították.<br>
Többek között az 1. sz. részajánlatnál a kérelmezõ ajánlatát érvénytelennek nyilvánították. Az összegzés az eljárásról címû irat szerint a kérelmezõ "az 51/2000. (VIII. 9.) FVM-GM-KöViM együttes rendelettel összefüggésben támasztott követelmény kielégítését a teljesítésbe bevonni kívánt szakemberek bemutatása nem bizonyítja legalább "A2" felelõs mûszaki vezetõi engedély becsatolásával. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdés szerint ajánlattevõ ajánlata alapján alkalmatlan a szerzõdés teljesítésére."<br>
A jegyzõkönyv szerint a kihirdetés során ismertetésre került a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzés.<br>
Az eredményhirdetésrõl készült jegyzõkönyvet és az "Összegzés az eljárásról" c. iratot ajánlatkérõ 2003. január 13-án faxon megküldte ajánlattevõknek.<br>
Kérelmezõ 2003. január 24-én keltezetten január 28-i érkezéssel jogorvoslati kérelmet nyújtott be a Döntõbizottsághoz a felhívás 1. sz. részajánlatával kapcsolatban.<br>
Sérelmezi, hogy ajánlatkérõ nem nyilvánította érvénytelennek a jegyzõkönyv 3. és 4. oldalán megjelölt pályázatokat, pedig a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §,</a> 53. § (2) bekezdése és az 54. §-a szerint az ajánlatkérõnek ezt az ajánlatok felbontásakor meg kellett volna tennie.<br>
Sérelmezi, hogy a pályázatok bontásakor a pályázók részérõl megadott adatok nem kerültek felolvasásra, csak az ár és a befejezési határidõ.<br>
Sérelmezte, hogy az alkalmatlanná nyilvánítás indokaként az ajánlatkérõ olyan okot - a felelõs mûszaki vezetõ engedély csatolását - jelölt meg, amely nem szerepelt az ajánlati felhívásban.<br>
Sérelmezi továbbá, hogy a pályázatot lebonyolító kft. ügyintézõje Fátrai Béla unokatestvére a nyertes pályázónál vezetõ beosztásban dolgozó Fátrai Péternek. A fentiekre tekintettel kérték a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdésének d) pontja alapján jogsértés megállapítását, valamint az f) pont alapján bírság kiszabását. Kérték továbbá kötelezni a jogsértõt a jogorvoslati eljárás költségeinek viselésére is.<br>
Ajánlatkérõ 2003. február 14-én érkezett észrevételében kérte a jogorvoslati kérelem elutasítását.<br>
Az ajánlatok feldolgozásával, értékelésével kapcsolatban elõadják, hogy az nem része - nem lehet része - a bontási eljárásnak. Az ajánlatok értékelését társaságuk ajánlatkérõ számára írásban összefoglalva adta át. A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzés elkészült, jóváhagyásra került. Az eljárás eredményét e dokumentum alapján hirdették ki. A Kbt.-nek megfelelõen az érvénytelen ajánlatok a Kbt. 53. § (2) bekezdése alapján az eljárás további szakaszában (az összességében legelõnyösebb ajánlat kiválasztásánál) nem vehetnek részt, így azok részszempontonkénti tartalmi elemei sem kerülnek értékelésre, ill. rögzítésre az összegzésben. Az összegzést és az eredményhirdetésrõl készült jegyzõkönyvet érintettek a Kbt.-ben rögzített határidõn belül kézhez kapták. Kérelmezõnek így már 2003. január 13-ától lehetõsége nyílt jogorvoslati kérelemmel élni.<br>
A bontással kapcsolatban elõadja, hogy az ajánlatok felbontása és ismertetése a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése által megkövetelt részletességgel - ajánlattevõ neve, székhelye, ajánlati ára, teljesítés határideje - megtörtént. A bontásról készült jegyzõkönyvet érintettek a Kbt.-ben rögzített határidõn belül kézhez kapták.<br>
Az alkalmatlanná nyilvánítással kapcsolatosan elõadják, hogy az ajánlati felhívás 11. a) pontjában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja lehetõsége szerint kérték "azoknak a szakembereknek, vezetõknek a megnevezését, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség ellenõrzéséért felelõsek (építésvezetõk, mûvezetõk szakmai végzettsége, gyakorlati idõ)". Ezzel összefüggésben az ajánlati felhívás 11. b) pontjában többek között meghatározták, hogy alkalmatlan a szerzõdés teljesítésére, akinek "a teljesítésbe bevonni kívánt szakemberei nem rendelkeznek az 51/2000. (VIII. 9.) FVM-GM-KöViM együttes rendeletben elõírt szakmai végzettséggel". Kérelmezõ jogorvoslati kérelmében közli, hogy a pályázatában megjelölt szakember (a pályázat 56. oldala) építész üzemmérnök és 2 éves szakmai gyakorlattal rendelkezik. Ezzel kapcsolatban észrevételezik, hogy az ajánlatból nem derül ki, hogy a pályázat 56. oldalán megnevezett személyt a teljesítésbe be kívánja-e vonni és milyen minõségben ajánlattevõ.<br>
A 2003. február 24-én megtartott tárgyaláson a szakemberek bemutatásával kapcsolatban ajánlatkérõ elõadta, hogy az ajánlat 53. oldalán kérelmezõ bemutatja Nagy István ügyvezetõt, akinek szakmai képzettsége mérnök-üzemgazdász és 10 év gyakorlati idõvel rendelkezik, tehát nem felel meg az ajánlati felhívás feltételeinek.<br>
Az ajánlat 55. oldalán található Kiss László szakmai önéletrajza, amibõl annyi derül ki, hogy szakközépiskola általános vegyész szakát, valamint a Bánki Donát Mûszaki Fõiskola szervezési szakát végezte el, tehát nem felel meg az ajánlati felhívás feltételeinek.<br>
Nagy Balázs szakmai önéletrajza az ajánlat 56. oldalán szerepel, amibõl kiderült, hogy az Egri Magasépítõipari Technikumban 1995-ben érettségizett, 1996-ban itt technikusi vizsgát is tett, majd a Kossuth Lajos Tudományegyetem Mûszaki Fõiskolai Kar építészmérnöki szakán 1999-ben államvizsgázott. Ezek a végzettségek dokumentummal nincsenek alátámasztva és az ajánlatból nem derül ki Nagy Balázs kétéves mûszaki gyakorlatának megléte.<br>
Álláspontja szerint, amikor ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdéseiben felsorolt pénzügyi és gazdasági alkalmasság igazolásának lehetõségei közül bármelyiket az ajánlati felhívásban közli és azzal összefüggésben az alkalmatlanná nyilvánítási szempontok körében bármilyen törvényre, vagy rendeletre hivatkozik, az azokban foglaltaknak való megfelelõséget ajánlattevõnek kell bizonyítania. A hivatkozott rendelet értelmében - miután a beszerzés tárgya 4 szintnél magasabb épület szakipari szerkezetét érintõ tevékenység - a korábban hatályos szabályozás szerint legalább "A2", a ma érvényes szabályozás szerint "A", "AM", vagy legalább "B" besorolású névjegyzékbe felvett felelõs mûszaki vezetõre van szükség. A rendelet értelmezésében a megfelelõ végzettség kizárólag a névjegyzékbe történt felvétel mellett értelmezhetõ. Ilyen irányú bizonyítási kötelezettségének pedig kérelmezõ nem tett eleget.<br>
Elõadják, hogy a jogorvoslati kérelem utolsó bekezdésében megjelölt személy a Ptk. 685. § b) pontja alapján nem tekinthetõ hozzátartozónak, ezért nem tartozik a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés d) pontjának hatálya alá.<br>
Kérelmezõ a tárgyaláson elismerte, hogy a Kbt., illetve mögöttes jogszabályként a Ptk. 685. § b) pontjában rögzített összeférhetetlenség esete jelen ügyben nem bizonyítható, hiszen unokatestvérekrõl van szó, nem közvetlen hozzátartozókról. Az ügyvédi és az eljárási költségek viselésével kapcsolatban visszavonta kérelmét, azt csakis az igazgatási szolgáltatási díj viselése tekintetében tartotta fenn.<br>
Az ABLAKCENTRUM Kft. írásbeli észrevételében elõadta, hogy álláspontjuk szerint az eljárás lebonyolítását végzõ cég nem követett el jogsértést.<br>
A Döntõbizottság ideiglenes intézkedést nem alkalmazott.<br>
A Döntõbizottság a felek írásbeli és szóbeli nyilatkozatai, illetve az eljárás dokumentumai alapján megállapította, hogy a jogorvoslati kérelem megalapozatlan az alábbiak szerint.<br>
Kérelmezõ sérelmezte, hogy ajánlatkérõ nem nyilvánította az ajánlatok felbontásakor érvénytelennek az általa megjelölt pályázatokat.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése elõírja, hogy az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a elõírja, hogy az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontásától számított harminc (építési beruházás esetén hatvan) napon belül.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése elõírja, hogy az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
Az ajánlatok felbontására 2002. december 31-én került sor.<br>
Az ajánlatok értékelését 2003. január 8-án végezte el a GYÕRBER, ugyanezen a napon készült el az "Összegzés az eljárásról" címû irat, amelyet a Teleki Lakásszövetkezet elnöke - Ivanics Imre - is aláírt.<br>
Az eredményhirdetés 2003. január 10-én volt, melyen kérelmezõ képviseletében a jelenléti ív szerint nem voltak jelen. Az eredményhirdetésrõl szóló jegyzõkönyvet, valamint az "Összegzés az eljárásról" címû iratot 2003. január 13-án faxon - kérelmezõ által sem vitatottan - az ajánlattevõknek megküldték.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szerint az ajánlatokat a lehetõ legrövidebb idõn belül el kell bírálni. Jelen esetben az ajánlatkérõ a bontást követõ nyolcadik napon bírálta el az ajánlatokat. Ez az elbírálási idõszak pedig a Kbt. 55. § (1) bekezdésében meghatározott idõkereten belül van.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok érvénytelenné nyilvánításáról szóló döntést követõen öt munkanapon belül kell tájékoztatni az érdekelt ajánlatkérõt az érvénytelenné nyilvánítás tényérõl. Ajánlatkérõ errõl a döntést követõ harmadik munkanapon - 2003. január 13-án - értesítette a kérelmezõt. Tehát megállapítható, hogy ajánlatkérõ a törvény szerint rendelkezésre álló öt munkanapon belül teljesítette kötelezettségét.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg ezt követõen állapítja meg, hogy mely ajánlatok érvénytelenek. A bontáskor nem áll módjában ajánlatkérõnek az ajánlatok kimerítõ tartalmi értékelése. Erre az eredményhirdetésig van lehetõsége.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése szabályozza az elbírálás, a 61. § (7) bekezdése szabályozza az ajánlat érvénytelenné nyilvánításáról szóló döntésrõl szóló értesítés határidejét. Ezeket a határidõket ajánlatkérõ betartotta, így jogszabálysértést e körben nem követett el, ezért a Döntõbizottság a kérelem ezen részét megalapozatlanság miatt elutasítja.<br>
A kérelmezõ sérelmezte, hogy a bontáskor csak az ár és a befejezési határidõ ismertetésére került sor.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése elõírása szerint, ha a Bizottság megállapítja, hogy a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
Az ajánlatok felbontására 2002. december 31-én került sor, amin a jelenléti ív szerint kérelmezõ képviseletében Fodor Szabolcs volt jelen. A jelenlévõk a bontási eljárással kapcsolatban a jegyzõkönyv szerint észrevételt nem tettek.<br>
A kérelmezõ a jogorvoslati kérelmét a postai bélyegzõ szerint 2003. január 27-én adta fel.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogsértõ esemény tudomásra jutásától számított 15 napon belül kell kezdeményezni a jogorvoslati eljárást, ezen határidõ elmulasztása jogvesztéssel jár.<br>
A Döntõbizottság a fenti tényállásból megállapítja, hogy a vélelmezett jogsértõ esemény 2002. december 31-én történt, errõl kérelmezõ azonnal tudomást szerezhetett, hiszen a bontáskor képviselõje jelen volt. A kérelmezõ részére tehát ezen naptól nyílt meg a törvény szerint rendelkezésére álló 15 napos jogvesztõ határidõ a jogorvoslati kérelem benyújtására. Kérelmezõ ezzel szemben a 15 napos jogvesztõ határidõn túl, 2003. január 27-én adta postára jogorvoslati kérelmét, tehát a jogorvoslati kérelem ezen része a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint elkésett, és azt a Kbt. 80. § (4) bekezdése alapján a Döntõbizottság érdemi vizsgálat nélkül elutasítja.<br>
Kérelmezõ sérelmezte az alkalmatlanná nyilvánításának indokát.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban; illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell.<br>
Az ajánlati felhívás 11. a) pontjában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint kérte ajánlatkérõ "azoknak a szakembereknek, vezetõknek a megnevezését, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség ellenõrzéséért felelõsek (építésvezetõk, mûvezetõk szakmai végzettsége, gyakorlati idõ)". Ezzel összefüggésben az ajánlati felhívás 11. b) pontjában meghatározta, hogy alkalmatlan a szerzõdés teljesítésére, akinek "a teljesítésbe bevonni kívánt szakemberei nem rendelkeznek az 51/2000. (VIII. 9.) FVM-GM-KöViM együttes rendeletben elõírt szakmai végzettséggel".<br>
Az együttes rendelet 1. sz. melléklete tartalmazza a felelõs mûszaki vezetõk besorolását. Jelen esetben - a felek által nem vitatottan - az építési munkáknál az "A" kategória, a "B" kategória és az "AM" kategóriák megfelelõek.<br>
Az "A" kategóriánál a névjegyzékbe vételi követelmény:<br>
a) okleveles építész-, illetve építõmérnöki végzettség és 3 éves szakmai gyakorlat,<br>
b) építész-, illetve építõmérnöki, magas- és mélyépítõ-ipari üzemmérnöki vagy felsõfokú technikusi végzettség és 5 éves szakmai gyakorlat,<br>
c) felsõfokú mûszaki alapképzettség és építõmesteri kiegészítõ (építõmester szakmérnök) végzettség és 5 éves szakmai gyakorlat.<br>
Az "AM" kategóriánál:<br>
- csak az okleveles építészmérnöki végzettséggel és 3 éves szakmai gyakorlattal, illetõleg az elõzõekben felsorolt végzettségek valamelyikével és mûemléki szakmérnöki végzettséggel is rendelkezõ felelõs mûszaki vezetõ irányíthat.<br>
A "B" kategóriánál:<br>
a) okleveles építész-, illetve építõmérnöki végzettség és 1 éves szakmai gyakorlat,<br>
b) építész-, illetve építõmérnöki, magas- és mélyépítõ-ipari üzemmérnöki vagy felsõfokú technikusi végzettség és 2 éves szakmai gyakorlat,<br>
c) építõipari technikusi, szakközépiskolai végzettség és 5 éves szakmai gyakorlat.<br>
Kérelmezõ az ajánlat 53. oldalán bemutatja Nagy István ügyvezetõt, akinek szakmai képzettsége mérnök-üzemgazdász és 10 év gyakorlati idõvel rendelkezik. Tehát végzettsége a fenti kategóriák, azaz az ajánlati felhívás feltételeinek nem felel meg.<br>
Az ajánlat 55. oldalán található Kiss László szakmai önéletrajza szerint szakközépiskola általános vegyész szakát, valamint a Bánki Donát Mûszaki Fõiskola szervezési szakát végezte el. Tehát végzettségé a fenti kategóriák, azaz az ajánlati felhívás feltételeinek nem felel meg.<br>
Nagy Balázs szakmai önéletrajza az ajánlat 56. oldalán szerepel, amibõl kiderül, hogy az Egri Magasépítõipari Technikumban 1995-ben érettségizett, 1996-ban itt technikusi vizsgát is tett, majd a Kossuth Lajos Tudományegyetem Mûszaki Fõiskolai Kar építészmérnöki szakán 1999-ben államvizsgázott. Ezek a végzettségek dokumentummal nincsenek alátámasztva, de ezt az ajánlatkérõ nem is írta elõ. Megállapítható tehát, hogy Nagy Balázs ismertetett végzettségei a "B" kategória elõírásainak megfelelnek.<br>
A szakmai önéletrajz szerint Nagy Balázs az Erlautherm Kft.-nél 1 évig dolgozott üzemvezetõi beosztásban, majd a Bio-Plan-Bau Kft.-nél volt üzem-, illetve telepvezetõ. Ezután 2000 novemberében bevonult katonának, majd a leszerelést követõen a Fenstherm Kft.-nél helyezkedett el és jelenleg is kérelmezõ alkalmazásában áll. Az ajánlat ezen részébõl az egyértelmû, hogy Nagy Balázs az Erlautherm Kft.-nél 1 éves szakmai gyakorlatot szerzett, viszont a Bio-Plan-Bau Kft. és a Fenstherm Kft.-nél töltött szakmai gyakorlat idõtartama nincs megjelölve. Ezért a szakmai önéletrajzból ajánlatkérõ nem állapíthatta meg egyértelmûen Nagy Balázs kétéves mûszaki gyakorlatának meglétét.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek kell az ajánlati felhívásban, illetve a dokumentációban meghatározott tartalmi és formai követelményeknek megfelelõen ajánlatát elkészítenie. A Kbt. 43. § (3) bekezdése szerint ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát.<br>
Jelen esetben a három megnevezett szakemberbõl két szakember iskolai végzettsége nem felel meg az ajánlati felhívásnak. A harmadik szakember iskolai végzettsége megfelelõ, de ennél a szakembernél nincs egyértelmûen bizonyítva a kétéves szakmai gyakorlat megléte, ezért ez ebbõl a szempontból nem felel meg az ajánlati felhívás feltételeinek. Ajánlatkérõ ezért jogszerûen nyilvánította kérelmezõt alkalmatlannak a szerzõdés teljesítésére.<br>
A Döntõbizottság az elõzõekre tekintettel a jogorvoslati kérelem ezen részét is elutasítja megalapozatlanság miatt.<br>
Kérelmezõ kifogásolta, hogy a pályázatot lebonyolító kft. ügyintézõje, Fátrai Béla unokatestvére a nyertes pályázónál vezetõ beosztásban dolgozó Fátrai Péternek.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>i) pontja szerint hozzátartozó a Ptk. 685. §-ának b) pontjában meghatározott személy.<br>
A Ptk. 685. § b) pontja alapján közeli hozzátartozók: a házastárs, az egyeneságbeli rokon, az örökbe fogadott, a mostoha- és nevelt gyermek, az örökbe fogadó, a mostoha- és a nevelõszülõ, valamint a testvér, hozzátartozó továbbá: az élettárs, az egyeneságbeli rokon házastársa, a jegyes, a házastárs egyeneságbeli rokona és testvére, valamint a testvér házastársa.<br>
A fentiekben hivatkozott jogszabályok értelmében - kérelmezõ által a tárgyaláson elismerten - a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésében szabályozott összeférhetetlenség esete jelen esetben nem áll fenn, mivel nem a Ptk. 685. § b) pontja szerinti közeli hozzátartozókról, hanem unokatestvérekrõl van szó, ezért a Döntõbizottság a jogorvoslati kérelem ezen részét megalapozatlanság miatt elutasítja.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés megállapítására nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 10.<br>
<br>
Dr. Szaller Ottó s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>