<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2905)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.69/17/2003.<br>
<br>
Tárgy: az Architekton Rt. jogorvoslati kérelme a Magyar Nemzeti Múzeum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Architekton Rt. (2100 Gödöllõ, Liget u. 2., képviseli: dr. Patay Géza ügyvéd, 1026 Budapest, Pasaréti út 72., a továbbiakban: kérelmezõ) jogorvoslati kérelmét, melyet a Magyar Nemzeti Múzeum (1088 Budapest, Múzeum krt. 14-16., a továbbiakban: ajánlatkérõ) "Magyar Nemzeti Múzeum rekonstrukciójának III. üteme, 2002-2004-ig kivitelezésének megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Ajánlatkérõ nyílt elõminõsítési eljárást indított a Magyar Nemzeti Múzeum rekonstrukciójának III. üteme, 2002-2004-ig kivitelezésének megvalósítása tárgyában. A részvételi felhívás 2002. szeptember 18-án, a Közbeszerzési Értesítõ 38. számában jelent meg.<br>
Az ajánlatkérõ a beszerzés tárgyát és mennyiségét a részvételi felhívásban az alábbiak szerint határozta meg:<br>
- földszint rekonstrukciója (kisebb átalakítások, teljes vakolatcsere, nyílászárók cseréje, burkolatcsere födémfeltöltéssel együtt, szakipari, épületgépészeti, elektromos felújítási munkák) 3445 m2,<br>
- fõbejárati lépcsõ rekonstrukciója az alatta lévõ helyiségek átépítésével együtt (lépcsõ tartószerkezetének és burkolatának cseréje, szigetelés alatt lévõ helyiségek építõmesteri és szakipari munkái).<br>
A felhívásra hét részvételi jelentkezés érkezett, amelyeket az ajánlatkérõ elbírált és valamennyi jelentkezõt alkalmasnak minõsített a szerzõdés teljesítésére. Az errõl szóló döntését 2002. október 29-én hirdette ki. Az ajánlati felhívást 2002. november 4-én küldte meg a következõ hét ajánlattevõnek: KÉSZ Kft., MASZER Rt., MAGYAR ÉPÍTÕ Rt., Középületépítõ Rt., STRABAG Rt., Reneszánsz Rt. és kérelmezõ.<br>
Az ajánlati felhívásban az alábbiak szerint határozta meg az ajánlatkérõ a benyújtandó ajánlat tartalmi követelményeit:<br>
Az ajánlat a tenderdokumentációban átvett költségvetés beárazásával, teljességi nyilatkozattal, munkanemenkénti részletezettségû fõösszesítõvel, ezekkel összhangban lévõ mûszaki-pénzügyi ütemezéssel, aláírt fõvállalkozói szerzõdéstervezettel, teljesítési, jótállási bankgarancia-szándéknyilatkozattal nyújtható be. A szerzõdéses ár végleges prognosztizált átalányár az építési engedély, a tenderdokumentáció, valamint az ajánlati felhívás szerint a létesítmény rendeltetésszerû használatra alkalmas, teljes körû megvalósítására, I. osztályú minõségben. Az átalányár a tárgyi munkával kapcsolatos minden költséget tartalmaz.<br>
Érvénytelen az ajánlat, ha:<br>
- nem tartalmaz olyan nyilatkozatot, hogy ajánlattevõ teljeskörûen elfogadja az ajánlatkérõ által adott szerzõdéstervezetet,<br>
- nem tartalmaz olyan nyilatkozatot, hogy az ajánlat teljeskörûen tartalmazza mindazokat a feladatokat és azok költségét, amelyek a létesítmény rendeltetésszerû használatához szükségesek.<br>
Az ajánlatkérõ az összességében legelõnyösebb ajánlatot kívánta kiválasztani az alábbi részszempontok alapján:<br>
ajánlati ár, késedelmi kötbér mértéke, meghiúsulási kötbér mértéke, teljesítési garancia idõtartama, jótállási garancia idõtartama, teljesítési bankgarancia mértéke, jótállási bankgarancia mértéke, határidõ.<br>
Az ajánlatkérõ meghatározta a kötbérek és a biztosítékok minimális mértékét és idõtartamát is.<br>
Az ajánlat mûszaki tartalmát tervdokumentációban határozta meg az ajánlatkérõ, amelynek részét képezte a munkanemenként összeállított árazatlan költségvetési kiírás. Az épületgépészeti munkákra vonatkozó kötet 9. oldalán a Technológiai rendszerek között az alábbi anyagkiírás található:<br>
Központi porszívó csatlakozások<br>
Központi porszívó hálózat, központi elszívó egységgel, helyiségenkénti csatlakozókkal, helyiségenkénti flexibilis csatlakozócsõvel, automatikus mûködéssel, NA 50 mûanyag csöves hálózattal, süllyesztett aljzatokkal, falhoronyba szerelt 80 m hosszú hálózattal. 14 db csatlakozóhellyel.<br>
Ugyanezen kötet 16. oldalán a 37-39. tételek az alábbiak:<br>
"Acéllemez lapradiátor, 1/2" csatlakozásokkal; szerelési egységcsomaggal, 2-3 db univerzális tartó és rögzítõ szerkezetekkel, falszerkezetre felszerelve, festés elõtt le-, majd utána visszaszerelve. Radiátor végébe 1/4" helyi légtelenítõ elhelyezéssel. Egyenes, illetve sarok termosztatikus radiátorszelep-testtel, egyenes, illetve sarok-visszatérõszeleppel, termosztátfejjel.<br>
37. Q = 600 W (80/60 °C) 4 db<br>
38. Q = 1000 W (80/60 °C) 7 db<br>
39. Q = 2000 W (80/60 °C) 9 db"<br>
Az épületgépészetet tartalmazó tenderdokumentáció kötet címlapján a tervezõ aláírásával a következõ kitétel szerepelt: Restaurátormûhely tételek kihúzva. Magában a dokumentációban több tétel kihúzásra került. A tenderdokumentáción kívül kiadott az ajánlatkérõ egy kétoldalas anyagot, amelynek a 3.3. pontja "a restaurátormûhelyek földszinti területe az elõcsarnok alatt" címet viselte. Az anyag második oldalán sorolta fel az ajánlatkérõ azokat a munkarészeket, amelyeket az árazatlan költségvetési kiírás nem tartalmaz, a 3.3. pont tekintetében a negyedik bekezdés a következõ volt: technológiai gépészet (porelszívó és desztilláltvíz-hálózat).<br>
2002. november 26-án és 28-án helyszíni konzultációra került sor, és az ajánlatkérõ megválaszolta az ajánlattevõk kérdéseit is.<br>
Az ajánlatkérõ a gépészetet és a technológiai rendszereket illetõen is kapott kérdéseket.<br>
A kérelmezõ kérdése a következõ volt:<br>
"IV. Gépészet: Ugye jól értelmezzük? A restaurátormûhelyekben csak a padlóba és a vakolat alá kerülõ vezetékek kerülnek kiépítésre?"<br>
Az ajánlatkérõ az alábbi választ adta: "A restaurátormûhelyekbe csak a padlóba, oldalfal- és mennyezetvakolatba kerülõ vezetékek kerülnek kiépítésre." A MASZER Rt. kérdése a következõ volt:<br>
"Technológiai rendszerek: A porelszívóhoz további adatokat kérünk, például milyen hosszú legyen a flexibilis csõ, minden helyiséghez külön legyen, porszívó teljesítménye stb…"<br>
Erre a kérdésre az ajánlatkérõ az alábbi választ adta: "Technológiai rendszerek: A beépített vezetékeken túl nem tárgya a porszívó rendszer a tendernek."<br>
A MASZER Rt. az épületgépészettel kapcsolatban a következõ kérdést tette fel: "Minden vizes berendezés és szellõzési munka ki lett húzva, csupán a víz-, csatorna- és fûtési vezetékek maradnak meg?"<br>
Az ajánlatkérõ erre a kérdésre az alábbi választ adta: "Épületgépészeti rendszer: A restaurátormûhelynél valóban csak víz-, csatorna-, fûtési vezetékeket kell a tenderben költségelni. A földszint összes többi részén kompletten az összes szerelvénnyel együtt kell az épületgépészetet kiírni."<br>
Az ajánlattételi határidõre, 2002. december 16-ra hat ajánlattevõ benyújtotta ajánlatát, a STRABAG Rt. nem tett ajánlatot.<br>
Elõször az ajánlatkérõ megbízottja külsõ szakértõk közremûködésével vizsgálta meg az ajánlatokat. Megállapította, hogy öt ajánlat érvénytelen, emiatt az egyetlen érvényes ajánlat elfogadását javasolta az ajánlatkérõ döntés-elõkészítõ Szakértõi Bizottsága számára. Eközben az ajánlatkérõ megbízottja értesítette az eljárás résztvevõit arról, hogy az eredményhirdetés idõpontját a tervezett 2003. január 27-rõl 2003. február 11-re halasztja. A Szakértõi Bizottság 2003. február 10-i ülésén a megbízott javaslatát elfogadta, a MASZER Rt. ajánlatának elfogadását javasolta az intézmény fõigazgatójának, aki ezt helybenhagyta.<br>
A nyilvános eredményhirdetésre 2003. február 11-én került sor. Az ajánlatkérõ képviselõje az összegezés felolvasásával ismertette az érvénytelen ajánlatokkal kapcsolatos döntést, a kérelmezõ esetében az alábbi módon:<br>
- teljesítési és jótállási bankgarancia szándéknyilatkozata konkrét összeg és idõtartam megjelölése hiányában érvénytelen,<br>
- mûszaki tartalom az épületgépészeti munkáknál hiányos,<br>
- teljességi nyilatkozata nem valós.<br>
A kérelmezõ jelen lévõ képviselõje kérte a részletes okok ismertetését, erre az ajánlatkérõ a következõképpen válaszolt:<br>
"Az ajánlat nem tartalmazza a tender Kv. 9. oldalán szereplõ központi porelszívó hálózatot, valamint a költségvetés 37., 38., és 39. tételében 20 darab radiátor beépítését.<br>
A fenti hiányok miatt az ajánlat nem teljes körû, ezért a teljességi nyilatkozatot kénytelenek voltunk nem valós tartalmúnak minõsíteni."<br>
Az ajánlatkérõ a nyertes ajánlattevõvel 2003. február 19-én megkötötte az eljárást lezáró szerzõdést.<br>
A kérelmezõ 2003. február 13-án jogorvoslati kérelmet terjesztett elõ a Döntõbizottsághoz, amelyben kérte jogsértés megállapítását, az eljárást lezáró döntés megsemmisítését, ajánlatkérõ költségekben marasztalását. Ideiglenes intézkedésként kérte a szerzõdés megkötésének megtiltását.<br>
Kérelme indokául elõadta, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdését, mivel az eredményhirdetés elhalasztása jogsértõ, tekintettel arra, hogy annak indoka nem volt megalapozott. Az ajánlatkérõ képviselõje arra hivatkozott, hogy az ajánlatok kiértékelésének jelentõs munkamennyisége teszi szükségessé a halasztást, ezzel szemben az eredményhirdetéskor kiderült, hogy egy érvényes ajánlat volt, az érvénytelenségre vonatkozó vizsgálat néhány nap alatt elvégezhetõ. A valótlan indok megjelölése jogsértõ, közvetetten sérti a verseny tisztaságára vonatkozó alapelvet is.<br>
Jogsértõ az is, hogy az összegezésben az érvénytelenség indokai általánosak, azokból a konkrét hiányosságokat megállapítani nem lehet. Az eredményhirdetéskor az ajánlatkérõ képviselõje szóban jelölte meg részletesen a mûszaki tartalommal kapcsolatos érvénytelenségi okokat. Az összegezés nem felel meg a Kbt. elõírásainak.<br>
Jogsértõ az ajánlatkérõnek a kérelmezõ ajánlata érvénytelenségére vonatkozó döntése is, mivel az ajánlata megfelelt a felhívásban és a dokumentációban foglaltaknak mind a kifogásolt bankgarancia-szándéknyilatkozatok, mind az épületgépészeti munkák tekintetében. Ebbõl következõen a teljességi nyilatkozata is a valóságnak megfelelõ volt. A mûszaki érvénytelenségi okkal kapcsolatban kifejtette, hogy rajzok nem készültek, csak szöveges kiírás. Ezt kellett alapul venni, amelyet az ajánlatkérõ pontosított már magában a tenderfüzetben, majd a kérdésekre adott válaszokban. A vakolat alá kerülõ vezetékekrõl volt szó a központi porszívó vezetékek esetében, megítélésük szerint azonban a központi porszívó vezetékeit nem a vakolat alá kell elhelyezni. A radiátorokkal kapcsolatban elõadta, hogy a 37., 38. és 39. tétel acéllemez radiátor, ilyen lapradiátorok csak a restaurátormûhelyben kerültek kiírásra, de a kötet elsõ oldalán a tervezõ közölte, hogy a restaurátormûhely tételei elmaradnak. Az összes vizesblokkban ablakfülke van, és a kiírás szerint az ablakfülkékben öntöttvas radiátorokat kell elhelyezni. Mindezekbõl az következik, hogy a lapradiátorokra nem kellett ajánlatot tenni. Hivatkozott arra is a kérelmezõ, hogy a dokumentációban kiadott 2 oldalas anyag alapján úgy értelmezték, hogy a porelszívó hálózat nem része a kiírásnak.<br>
Álláspontja igazolására csatolta a szándéknyilatkozatot adó bank nyilatkozatát, amely szerint a bank az ajánlat ismeretében tette meg a szándéknyilatkozatot a saját szabályai, szokásai szerint. A mûszaki tartalmat illetõen pedig igazságügyi mûszaki szakértõi véleményt csatolt.<br>
Az ajánlatkérõ érdemi észrevételében elõadta, hogy az ajánlatok érvénytelenségének megállapítására jellemzõen az ajánlatok elbírálása során kerül sor, nem köti ki a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésében foglalt elõírás, hogy az érvénytelenség megállapítására vonatkozó információt a felbontás utáni felülvizsgálat során valamilyen részidõben kellett közölni. Lehetõség van az eredményhirdetés elhalasztására, csak 15 napot halasztottak, jogszerûen jártak el.<br>
A MÛBER-Invecon Kft. észrevételében elõadta, hogy a jogorvoslati kérelem megalapozatlan, az eljárást jogszerûen folytatták le. A kérelmezõ által csatolt bankgarancia-szándéknyilatkozatokból hiányoznak a teljesítési és a jótállási garancia összegek, az idõtartamok, ezért nem azonosíthatóak az ajánlat más részeiben tett vállalásokkal. A mûszaki ajánlat hiányos, mert a dokumentációban és a költségvetésben elõírt több tétel abban nem szerepel, így a központi porelszívó hálózat vezetéke és 20 darab radiátor. Az ajánlattevõk által feltett kérdések ezeket a követelményeket érintették. Az ajánlatkérõ válaszát a kérelmezõ félreérthette, mert abban éppen az a válasz szerepel, hogy a restaurátormûhelyekben csak a padlóba, oldalfalba, mennyezetbe süllyesztett vezetékek kerülnek kiépítésre, a porelszívó hálózat vezetéke pedig éppen ilyen. A hiányolt radiátorok nem a restaurátormûhelyekben szükségesek, hanem a terv szerint a földszinti mellékhelyiségekben. A többi ajánlattevõ helyesen értelmezte az ajánlatkérõ elõírását. A fentiek miatt a kérelmezõ teljességi nyilatkozata nem valós. Érvénytelen az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdése szerint az ajánlatkérõ az eredményhirdetés idõpontját - indokolt esetben - egy alkalommal, legfeljebb harminc nappal elhalaszthatja. Az ajánlatkérõ az eredeti határidõ lejárta elõtt köteles a halasztásról és annak indokáról az összes ajánlattevõt egyidejûleg, közvetlenül, írásban tájékoztatni.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A Döntõbizottság álláspontja szerint a körültekintõ értékelés elkészítése érdekében nem lehet elvitatni az ajánlatkérõnek azt a jogát, hogy külsõ segítséget vegyen igénybe, ugyanez a jog a lebonyolítót is megilleti.<br>
Az ajánlatkérõ a közbeszerzési eljárás lefolytatásához a MÛBER-INVECON Kft. (a továbbiakban: lebonyolító) segítségét vette igénybe, akinek a feladatai közé tartozott az ajánlatok értékelésének elkészítése is. Ehhez a lebonyolító szakértõi véleményt szerzett be, amely 2003. január 24-én készült el. A lebonyolító ezt a véleményt beépítette a saját maga által elkészített döntéselõkészítõ szakmai anyagba, amely 2003. február 10-én készült el. Ezt tárgyalta meg az ajánlatkérõ által kijelölt bizottság.<br>
A Döntõbizottság álláspontja szerint az eredményhirdetés elhalasztásával az ajánlatkérõ nem sértette meg sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdését, sem a verseny tisztaságára vonatkozó alapelvet, mivel az eredményhirdetés idõpontjának az elhalasztása valóban az idõigényes értékelési folyamat miatt vált szükségessé, amely magában foglalta az érvénytelenségi okok vizsgálatát is, így az ajánlatkérõ indokolása megfelelt a tényeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ a köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése második fordulata értelmében az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetõleg a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
Az ajánlatkérõ 2003. február 10-én hozta meg a kérelmezõ ajánlata érvénytelenségére vonatkozó döntését, amelyrõl a másnap tartott eredményhirdetésen az összegezés felolvasásával, illetve annak megküldésével adott tájékoztatást. A Döntõbizottság megállapította, hogy az ajánlatkérõ az összegezésben a kérelmezõ ajánlata érvénytelenségével kapcsolatos döntését oly módon indokolta, hogy a jogszabályhely megjelölése nélkül azt tartalmilag idézte, valamint az érvénytelenség három indokát megjelölte. Tény, hogy különösen a mûszaki tartalom hiányosságait érintõen részletes indokolást itt nem közölt. A kérelmezõ viszont kifejezetten az összegezés tartalmától várta el az érvénytelenség részletes indokolását. A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése éppen azért követeli meg a részletes indokolást, hogy az érdekelt ajánlattevõt a lehetõ legpontosabban tájékoztassák az elutasítás indokairól, hiszen ennek az értesítésnek az is a célja, hogy az ajánlattevõ értesüljön azokról a körülményekrõl, amelyek miatt esetleg jogorvoslati eljárást kíván indítani. Az összegezésnek viszont nem feltétlenül szükséges ilyen kimerítõ indokolást tartalmaznia az érvénytelenség okairól. A Döntõbizottság álláspontja szerint az ajánlatkérõ által készített összegezésben lévõ indoklás kielégítõ, megfelelõ tartalommal bír az érvénytelenséget illetõen.<br>
A fentiek alapján a Döntõbizottság megállapította, hogy az ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdéseiben foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ a kérelmezõ ajánlatának érvénytelenségét három okra alapozta. Az elsõ érvénytelenségi okként az ajánlatkérõ azt jelölte meg, hogy a kérelmezõ által becsatolt bankgarancia-szándéknyilatkozatok konkrét összeg és idõtartam megjelölése hiányában érvénytelenek.<br>
A Döntõbizottság megállapította, hogy a teljesítési és jótállási bankgarancia-szándéknyilatkozat csatolása az ajánlati felhívás alapján egyértelmû követelmény volt. A nyilatkozat szövegére vonatkozó elõírást az ajánlatkérõ nem tett, azonban a bankgaranciák tartalmát illetõen közölte az igényét, amikor a biztosítékok minimális mértékét és idõtartamát meghatározta.<br>
A Döntõbizottság álláspontja szerint külön elõírás hiányában a bankgarancia jogszabályi elõírásait kell kiindulópontnak tekinteni, ez pedig a Ptk. 249. §-a. Eszerint a bankgaranciával a bank kötelezettséget vállal arra, hogy meghatározott feltételek beállta esetében és bizonyos határidõn belül a kedvezményezettnek a megállapított összeghatárig fizetést fog teljesíteni. Természetesen a szándéknyilatkozat nem azonos magával a bankgaranciával, azonban elvárható, hogy ugyanazokat az adatokat tartalmazza, amelyek a majdani bankgaranciát jellemzik (a feltételeket, a határidõt és az összeghatárt). Ellenkezõ esetben a bankgarancia tartalma megítélhetetlen, nem lehet azt az ajánlatok elbírálásánál figyelembe venni. Márpedig jelen esetben az elbírálás több részszempontja éppen a teljesítési és jótállási bankgarancia-vállalás adataira épült, amelyeket a szándéknyilatkozatokkal kellett megerõsíteni. Az ajánlatkérõ helyesen állapította meg, hogy a kérelmezõ által csatolt bankgarancia-szándéknyilatkozatok nem tartalmazzák az összeghatárt és a határidõt, utaltak viszont a kérelmezõ ajánlata tartalmára. Nem vitatható, hogy a kérelmezõ ajánlata más részeiben - így az ajánlati levélben (7. oldal) és a szerzõdéstervezetben (54. oldal) - meghatározta az általa vállalt garanciamértékeket és idõtartamokat.<br>
A Döntõbizottság nem hagyhatta figyelmen kívül, hogy a banki szándéknyilatkozat csatolásának mi a célja egy közbeszerzési eljárásban. Az ajánlattevõ az ajánlatban tett vállalásaihoz az ajánlati kötöttségre tekintettel kötve van. A banknak éppen azt kellett volna a szándéknyilatkozatokkal igazolnia, hogy az ajánlattevõ által vállalt mértékben és határidõkig, az ott meghatározott feltétel bekövetkezése esetére kész a bankgarancia biztosítására, tehát túl az ajánlattevõ nyilatkozatán, további biztosítékot szolgáltat az ajánlatkérõ részére. A kérelmezõ álláspontja szerint a nyilatkozatból egyértelmûen definiálható, hogy a bank mire adott nyilatkozatot, mivel az "az ajánlat szerinti" bankgarancia nyújtására vállalkozott, az ajánlatkérõ pedig nem zárta ki az utalás lehetõségét.<br>
A Döntõbizottság álláspontja szerint az ajánlatkérõ valóban nem zárta ki a bankgarancia-szándéknyilatkozatok esetében az utalás lehetõségét, de éppen azáltal, hogy a bank a nyilatkozataiban a kérelmezõ ajánlatára csak utal, de a vállalásokkal kapcsolatban semmilyen további adatot nem közöl, a nyilatkozatok tartalmát nem lehet megállapítani. A bank ugyanis a nyilatkozatokat már 2002. december 10-én kiadta, a kérelmezõ ajánlatának, az ajánlati levélnek, a szerzõdéstervezetnek pedig a keltezése 2002. december 13., tehát késõbbi. Ebbõl következõen a bank a kérelmezõ által benyújtott ajánlatot végleges formájában nem ismerhette. A nyilatkozatból az ajánlatkérõ számára nem volt megállapítható, hogy a szándéknyilatkozat valóban a kérelmezõ által késõbb elkészített, majd benyújtott ajánlatában tett vállalásokat igazolja vissza. A Döntõbizottság szerint a fentiek alapján a bankgarancia-szándéknyilatkozatok nem teljesítik a többletbiztosíték iránti igényt, tartalmilag sem tekinthetõek az ajánlat részeként megkövetelt okmányoknak, ezért jogszerû alapot szolgáltatnak az ajánlat érvénytelenné nyilvánítására.<br>
Az ajánlat mûszaki hiányosságainak vizsgálatát illetõen az ajánlati felhívás, a dokumentáció, valamint a konzultációs és válasznyilatkozatok tartalmából kell kiindulni.<br>
Az ajánlatkérõ által kiadott a gépészeti tenderdokumentáció bõvebb mûszaki tartalomra vonatkozott, mint a beszerzés alapján elvégzendõ munka. Az ajánlattevõk számára ezt a dokumentációt úgy adta ki az ajánlatkérõ, hogy több tételt kihúzott belõle. A tenderdokumentáció címlapján tett nyilatkozat egyértelmûen jelezte, hogy a szükséges kihúzásokat elvégezték, tehát a többi, megmaradó tételt az ajánlatok mûszaki tartalmában szerepeltetniük kell az ajánlattevõknek. Az ajánlatkérõ a konzultáción és a kérdésekre adott válaszában tovább pontosította ugyan a dokumentációt, de nem tett olyan nyilatkozatot, amely szerint a központi porszívócsatlakozásokra vonatkozó teljes tételt el kellene hagyni, hanem a MASZER Rt. kérdésére adott válaszában egyértelmûen rögzítette, hogy a porelszívó rendszer vezetékét ki kell építeni, annak csak a többi részei nem képezik a beszerzés tárgyát.<br>
A Döntõbizottság álláspontja szerint nincs relevanciája annak, hogy a porelszívó rendszer vezetékeit vakolat alá vagy csak a vakolat síkjában kell elhelyezni, illetve hogyan értelmezhetõ a tenderdokumentációhoz kiadott kiegészítõ kétoldalas anyag, mivel az ajánlatkérõ a MASZER Rt. kérdésére adott válaszában a fentiekben kifejtettek szerint a korábbi esetleges ellentmondásokat egyértelmûvé tette.<br>
A kérelmezõ ajánlatának 168. oldalán a porelszívó hálózat nem került beárazásra, illetve értéke 0 Ft, vagyis az ajánlat nem terjed ki a mûszaki tartalom ezen részére.<br>
A központi fûtéssel kapcsolatban a Döntõbizottság megállapította, hogy a gépészeti tenderdokumentáció 37-39. tételeit az ajánlatkérõ nem húzta ki, a konzultáción és a kérdésekre adott válaszokban sem tett ilyen tartalmú nyilatkozatot, így azokat az ajánlatban szintén szerepeltetniük kellett az ajánlattevõknek. A vonatkozó mûszaki leírás nem zárja ki azt a lehetõséget, hogy a radiátorok a földszinten szükségesek, ezzel ellentétesen az ajánlatkérõ késõbb sem nyilatkozott.<br>
A kérelmezõ ajánlata 174. oldalán a 37-39. tételek 0 Ft értékben szerepelnek, tehát az ajánlat nem terjed ki a mûszaki tartalom e részére.<br>
A fentiek alapján a Döntõbizottság álláspontja szerint az ajánlatkérõ jogszerûen járt el, amikor a kérelmezõ ajánlatát érvénytelennek nyilvánította<br>
Az ajánlatkérõ - nyilatkozata szerint - a kérelmezõ teljességi nyilatkozatát a már tárgyalt hiányosságokra tekintettel ítélte valótlannak, ezen megállapítása önálló érvénytelenségi oknak nem minõsül, további vizsgálatot nem igényel.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 21.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>