<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3043)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 59/16/2003.<br>
<br>
Tárgy: a TECHNOTIP Kereskedelmi és Szolgáltató Bt. jogorvoslati kérelme a Szegedi Közlekedési Kft. kérelmezett ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TECHNOTIP Kereskedelmi és Szolgáltató Bt. (6726 Szeged, Tambura u. 14., képviseli: dr. Ollé György ügyvéd, 6722 Szeged, Gutenberg u. 3. mfszt. 3., a továbbiakban: kérelmezõ) jogorvoslati kérelmét, melyet a Szegedi Közlekedési Kft. (6720 Szeged, Zrínyi u. 4-8., képviseli: Mezõsi Ferencné dr. jogtanácsos, a továbbiakban: ajánlatkérõ) "villamosjavításra vonatkozóan az FV-0007124-tól FV-0008516-ig számú megrendelések, míg trolibuszok javítására vonatkozó FT-0006685-tõl FT-0008250-ig megrendelések" tárgyú beszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek nyilatkozatai a D.294/2002., D.16/2003. sz. ügy iratai alapján az alábbi tényállást állapította meg.<br>
Szegeden a helyi tömegközlekedést a kérelmezett biztosítja, részben a Tisza Volán Rt.-vel megosztva.<br>
A kérelmezett (SZKT) 2000. június 30-án "vállalkozási szerzõdés"-t kötött a VIVAÉP Kft.-vel.<br>
A megállapodás 1. pontja szerint: "Az SZKT kizárólagos joggal megrendeli a VIVAÉP Kft.-tõl az SZKT tulajdonában lévõ jármûpark (troli, villamos és egyéb közúti gépjármûvek, valamint az alsó és felsõ pálya) karbantartási, javítási, fenntartási munkáinak folyamatos elvégzését, mely magába foglalja a ciklus szerinti szemléket, javításokat, váratlan meghibásodásokat, valamint a karambolos jármûvek javítását, illetve a javításokhoz szükséges alkatrészek kizárólagos beszerzését."<br>
A szerzõdés 2. pontjában rögzítették a felek, hogy "éves kapacitás-lekötési tervet" készítenek a tárgyéveket megelõzõen, továbbá a tárgyhónapot megelõzõ 20-áig összeállítják a havi ciklikus javítások ütemezését.<br>
A felek a 3. pontban külön rendelkeztek arról, hogy fõdarabcserék és karambolos jármûvek esetén a VIVAÉP Kft. köteles elõzetesen árajánlatot adni, és a kérelmezett ennek függvényében dönt a javítás megrendelésérõl.<br>
A szerzõdés 4. pontja szerint a VIVAÉP Kft. köteles olyan nyilvántartást vezetni a javítási és karbantartási munkákról, amelyekrõl megállapítható a javításhoz felhasznált anyag fajtája, mennyisége, valamint a javításra fordított idõmennyiség.<br>
A szerzõdés 7. pontjában rendelkeztek arról a felek, hogy a VIVAÉP Kft. az elvégzett munkákat a tárgyhónapot követõ 5. napig számlázza a megrendelõ felé, aki azt 8 banki napon belül köteles kiegyenlíteni.<br>
A szerzõdés 11. pontjában rögzítették a felek, hogy a 2000. évre a melléklet szerint átalánydíjban, illetve 1900 Ft + áfa/óra rezsióradíjban állapodnak meg.<br>
A szerzõdés 14. pontja szerint a vállalkozó a jármûvekre vonatkozó technológia szerint köteles elvégezni a karbantartást.<br>
A szerzõdés 18. pontja szerint a felek a megállapodást 25 éves határozott idõre kötik.<br>
A felek a 2000. június 30-i szerzõdést többször módosították. A 2001. január 2-i módosítás kiterjedt a takarítási munkák elvégzésére, új irányadó rezsióradíj és díjtételek megállapítására.<br>
A 2002. március 7-én kelt módosítás szintén aktualizálta az irányadó díjtételeket, továbbá rendelkezett arról, hogy a technológiai utasítást felülvizsgálják.<br>
Ezen idõszak alatt a VIVAÉP Kft. jogutódlással rt.-vé alakult át.<br>
A 2000. június 30-i szerzõdés alapján folytatta a kérelmezett a tulajdonában lévõ jármûpark karbantartási, javítási és fenntartási munkáinak megvalósítását, és a VIVAÉP Kft. annak megfelelõen teljesített. Az egyes munkák vonatkozásában "spontán javítás megrendelés" lapot állított ki, és ezt adta át a VIVAÉP Rt.-nek.<br>
E megrendelõlapon feltüntették egyrészt a megrendelés vonatkozásában: a megrendelõ számát, a javítás megnevezését, a javításra átadás dátumát, másrészt ezen kellett ismertetni az elvégzett munkát, a szükséges munkaóra mennyiségét, a cserére kerülõ részegységeket. A lapokat a megrendelõ, illetve az átvevõ írta alá.<br>
Szeged Megyei Jogú Város Közgyûlése a 7/2002. (II. 25.) sz. Kgy. rendeletében módosította a beszerzési szabályzatról szóló 22/2001. (VI. 20.) Kgy. sz. rendeletét és a rendelet mellékletében kimondta, hogy nem tartozik a Kbt. hatálya alá a villamosvasúti pályakarbantartás és javítás, villamos és trolibusz felsõvezeték-karbantartás és -javítás, jármûjavítás, jármûfelújítás, jármûkarbantartás, illetve kimondta azt, hogy e munkák végzésére kizárólagosan jogosult a VIVAÉP Kft.<br>
A kérelmezett ellen a kérelmezõ több jogorvoslati eljárást is kezdeményezett.<br>
A Döntõbizottság a D.294/19/2002. sz. határozatában részben helyt adott a kérelmezõ jogorvoslati kérelmének és megállapította, hogy a kérelmezett megsértette a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdés elsõ fordulatát, és ezért 5 000 000 Ft bírsággal sújtotta. A Döntõbizottság a jogorvoslati eljárás során a kérelmezettnek a VIVAÉP Rt.-vel 2002. március 21-én kötött szerzõdését, továbbá a kérelmezettnek a Lombard Lízing Rt.-vel 2002. március 29-én kötött lízingszerzõdését vizsgálta. A kérelmezett a Döntõbizottság határozata ellen keresetlevelet nyújtott be, a per a Fõvárosi Bíróság elõtt 13.K.32.337/02. szám alatt van folyamatban.<br>
A Döntõbizottság jogerõsen elutasította elkésettség miatt D.16/6/2003. sz. határozatában a kérelmezõnek "1 db SKODA 15 Tr. típusú 602 pályaszámú trolibusz, 2 db Ikarus 280T típusú csuklós trolibusz felújítása" tárgyú beszerzési eljárása ellen elõterjesztett jogorvoslati kérelmét.<br>
A kérelmezõ 2003. február 10-én nyújtotta be újabb jogorvoslati kérelmét, melyet írásban és a tárgyaláson tett nyilatkozatában pontosított.<br>
Közbeszerzési eljárás mellõzését sérelmezte a kérelmezett azon magatartásában, hogy közvetlenül a VIVAÉP Rt.-vel végezteti el a villamosok és trolibuszok javítására, karbantartására vonatkozó beszerzési igénye kielégítését. A Döntõbizottság részére becsatolt egy 2003. január 28. napján kelt "spontán javítás megrendelés"-re vonatkozó okiratot, annak alátámasztására, hogy miként valósítja meg beszerzéseit a kérelmezett. E spontán megrendelés dátumát tüntette fel tudomásszerzése idõpontjaként.<br>
Ugyanakkor hivatkozott arra, hogy az ettõl visszaszámított 90 napos jogvesztõ határidõn belül több száz millió forintos nagyságrendben végzett a VIVAÉP Rt. a kérelmezett részére karbantartási és javítási munkákat, vélelmezhetõen a rendelkezõ részben megjelölt megrendelések alatt, melyekre közbeszerzési eljárást nem folytatott le.<br>
Álláspontja szerint a kérelmezett és a VIVAÉP Rt. által 2000. június 30-án megkötött szerzõdés tartalma alapján nem minõsíthetõ vállalkozási szerzõdésnek, nem tartalmazza az ilyen szerzõdésekkel szemben támasztott kötelezõ tartalmi elemeket. Ez leginkább egy szándéknyilatkozatnak felel meg. Ténylegesen a munkamegrendelések a szerzõdések, ezekbõl állapítható meg csak a szolgáltatás tárgya, mennyisége és minõségének meghatározása, a vállalkozói díj összege és a teljesítési határidõ.<br>
A kérelmezett ekkor jelölte meg a konkrét munkákat, a VIVAÉP Rt. ekkor vállalta el a munka teljesítését és ekkor valósult meg az ellenérték kifizetése is. Erre tekintettel határidõben nyújtotta be jogorvoslati kérelmét.<br>
A helyi önkormányzatokról szóló 1990. évi LXV. törvény 8. § (1) bekezdésében meghatározott helyi közszolgáltatások körébõl a helyi tömegközlekedés biztosítása a kérelmezett tevékenységi körébe tartozik, így a kérelmezett a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § e</a>) pontja alapján mint gazdálkodószervezet a Kbt. hatálya alá tartozik.<br>
A közbeszerzési értékhatár 2003. december 31-ig szolgáltatás megrendelése esetén 10 millió forint. Ezt messze meghaladja a jogorvoslati kérelem benyújtását megelõzõ 90 napban a kérelmezett által a VIVAÉP Rt. részére kifizetett ellenérték. Ennek alátámasztására csatolta a kérelmezett 2003. évi üzleti tervét.<br>
Továbbá csatolta Szeged Megyei Jogú Város Közgyûlésének 791/1999. (VII. 23.) Kgy. sz. határozatát, melynek 1. pontja szerint "a Közgyûlés hozzájárul ahhoz, hogy a Szegedi Közlekedési Kft. szegedi székhellyel pályaépítési és fenntartási tevékenység ellátására Villamosvasút Építési és Fenntartási Korlátolt Felelõsségû Társaságot (VIVAÉP Kft.) hozzon létre azzal, hogy abban legalább 75%-os tulajdonrészt szerez". Csatolásra került Szeged Megyei Jogú Város Közgyûlésének 467/2000. (VI. 2.) Kgy. sz. határozata, mely többek között kiterjedt arra, hogy a Közgyûlés hozzájárul ahhoz, hogy a VIVAÉP Kft. tevékenységi körének módosítása, valamint törzstõke emelése az elõterjesztésnek megfelelõen megtörténjen, mellékelt továbbá egy 2000. június 2-án aláírt szindikátusi szerzõdést is.<br>
A Döntõbizottság a 2003. február 26-án tartott tárgyaláson, majd ezt követõen írásban is tájékoztatta arról a feleket, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés utolsó fordulata alapján a jogorvoslati eljárás során hivatalból vizsgálja, hogy az ajánlatkérõ által - közbeszerzési eljárás lefolytatása nélkül - 2000. június 30-án a VIVAÉP Kft.-vel kötött vállalkozási szerzõdés (és annak módosításai) a szerzõdés alanyai, tárgya és feltételei alapján nem tartozik-e a Kbt. hatálya alá, figyelemmel a Kbt. 1. §-ára (különösen annak e) pontjára), 2. §-ára (különösen annak (2) bekezdésére), a 10. § e) és f) pontjában foglaltakra, illetve a Kbt. ezekkel összefüggõ rendelkezéseire.<br>
A Döntõbizottság tájékoztatását követõen a kérelmezõ hivatkozott arra is, hogy 2000. június 30-án még nem voltak hatályban Szeged Megyei Jogú Város Önkormányzatának azon rendeletei, amelyekben a VIVAÉP Rt.-t a beszerzés tárgyát képezõ szolgáltatások elvégzésére kizárólagosan feljogosították a város közigazgatási területén. Utalt arra is, hogy a 2000. június 30-i szerzõdés egyik módosítása kiterjedt a takarítási szolgáltatásra is.<br>
Ajánlatkérõ írásbeli észrevételében és tárgyaláson tett nyilatkozatában kérte a jogorvoslati kérelem elutasítását.<br>
E körben hivatkozott egyrészt arra, hogy a Döntõbizottság már a korábbi D.16/2003. sz. alatti jogorvoslati eljárásban elutasította a kérelmezõnek "egy darab SKODA 15 Tr típusú trolibusz, két darab IKARUS 280 T típusú csuklós trolibusz felújítása" tárgyban elõterjesztett kérelmét elkésettség miatt.<br>
Álláspontja szerint a kérelmezõ által csatolt "megrendelõ"-ket nem lehet szerzõdésnek tekinteni, így azokra nem alapítható a jogvesztõ határidõ kezdetének számítása. Erre tekintettel kérte elkésettség miatt a jogorvoslati kérelem elutasítását.<br>
Csatolta a fentiekben ismertetett közgyûlési határozatokat, önkormányzati rendeleteket, továbbá a 2000. június 30-i szerzõdést és annak módosításait.<br>
A VIVAÉP Rt. írásbeli és tárgyaláson tett észrevételében kérte a jogorvoslati kérelem elutasítását.<br>
Álláspontja szerint a kérelmezõ által 2003. február 10. napján benyújtott jogorvoslati kérelem elkésett, így azt a Döntõbizottságnak el kell utasítani.<br>
Az elkésettségre vonatkozó hivatkozását azzal indokolta, hogy kérelmezett és a VIVAÉP Rt. 2000. június 30-án megkötött szerzõdését kell a felek által érvényesen megkötött vállalkozási szerzõdésnek elfogadni. E szerzõdés, tartalmi elemei alapján megfelel a Ptk. 218. § (1) bekezdésében támasztott azon követelménynek, hogy legalább a szerzõdés lényeges tartalmát írásba foglalják. A szerzõdés 1. pontja tartalmazza a szolgáltatás tárgyát és a mennyiségét is, mivel a kérelmezett megrendelése vonatkozásában rögzítették, hogy annak teljesítésére kizárólagos joggal a VIVAÉP Rt. jogosult. A minõség meghatározása pedig akként történt, hogy a vállalkozónak az irányadó technológiai elõírások alapján kell a szerzõdést teljesítenie. A vállalkozói díj összegét is megállapították a szerzõdés egyes pontjaiban, míg a teljesítési határidõ vonatkozásában rögzítették a megrendelések és azok teljesítésének folyamatát.<br>
A VIVAÉP Rt. álláspontja szerint csak ezt a 2000. június 30-án megkötött szerzõdést lehet figyelembe venni a felek késõbbi kapcsolatának megítélése során. Az egyes konkrét munkamegrendelések nem minõsíthetõk önálló szerzõdéseknek, nem tartalmazzák a szerzõdés, illetõleg a vállalkozási szerzõdés kötelezõ tartalmi elemeit, így mivel az egyes munkamegrendelések nem önálló szerzõdések, ezért álláspontja szerint nem minõsülnek a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti olyan jogsértõ eseménynek, amelytõl számított 90 napon belül a közbeszerzési eljárás mellõzése miatt jogorvoslati kérelmet lehet elõterjeszteni. A Kbt. 79. § (8) bekezdés c) pontja szerint ugyanis - közbeszerzési eljárás mellõzése miatt indított eljárásban - a jogsértõ esemény, amelytõl a Kbt. 79. § (7) bekezdésében írt 90 napos jogvesztõ és objektív határidõt számítani kell, a szerzõdés megkötése. Így amennyiben nem kerül sor jogorvoslati kérelem elõterjesztésére a szerzõdés megkötését követõ 90 napon belül, akkor a késõbb elõterjesztett jogorvoslati kérelmet a Kbt. 80. § (4) bekezdés második fordulata alapján el kell utasítani.<br>
A VIVAÉP Rt. álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés utolsó fordulata alapján csak a határidõn belül kérelmezett, illetve kezdeményezett jogorvoslati eljárásban van lehetõség az eljárás hivatalból történõ olyan kiterjesztésére, amellyel a jogorvoslati kérelem benyújtását megelõzõ 90 napos objektív határidõt megelõzõ idõszak vizsgálat tárgyát képezi. Így mivel álláspontja szerint jogsértõ eseménynek csak a 2000. június 30-i szerzõdés minõsíthetõ, a kérelmezõ jogorvoslati kérelmével elkésett, és emiatt a Döntõbizottság nem jogosult az eljárása során hivatalbóli kiterjesztést tenni.<br>
A VIVAÉP Rt. közölte, hogy a kérelmezettel 2000. június 30. napján megkötött vállalkozási szerzõdés nem tartozik - álláspontja szerint - a Kbt. hatálya alá.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint ugyanis, az 1. § e) pontja szerinti szervezet szolgáltatás megrendelés esetén nem köteles a törvény szabályai szerint eljárni, ha a szolgáltatást olyan vállalkozástól szerzi be, amely felett a Tpt. 23. §-a szerint irányítást gyakorol feltéve, hogy a tárgyévet megelõzõ 3 év során az irányított vállalkozás nettó árbevételének nyolcvan százaléka az irányító vállalkozással folytatott gazdasági tevékenységbõl keletkezett.<br>
A 2000. június 30-i vállalkozási szerzõdés aláírása mellett még több jogviszony is létrejött a felek között, ennek egyike alapján a VIVAÉP Kft. a Szegedi Közlekedési Kft. irányított vállalkozása lett, mivel a VIVAÉP Kft. szavazatainak többségét birtokolta. Ugyanakkor tekintettel arra, hogy a társaságot 1990-ben alapították, a megelõzõ 3 év árbevételének vizsgálata nem lehetséges, a jogszabály azonban - álláspontja szerint - nem zárja ki a 3 éves múlttal nem rendelkezõ irányított társaságokra nézve a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdésének alkalmazását.<br>
A VIVAÉP Rt. elõadta továbbá, hogy a kérelmezett azért kötött több szerzõdést 2000. június 30-án vele, mert a jármûjavítási tevékenységét "kiszervezés (out-sourcing)" útján kívánta megszervezni az ekkor irányított vállalkozásaként mûködõ egyéb érdekelttel történõ megállapodás alapján. Ugyanezen a napon kelt szerzõdések alapján munkajogi jogutódlás mellett vett át a kérelmezettõl munkavállalókat, helyiségbérleti szerzõdés alapján bérbe vette a kérelmezett telephelyét, vállalta az átvett dolgozók munkába járással kapcsolatos költségeinek a megtérítését, míg a foglalkozás egészségügyi szolgáltatásokat továbbra is a kérelmezett biztosítja. Az erre vonatkozó szerzõdéseket csatolta.<br>
A Döntõbizottság elsõdlegesen az elkésettségre vonatkozó eljárásjogi kifogást vizsgálta, és az alábbi indokokra tekintettel megállapította, hogy a kérelmezõ a jogorvoslati kérelmét a 90 napos jogvesztõ határidõn túl nyújtotta be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.<br>
A Kbt. fenti szabályozása értelmében a jogsértõ esemény bekövetkezésétõl számított 90 napon belül lehet kérelmezni a jogorvoslati eljárást.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése meghatározza, hogy a 90 napos jogvesztõ határidõ lejártának kiszámításakor milyen idõpontot kell a jogsértõ esemény bekövetkezésének tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés c) pontja értelmében közbeszerzési eljárás mellõzésével történõ beszerzés esetén a szerzõdés megkötését kell a jogsértõ esemény bekövetkezésének tekinteni.<br>
A Kbt. szabályozása a 25. § rendelkezése értelmében kógens. Erre tekintettel a Döntõbizottság azt vizsgálta, hogy a kérelmezett beszerzési igénye kielégítésére - trolibuszok, villamosok javítása, karbantartása stb. - mikor kötött a VIVAÉP Rt.-vel szerzõdést.<br>
A Döntõbizottság az alábbi indokokra tekintettel megállapította, hogy a kérelmezett 2000. június 30-án kötötte meg a VIVAÉP Rt.-vel beszerzési igénye kielégítésére a szerzõdést.<br>
A Döntõbizottság megvizsgálta a 2000. június 30-án kötött szerzõdést.<br>
E körben - a felek eltérõ hivatkozásaira tekintettel - a Döntõbizottság azt vizsgálta, hogy valóban létrejött-e ezen idõpontban, ebben a tárgyban a felek között megállapodás.<br>
A Ptk. 198. § (1) bekezdése értelmében a szerzõdésnek az a lényegi eleme, hogy abból kötelezettség keletkezik a szolgáltatás teljesítésére és jogosultság a szolgáltatás követelésére. A Ptk. 205. § (1) és (2) bekezdése értelmében a szerzõdés a felek akaratának kölcsönös és egybehangzó kifejezésével jön létre és a szerzõdés létrejöttéhez a feleknek a lényeges, valamint a bármelyikük által lényegesnek minõsített kérdésekben való megállapodása szükséges.<br>
Jelen esetben vállalkozási szerzõdés a vita tárgya, így a feleknek a Ptk. 389. §-a értelmében abban kellett kétoldalú kötelezettséget vállalni, hogy az egyik fél köteles javításra, illetve munkával elérhetõ eredmény létrehozására, a másik fél a megrendelõ pedig a szolgáltatás átvételére és díj fizetésére.<br>
Ebben pedig a felek megállapodtak, ezt tükrözi a becsatolt szerzõdés - fentiekben hivatkozott - 1. és 7. pontja. Úgyszintén megállapodtak a felek az ilyen típusú szerzõdések lényeges kérdéseiben, ezt tükrözi a vállalkozási szerzõdés több pontja: 11. pont a díjazásról, 5. pont vállalkozói díj kiszámításának alapját képezõ idõ- és anyagnormák, 6. pont garanciavállalás.<br>
Ezt követõen a Döntõbizottság azt vizsgálta, hogy a 2000. június 30-i megállapodás kiterjed-e a kérelmezett által jelen jogorvoslati eljárásban kifogásolt megrendelésekre is.<br>
A szerzõdés 1. pontja alapján egyértelmûen megállapítható, hogy a két fél általános jelleggel a kérelmezett tulajdonában lévõ jármûparkra vonatkoztatottan állapodott meg abban, hogy annak karbantartására, javítására és fenntartási munkáinak elvégzésére kizárólagos joggal jogosult a VIVAÉP Rt. E megállapodást a felek a 18. pont értelmében 25 évre kötötték.<br>
A szerzõdés több pontjában a felek rendelkeztek arról, hogy a szerzõdés idõtartalma alatt miként valósul meg a felek között az együttmûködés az egyes munkavégzésekre. A 2. pontban rögzítették az éves kapacitáslekötési tervet, rendelkeztek a havi ciklikus javítási ütemezésrõl, a 4. pontban a vállalkozó nyilvántartási kötelezettségérõl, a 7. pontban arról, hogy havonta történik az ellenérték kifizetése.<br>
A felek a szerzõdés megkötése óta eltelt idõtartam alatt a 2000. június 30-i szerzõdés alapján valósították meg a karbantartási és javítási munkákat, az egyes javítások elõtt "spontán javítás megrendelés" elnevezésû okiratot is kiállítottak.<br>
A Ptk. 277. §-a értelmében a szerzõdéseket tartalmuknak megfelelõen, a megszabott helyen és idõben, a megállapított mennyiség, minõség és választék szerint kell teljesíteni.<br>
A Döntõbizottság álláspontja szerint a spontán javítás megrendelési okiratok és azok teljesítése nem minõsíthetõek önálló szerzõdéseknek.<br>
Önálló szerzõdésnek a 2000. június 30-i megállapodás minõsül, mert ebben feltüntetésre került, hogy a vállalkozó köteles a javítási, karbantartási munkákat elvégezni a szerzõdés idõtartama alatt. A Ptk. 277. §-ának rendelkezése alapján az egyes eseti javítási munkákra kiállított okiratok csak az alapszerzõdés teljesítésének a részei.<br>
A Döntõbizottság a fentiek alapján megállapította, hogy a kérelmezõ 2003. február 10-én, a szerzõdéskötés napjától - 2000. június 30-tól - számított 90 napos jogvesztõ határidõn túl nyújtotta be a jogorvoslati kérelmét.<br>
A Kbt. fentiekben hivatkozott 79. § (7) bekezdésének utolsó fordulata több feltételt támaszt ahhoz, hogy a Döntõbizottság hivatalból kiterjessze a vizsgálatát. Az egyik feltétel az, hogy az alap jogorvoslati kérelmet határidõben - tudomásszerzéstõl számított 15 nap, jogsértõ esemény bekövetkezésétõl számított 90 nap - nyújtsák be.<br>
A Döntõbizottság megállapította, hogy e feltétel nem áll fenn, mivel a kérelmezõ jogorvoslati kérelmét - miként azt a fentiekben indokolta a Döntõbizottság - elkésetten nyújtotta be.<br>
Erre tekintettel a Döntõbizottság a hivatalbóli kiterjesztés alapján - feltétel hiányában - vizsgálatot már nem folytatott.<br>
Tájékoztatja a Döntõbizottság a feleket, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében jogosult eljárni. Ennek alapján az már nem tartozik a Döntõbizottság hatáskörébe - illetve az igényérvényesítési határidõk letelte miatt a Döntõbizottság már nem vizsgálhatja -, hogy a 2000. június 30-án megkötött megállapodás megfelel-e a vonatkozó jogszabályi rendelkezéseknek.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 24.<br>
<br>
Dr. Nagy Gizella s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>