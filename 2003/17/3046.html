<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3046)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.60/14/2003.<br>
<br>
Tárgy: a Szimpa 2000 Kft. jogorvoslati kérelme Telkibánya Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Szimpa 2000 Kft. (3390 Füzesabony, Móricz Zsigmond u. 1., a továbbiakban: kérelmezõ) jogorvoslati kérelmét, melyet Telkibánya Község Önkormányzata (3896 Telkibánya, Nagy u. 2., a továbbiakban: ajánlatkérõ) "Telkibánya község szennyvízcsatorna-hálózat és tisztítótelepének átépítése" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az ajánlatkérõ írásban és a tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ nyílt elõminõsítési eljárást indított Telkibánya község szennyvízcsatorna-hálózatának és szennyvíztisztító telepének átépítése tárgyában. A részvételi felhívás 2003. január 29-én a Közbeszerzési Értesítõ 5. számában jelent meg. Az ajánlatkérõ a beszerzés tárgyát és mennyiségét az alábbiak szerint határozta meg: Telkibánya község szennyvízcsatorna-hálózat és tisztítótelepének átépítése:<br>
Szennyvízcsatorna-hálózat<br>
- Gravitációs csatorna:<br>
	DN 200 KG-PVC	8672 fm<br>
	DN 150 KG-PVC	2730 fm<br>
- Nyomott vezeték:<br>
	D63	2674 m<br>
	D90	2761 m<br>
- Közterületi átemelõ: 7 db<br>
Talajadottság talajmechanikai jellemzõje:<br>
Kötött agyagréteg, melyben 15-20 cm-es görgeteg 60%-ban fordul elõ, helyenként szálban álló szikla.<br>
Szennyvíztisztító telep: 100 m3/d.<br>
Az ajánlatkérõ részajánlat tételére nem biztosított lehetõséget.<br>
Az ajánlatkérõ az ajánlati felhívás 9. pontjában meghatározta a részvételre jelentkezõk pénzügyi, gazdasági és mûszaki alkalmassága igazolására kért adatokat és tényeket.<br>
Pénzügyi és gazdasági alkalmasság igazolására körében a 9. a) pontban elõírta az ajánlatkérõ a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó 2000. és 2001. évi teljes körû éves beszámolója vagy egyszerûsített éves beszámolója, összevont (konszolidált) éves beszámolója, egyszerûsített mérlege és eredménylevezetése csatolását.<br>
A mûszaki alkalmasság igazolása körében a 9. b) pont elsõ bekezdésében az ajánlatkérõ elõírta a következõket:<br>
- a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó cégbemutatása az elmúlt három év legjelentõsebb szennyvízhálózat- és szennyvíztisztítótelep-építési munkáinak ismertetésével és megrendelõi igazolás azokról, valamint legalább egy munkáról talajmechanikai szakvélemény csatolásával.<br>
Az ajánlatkérõ a részvételi felhívás 10. a) pontjában meghatározta a részvételre jelentkezõk alkalmassága elbírálásának szempontjait, az elsõ, a negyedik és az ötödik bekezdés a következõket tartalmazta:<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó az elmúlt három évben rendelkezik legalább három darab, egyenként 400 millió forint nettó értékû, fõvállalkozóként kivitelezett és befejezett szennyvízcsatornázás és szennyvíztelep befejezett referenciával,<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó 2000-2001. évekre csatolt teljes körû éves beszámolója vagy egyszerûsített éves beszámolója, összevont (konszolidált) éves beszámolója, egyszerûsített mérlege és eredménylevezetése adatai szerint a vizsgált években a saját tõke mértéke meghaladja a jegyzett tõke mértékét,<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó 2000-2001. években - a kiegyensúlyozott gazdálkodás és a pénzügyi stabilitás megfelelõ-e (vizsgálandó számviteli mutatók: likviditási mutató, tõkeerõsség), illetve egyéni vállalkozónál a bevallások adatai alapján 2000., 2001. években nyereséges.<br>
A részvételre jelentkezõnek a szerzõdés teljesítésére alkalmatlanná minõsítése szempontjait a 10. b) pontban határozta meg az ajánlatkérõ, az elsõ, második, ötödik, hatodik bekezdés a következõt tartalmazta:<br>
- ha a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó az elmúlt három évben nem rendelkezik legalább 3, egyenként 400 000 000 Ft nettó értékû fõvállalkozóként kivitelezett és befejezett szennyvízcsatornázás és szennyvíztelep referenciával,<br>
- nem rendelkezik 3 éven belül legalább egy, minimum 10 000 fm hosszú közmûvezeték (vízvezeték, szennyvízcsatorna, gázvezeték) építési referenciamunkával, amely a jelen közbeszerzés tárgyával azonos vagy attól rosszabb (görgeteg szemnagyság) talajmechanikai adottságú terepen végzett el,<br>
- ha éves beszámoló, egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a vizsgált években legalább 2 évben a saját tõke és a jegyzett tõke aránya legalább 2,0,<br>
- ha éves beszámoló, egyszerûsített éves beszámoló, összevont (konszolidált) éves beszámoló, egyszerûsített mérleg és eredménylevezetés készítésére kötelezett részvételre jelentkezõnél a likviditási mutató (forgóeszköz/rövid lejáratú kötelezettségek) több, mint 1,2 a vizsgált években.<br>
A részvételi felhívás 12. pontja nyolcadik bekezdésében az ajánlatkérõ rögzítette, hogy a részvételre jelentkezõnek, a szerzõdés teljesítésébe 10%-ot meghaladó mértékben bevonni kívánt alvállalkozónak, illetõleg közös ajánlattétel esetén a közös ajánlattevõk mindegyikének a pénzügyi és gazdasági alkalmasságot jelzõ mutatók tekintetében külön-külön is meg kell felelniük a szerzõdés teljesítéséhez szükséges alkalmassági követelményeknek.<br>
Az ajánlatkérõ dokumentációt is készített, amelyet a következõ cégek vásárolták meg: STRABAG Építõ Rt., KEVÍZ-21 Rt., SWIETELSKY Kft., DEPONA Kft., ALTERRA Kft., Sade Magyarország Kft.<br>
Ajánlatkérõ a részvételi felhívást módosította, a módosítás 2003. február 19-én jelent meg a Közbeszerzési Értesítõben.<br>
A részvételi felhívás módosított 9. b) pont elsõ bekezdésében az ajánlatkérõ a talajmechanikai szakvélemény helyett külön talajmechanikai igazolás csatolását kérte legalább egy olyan munkáról, amely jelen közbeszerzés tárgyának megfelelõ, vagy annál rosszabb talajmechanikai adottságú, ezt az igazolást a megrendelõ és a mûszaki ellenõr együttes aláírásával kell teljesíteni.<br>
A részvételi felhívás 10. a) pontja negyedik bekezdésébõl visszavonásra került "a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó" mondatrész.<br>
A módosított 10. b) pont ötödik és hatodik bekezdésében meghatározott mutatók a következõk: saját tõke és a jegyzett tõke aránya (saját tõke/jegyzett tõke) kevesebb, mint 2,0, illetve a likviditási mutató (forgóeszköz/rövid lejáratú kötelezettségek) vizsgált évek valamelyikében kevesebb, mint 1,2.<br>
Kérelmezõ 2003. február 10-én jogorvoslati kérelmet nyújtott be a Döntõbizottsághoz, amelyben kérte a jogsértés megállapítását, az ajánlatkérõnek a közbeszerzésekrõl szóló 1995. évi XL. törvény (a továbbiakban: Kbt.) szabályainak megfelelõ eljárásra történõ felhívását, a részvételi felhívás megsemmisítését.<br>
Kérelme indokául elõadta, hogy a részvételi felhívás több pontját jogsértõnek tartja. Kifogásolta a részvételi felhívás 9. b) pontja elsõ bekezdésében a talajmechanikai szakvélemény csatolására vonatkozó elõírást, mivel ez sérti az esélyegyenlõség elvét arra tekintettel, hogy nem készül minden szennyvízcsatorna-tervhez talajmechanikai szakvélemény. Elegendõ lenne a valós talajviszonyokról a mûszaki ellenõr, illetve a megrendelõ igazolása is.<br>
A 9. b) pont elsõ bekezdésében az ajánlatkérõ szennyvízhálózat- és szennyvíztisztítótelep-építési munkák ismertetését kéri, a 10. a) pontban is szennyvízhálózat- és szennyvíztisztítótelep-referenciát határoz meg alkalmassági szempontként, ezzel szemben a 10. b) pont második bekezdésében alkalmatlansági kritériumként 10 000 fm közmûvezeték (víz, szennyvíz, gáz) építési referenciát határoz meg. Ellentmondó a 9. b), a 10. a) és a 10. b) pont azért is, mert a referenciák csatolását a részvételre jelentkezõ és az alvállalkozó együttes kötelezettségévé teszi, ugyanakkor a 10 000 fm-es referenciát a részvételre jelentkezõ önállóan köteles teljesíteni. A részvételi felhívás ezen súlyos ellentmondásai sértik a verseny tisztaságára vonatkozó alapelvet.<br>
A beszerzés tárgya nagyrészt gravitációs rendszerû csatorna, ennek építésére való alkalmasságot nyomott vezeték (víz, gáz) építésével igazolni nem lehet. Az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltakra tekintettel gravitációs csatorna-beruházásokra vonatkozó referenciák benyújtását kellett volna elõírnia. Ellentmondó a 10. a) pont negyedik bekezdése és a 10. b) pont ötödik bekezdése a saját tõke és a jegyzett tõke viszonya tekintetében. Az alkalmassághoz ugyanis a saját tõkének meg kell haladnia a jegyzett tõke mértékét, alkalmatlansági szempontok között viszont a saját tõke és a jegyzett tõke aránya legalább 2 kritérium szerepel. Ellentmondóak ezek az elõírások azért is, mert a 9. a) és a 10. a) pontokban a részvételre jelentkezõnek és az alvállalkozónak együttesen, a 10. b) pont ötödik bekezdésében pedig csak a részvételre jelentkezõnek kell ezeket a követelményeket teljesíteni. Ellentmondásos a 10. a) pont ötödik bekezdésének és a 10. b) pont hatodik bekezdésének elõírása, mivel minél likvidebb egy cég, annál alkalmatlanabb.<br>
Ajánlatkérõ észrevételében kérte a megalapozatlan kérelem elutasítását. Elõadta, hogy módosították a részvételi felhívást. A 10 000 fm-es szempont elõírásánál nem a vezetékhossz a lényeg, hanem a talajadottság, hogy legalább egy ilyen terepen végzett munkája legyen a részvételre jelentkezõnek. A vezetékhossz nem nagy követelmény, mivel az egész csatornarendszer 16 837 fm. A közmûvezetékeket a kedvezõtlen talajadottság miatt írták elõ, mivel Telkibányán a csatornahálózat fektetési mélysége nem haladja meg az 1,7-2 méter átlagmélységet, hasonlóan a víz-, gázvezeték átlagmélységéhez.<br>
Álláspontja szerint a módosítás következtében a kérelem okafogyottá vált.<br>
Az ajánlatkérõ nevében eljáró TRANSDOWELL Rt. észrevételében elõadta, hogy a kérelem benyújtása elõtt észlelték az ellentmondásokat, a módosítást február 13-án megküldték a Közbeszerzési Értesítõ szerkesztõségének. Álláspontja szerint abban nem volt ellentmondás, hogy az ajánlatkérõ a részvételre jelentkezõtõl és az alvállalkozótól milyen kritériumok teljesítését várja, mivel pontosan meghatározta, hogy mit kell együttesen és mit külön-külön teljesíteni. Hivatkozott a részvételi felhívás 12. pontja nyolcadik bekezdésében foglaltakra.<br>
Az a körülmény, hogy a részvételre jelentkezõktõl magasabb gazdasági alkalmassági kritériumokat várt, az ajánlatkérõ érdekeit szolgálja.<br>
Visszavonta a talajmechanikai szakvéleményre vonatkozó elõírást, és helyette mûszaki ellenõr és a megrendelõ által adott igazolást elfogad.<br>
A részvételi felhívás 10. b) pontja második bekezdésével kapcsolatban kifejtette, hogy a beszerzés tárgya kivitelezése során a fektetési mélység éppen a talajviszonyok miatt nem haladja meg a víz- és gázvezeték fektetési mélységét, ezért a szennyvízcsatorna építésen túl, ilyen közmûvezeték-építési referenciát is elfogad az ajánlatkérõ, ha az a talajviszonyokra vonatkozó elõírásnak egyébként megfelel.<br>
A Döntõbizottság megállapította, hogy a kérelem alaptalan.<br>
A Döntõbizottságnak abban kellett állást foglalnia, hogy az ajánlatkérõ jelenleg hatályos (módosított) részvételi felhívása jogsértõ-e a kérelmezõ által kifogásolt szempontokból.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
Az ajánlatkérõ a részvételi felhívásban a beszerzés tárgyának meghatározásakor külön is kiemelte a talajadottság talajmechanikai jellemzõit (kötött agyagréteg, melyben 15-20 cm-es görgeteg 60%-ban fordul elõ, helyenként szálban álló szikla). A Döntõbizottság álláspontja szerint nem kifogásolható, hogy olyan kivitelezõk jelentkezését várja az ajánlatkérõ, akik hasonló vagy ennél kedvezõtlenebb talajmechanikai adottságú terepen végzett referenciával rendelkeznek. Ennek igazolására az ajánlatkérõ a felhívás 9. b) pontja elsõ bekezdésében - a kérelmezõ által kifogásolt - talajmechanikai szakvélemény helyett a módosított felhívásban a mûszaki ellenõr és a megrendelõ aláírásával történõ igazolás csatolását írja elõ. Ily módon nem zárja ki azokat a részvételre jelentkezõket, akik rendelkeznek ugyan az elõírt referenciával, de ahhoz talajmechanikai szakvélemény nem készült.<br>
A fentiek alapján a Döntõbizottság álláspontja szerint az esélyegyenlõség alapelvét az ajánlatkérõ nem sértette meg.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A kérelmezõ álláspontja szerint a részvételi felhívás 9. b), 10. a) és 10. b) pontjainak a referenciákkal kapcsolatos elõírásai ellentmondásosak, ezáltal az ajánlatkérõ megsértette a verseny tisztaságára vonatkozó alapelvet.<br>
A részvételi felhívás 9. b) pontjában az ajánlatkérõ szennyvízhálózat-, és szennyvíztisztítótelep-építési munkák ismertetését kérte, az alkalmasság elbírálásának szempontjaként is ilyen munkák meglétét írta elõ, míg az alkalmatlanná minõsítés szempontjaként is a szennyvízcsatornázás és szennyvíztisztítótelep-építési munka hiányát szerepeltette. Az ajánlatkérõ nagy hangsúlyt fektetett arra, hogy a telkibányaival azonos vagy annál rosszabb talajadottságú terepen végzett referenciával rendelkezõ kivitelezõ minõsüljön alkalmasnak a szerzõdés teljesítésére. Ennek érdekében az ilyen talajviszonyok között végzett szennyvíz-csatornázási referenciák ismertetését írta elõ, és az alkalmatlanná minõsítés szempontjai között is szerepeltette a beszerzés tárgyával azonos vagy annál rosszabb talajmechanikai adottságú terepen végzett szennyvíz-csatornázási munka hiányát [10. b) pont második bekezdés].<br>
Ezen elõírások között tehát nincs ellentmondás.<br>
Valóban nem írta elõ az ajánlatkérõ a részvételi felhívás 9. b) és 10. a) pontjaiban a víz-, illetve gázvezeték-építési referenciákat, mégis megjelölte azokat a 10. b) pont második bekezdésében a szennyvíz-csatornázási munkák mellett. A Döntõbizottság álláspontja szerint ezen elõírásokból egyértelmû, hogy az a részvételre jelentkezõ, aki rendelkezik ugyan az elõírt nagyságrendû és számú szennyvízcsatorna-építési referenciával, de azt nem a telkibányaihoz hasonló terepen végezte, akkor is alkalmasnak minõsülhet, ha legalább egy 10 000 fm-es víz- vagy gázvezetéket épített ilyen terepen, azaz a 9. b) és a 10. a) pontban foglaltakhoz képest kiterjeszti az ajánlatkérõ az alkalmasnak minõsíthetõk körét. A 10. b) pont második bekezdésébõl az következik, hogy annak a részvételre jelentkezõnek, aki nem szennyvízcsatorna-építési munkával, hanem hasonló talajmechanikai adottságú terepen végzett víz- vagy gázvezeték-építési munkával kívánja igazolni az alkalmasságát, az ilyen referenciáját be kell mutatnia akkor is, ha a 9. b) pontban ez nem került felsorolásra, ezt pedig a részvételi felhívás, illetve a dokumentáció nem zárta ki. A Döntõbizottság egyetért a ajánlatkérõvel abban, hogy a 10. b) pont második bekezdésében megfogalmazott alkalmatlansági kritérium esetében az a döntõ, hogy a részvételre jelentkezõ rendelkezzen a beszerzés tárgyának megfelelõ talajmechanikai adottságú terepen végzett és hasonló volumenû közmûvezeték-építési munkával, mivel jelen beszerzésénél a terepadottságok miatt nincs jelentõsége annak, hogy a közmûépítés víz-, gázvezeték-, illetve szennyvízcsatorna-építés volt-e. A Döntõbizottság álláspontja szerint a 9. b), a 10. a) és a 10. b) pont nem teljesen precíz és következetes megfogalmazása nem vezetett olyan ellentmondáshoz, amely által a verseny tisztasága sérült.<br>
Kifogásolta azt is a kérelmezõ a fenti elõírásokkal kapcsolatban, hogy a referenciák csatolását az ajánlatkérõ mind a részvételre jelentkezõ, mind a 10%-ot meghaladó mértékben igénybe venni kívánt alvállalkozó együttes kötelezettségévé teszi, ugyanakkor a 10. b) pont második bekezdése szerinti referenciamunka becsatolását a részvételre jelentkezõ önállóan köteles teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. A két szakaszból álló eljárások közös szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A fenti rendelkezések alapján az ajánlatkérõnek lehetõsége van arra, hogy a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó alkalmasságát ne együttesen, hanem külön-külön vizsgálja, még akkor is, ha azonos igazolási módot írt elõ.<br>
A Döntõbizottság álláspontja szerint az ajánlatkérõ egyértelmûen úgy rendelkezett, hogy nem (a részvételre jelentkezõ és alvállalkozó vonatkozásában) együttesen, hanem csak a részvételre jelentkezõ vonatkozásában vizsgálja a 10. b) pont második bekezdése szerinti referencia meglétét, mint alkalmassági követelményt. Ez az elõírás nem ütközik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésébe. Teljesen egyértelmûen határozta meg az ajánlatkérõ, hogy a részvételre jelentkezõvel szemben szigorúbb alkalmassági követelményt állít, így ez az elõírás - miután ellentmondásosnak sem tekinthetõ -, nem sérti a verseny tisztaságára vonatkozó alapelvet sem.<br>
Kifogásolta a kérelmezõ azt is, hogy az ajánlatkérõ nem gravitációs rendszerû csatornaépítési referenciák ismertetését írta elõ.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében foglaltak szerint határozhatja meg az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolásának módját.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Kbt. az ajánlatkérõre bízza annak eldöntését, hogy egyáltalán kéri-e a referenciák ismertetését, amennyiben igen, milyen referenciák bemutatásával kíván meggyõzõdni a részvételre jelentkezõk alkalmasságáról. A Kbt. egyetlen korlátot szab a túlzott igazolási módok, követelmények elkerülése érdekében oly módon, hogy az adatok és tények kérését a közbeszerzés tárgyára kell korlátozni, elõírásuk a részvételre jelentkezõk esélyegyenlõségének indokolatlan sérelmével nem járhat.<br>
A jelen beszerzés tárgya szennyvíztisztító telep átépítése és szennyvízcsatorna-hálózat építése, ez utóbbi részben gravitációs, részben nyomott vezeték építését jelenti. Az ajánlatkérõ a referenciákra vonatkozó elõírásában mind szennyvíztisztítótelep-építési, mind szennyvízcsatorna-építési munkák bemutatását elõírta, de nem határozta meg, hogy ez utóbbiak csak gravitációs vagy csak nyomott vezeték építésére vonatkozhatnak. A Kbt. fenti rendelkezése nem írja elõ sem azt, hogy az ajánlatkérõ csak a beszerzés tárgyával teljesen megegyezõ referenciát írhat elõ az alkalmasság igazolására, de azt sem, hogy az ajánlatkérõnek a közbeszerzés tárgya egy részére kellene korlátoznia a referenciák elõírását, csak a fentiekben hivatkozott korlátozást tartalmazza.<br>
A Döntõbizottság álláspontja szerint nem ütközik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésébe az ajánlatkérõ elõírása, mivel a bemutatni kért referenciák nem terjeszkednek túl a közbeszerzés tárgyán.<br>
A kérelmezõ kifogásolta a 10. a) pont negyedik és ötödik bekezdésében és a 10. b) pont ötödik és hatodik bekezdésében foglalt elõírások ellentmondásait.<br>
A Döntõbizottság álláspontja szerint a részvételi felhívás módosításával az ajánlatkérõ a kérelmezõ által említett ellentmondásokat kiküszöbölte, hiszen a 10. a) pontban megfogalmazottakkal összhangban kerültek meghatározásra az alkalmatlansági kritériumként megjelölt mutatók: a saját tõke és a jegyzett tõke aránya esetében képzett mutatót úgy lehet teljesíteni, ha a saját tõke mértéke meghaladja a jegyzett tõke mértékét. A kiegyensúlyozott gazdálkodás, tõkeerõsség megfelelõségének megállapítása érdekében meghatározott likviditási mutató esetében is a részvételi felhívásban meghatározottnál kedvezõtlenebb mutató esetén minõsül a részvételre jelentkezõ, illetve az alvállalkozó alkalmatlannak.<br>
Egyértelmû volt már a módosítás elõtt is a részvételi felhívás 12. pontja nyolcadik bekezdése alapján az, hogy a gazdasági mutatók tekintetében mind a részvételre jelentkezõnek, mind a 10%-ot meghaladó mértékben igénybe venni kívánt alvállalkozónak meg kell felelnie, így e vonatkozásban nincs ellentmondás a részvételi felhívásban.<br>
A fentiek alapján a részvételi felhívás hivatkozott elõírásai nem sértik a verseny tisztaságára vonatkozó alapelvet.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 20.<br>
<br>
Dr. Bankó Ágnes s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>