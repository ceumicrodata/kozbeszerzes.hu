<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2902)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.57/10/2003.<br>
<br>
Tárgy: dr. Kardkovács Kolos, a Közbeszerzések Tanácsa tagja által hivatalból kezdeményezett jogorvoslati eljárás az ARINEXT Kft. kérelmezett ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos, a Közbeszerzések Tanácsa tagja (1011 Budapest, Mária tér 3., a továbbiakban: kezdeményezõ) által az Arinext Kft. (4025 Debrecen, Barna u. 1. I/8., képviseli: dr. Patay Géza ügyvéd, 1026 Budapest, Pasaréti út 72., a továbbiakban: kérelmezett) "Zalalövõ külsõ városrészek és térsége (Kálócfa, Kozmadombja községek) II. ütem szennyvízvezeték kiépítése, valamint Gellénháza és térsége (Nagylengyel és Ormándlak) szennyvízvezeték kiépítése" tárgyú közbeszerzési eljárásával kapcsolatban hivatalból kezdeményezett jogorvoslati eljárást megszünteti.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Zalalövõ Város Önkormányzata a Közbeszerzési Értesítõ 2002. szeptember 18-i 38. számában tette közzé részvételi felhívását nyílt elõminõsítéses közbeszerzési eljárás megindítására. Részvételi felhívásában meghatározta a jelentkezõkkel szemben a pénzügyi, gazdasági és mûszaki alkalmasságuk igazolására kért adatokat és tényeket.<br>
Felhívása 9. b) pontjának utolsó francia bekezdésében kérte a teljesítésbe bevonni kívánt szakemberek minõsítését: szakmai képzettség, gyakorlati idõ, szakmai önéletrajz.<br>
A felhívás 10. b) pontjában meghatározta az alkalmatlanná minõsítés szempontjait, köztük az alábbit: "a részvételre jelentkezõnek nincs legalább kettõ felsõfokú szakirányú végzettséggel, legalább 10 éves szakmai gyakorlattal, mûszaki-vezetõi névjegyzékbe felvett munkát irányító szakembere."<br>
A részvételi jelentkezési határidõre, 2002. október 14-re 9 jelentkezõ nyújtotta be a részvételre jelentkezését, köztük a kérelmezett.<br>
A kérelmezett részvételre jelentkezésének IV. fejezetét képezte a Személyi állomány és a végzettséget igazoló dokumentumok másolata.<br>
A kérelmezett "Személyzet" címszó alatt 8 személyt tüntetett fel, köztük Linka Pétert és Fézler Jánost. Minden egyes személy bemutatásánál a kivitelezõi gyakorlatot, az évek számát a vállalatnál, a jelenlegi beosztást és az iskolai végzettséget ismertette. Linka Péternél és Fézler Jánosnál az alábbiakat tüntette fel:<br>
Évek száma a vállalatnál: 4 év<br>
Jelenlegi beosztás: vezetõ tervezõ<br>
Iskolai végzettség: üzemmérnök<br>
A kérelmezett csatolta Linka Péter és Fézler János szakmai önéletrajzát is, amelyben "Pályafutás" címszó alatt azt közölte:<br>
"1998 - ARINEXT Kft. vezetõ tervezõ"<br>
A szakmai önéletrajzok aláírást nem tartalmaznak.<br>
Mindkét vezetõ tervezõ vonatkozásában ismertették a személyes referenciáikat, csatolták iskolai végzettségüket igazoló okleveleket, továbbá a felelõs mûszaki vezetõi névjegyzékbe való felvételükrõl hozott határozatokat.<br>
Zalalövõ Város Önkormányzata 2002. október 16-án felvilágosítást kért a kérelmezettõl. Levelében arról tájékoztatta a kérelmezettet, hogy az általa a részvételi jelentkezésben megjelölt felelõs mûszaki vezetõk nem rendelkeznek az elõírt szakirányú (vízgazdálkodási) végzettséggel, illetve mûszaki vezetõi névjegyzékbe vétellel. "Ugyanakkor vezetõ tervezõként megjelöltek két olyan személyt a kft. személyi állományában, akik rendelkeznek az elõírt végzettséggel, és felelõs mûszaki vezetõi névjegyzékben is szerepelnek. Kérjük egyértelmû magyarázatukat, hogy a felelõs tervezõként megjelölt Linka Péter és Fézler János felelõs mûszaki vezetõként is kívánják-e szerepeltetni személyi állományukban és milyen munkavégzésre irányuló jogviszony áll fenn Önök között."<br>
A kérelmezett 2002. október 18-án Zalalövõ Város Önkormányzatát az alábbiakról tájékoztatta: "részvételi jelentkezésünkben megnevezett Linka Pétert és Fézler Jánost a közbeszerzés tárgyának megvalósítása során felelõs mûszaki vezetõként kívánjuk foglalkoztatni. Nevezettek munkavégzésre irányuló megbízási jogviszony alapján végzik tevékenységüket."<br>
Zalalövõ Város Önkormányzata 2002. október 24-én hirdette ki a részvételi szakaszt lezáró döntését. Mind a 9 jelentkezõt alkalmasnak minõsítette, és õket ajánlattételre hívta fel. A kérelmezett nem nyújtott be ajánlatot.<br>
Gellénháza Község Önkormányzata a Közbeszerzési Értesítõ 2002. október 16-i 42. számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
Felhívása 9. pontjában határozta meg a részvételre jelentkezõktõl a pénzügyi, gazdasági és mûszaki alkalmasságuk igazolására kért adatokat és tényeket, a 9. b) pont harmadik francia bekezdésében elõírta az alkalmazandó mûszaki-technikai felszereltség részletes ismertetését, míg az utolsó francia bekezdésben kérte a teljesítésbe bevonni kívánt szakemberek minõsítését: szakmai képzettség, gyakorlati idõ, szakmai önéletrajz.<br>
A felhívás 10. b) pontjában határozta meg a részvételre jelentkezõknek a szerzõdés teljesítésére alkalmatlanná minõsítésének szempontjait, köztük az ötödik és hatodik francia bekezdés szerint: alkalmatlan a részvételre jelentkezõ, ha<br>
- "nincs legalább három, közúti munkavégzésre alkalmas árokásó gépe, valamint nem rendelkezik az út helyreállításához szükséges géplánccal,<br>
- a részvételre jelentkezõnek nincs legalább kettõ felsõfokú szakirányú végzettséggel, legalább 10 éves szakmai gyakorlattal, mûszaki vezetõi névjegyzékbe felvett munkát irányító szakembere."<br>
A részvételi jelentkezési határidõre, 2002. november 11-re tizenketten - köztük a kérelmezett is - nyújtották be a részvételre jelentkezésüket.<br>
A kérelmezett ebben a részvételre jelentkezésében is - a fentiekben ismertetett Zalalövõ Város Önkormányzata közbeszerzési eljárásával azonosan - jelölte meg "Személyzet" címszó alatt Linka Pétert és Fézler Jánost, továbbá az "Évek száma a vállalatnál", a "Jelenlegi beosztás" és az "Iskolai végzettség" megjelölés alatt is ugyanazokat közölte.<br>
E közbeszerzési eljárásban is csatolásra kerültek szakmai önéletrajzok. Ezekben "Foglalkoztatási területek" címszó alatt mind Linka Péternél, mind Fézler Jánosnál az került feltüntetésre, hogy: "1998-tól ARINEXT Kft. - vezetõ tervezõ." Linka Péter és Fézler János az önéletrajzokat nem írta alá.<br>
E közbeszerzési eljárásban is csatolták mindkét vezetõ tervezõ iskolai végzettségét igazoló oklevél másolatát, továbbá a felelõs mûszaki vezetõi névjegyzékbe való felvételükrõl hozott határozat másolatát.<br>
A kérelmezett részvételre jelentkezése 151. oldalán 2002. november 8-i keltezéssel nyilatkozatot tett, amelyet a kérelmezett ügyvezetõje írt alá. E szerint a kérelmezett "ügyvezetõje kijelentem, hogy a pályázati anyagban bemutatott szakemberek fent nevezett ARINEXT Kft. alkalmazásában állnak. Amennyiben az elõminõsítési eljáráson társaságunk kiválasztásra kerül, akkor a bemutatott szakemberek közül kerül kijelölésre a kivitelezést irányító és a kivitelezés minõség-ellenõrzéséért felelõs mûszaki vezetõ."<br>
A közbeszerzési eljárás során ajánlatkérõ a kérelmezettõl a megjelölt referenciák tárgyával kapcsolatban felvilágosítást kért.<br>
Gellénháza Község Önkormányzata 2002. november 21-én hirdette ki a részvételi szakaszt lezáró döntését.<br>
A kérelmezettet alkalmatlannak minõsítette arra hivatkozással, hogy "a részvételi felhívás 10. b) pontjának ötödik francia bekezdésében elõírt feltételek közül nem igazolta, hogy rendelkezik a beszerzés tárgyának (útépítési és helyreállítási munkálatok) megvalósításához szükséges útépítési géplánc eszközeivel." Ajánlatkérõ a többi 11 jelentkezõt alkalmasnak minõsítette és felhívta ajánlattételre.<br>
Dr. Kardkovács Kolos a Közbeszerzések Tanácsa tagja 2002. december 4-én jogorvoslati eljárást kezdeményezett Nagykapornak Község Önkormányzata és a kérelmezett ellen.<br>
A jogorvoslati kezdeményezésben ismertette, hogy Nagykapornak Község Önkormányzata "Nagykapornak és térsége szennyvízelvezetése és Pacsa községi szennyvíztisztító bõvítése" tárgyban nyílt elõminõsítéses közbeszerzési eljárást folytat le. A beszerzés tárgyára vonatkozó mûszaki leírást vezetõ tervezõként Linka Péter és Fézler János készítette. Ezen közbeszerzési eljárásban részvételre jelentkezést nyújtott be a kérelmezett is, akit az ajánlatkérõ alkalmasnak minõsített és ajánlattételre hívott fel.<br>
Indítványában elõadta: "a rendelkezésre álló adatokból megállapítható, hogy az ARINEXT Kft. munkavégzésre irányuló megbízási jogviszony keretében foglalkoztatja az indítvánnyal támadott közbeszerzési eljárásban a mûszaki leírás készítõit, nevezetesen Linka Péter és Fézler János vezetõ tervezõket."<br>
Közölte, hogy álláspontja szerint alaposan feltételezhetõ, hogy megsértésre kerültek a Kbt. összeférhetetlenségre vonatkozó szabályai, továbbá a Kbt. 24. § (2) bekezdése. Indítványozta annak vizsgálatát is, hogy az ARINEXT Kft. az eljárás során szolgáltatott-e hamis adatot vagy tett-e hamis nyilatkozatot.<br>
Az eljárás kezdeményezõje közölte, hogy a vélelmezett jogsértésekrõl egy közérdekû bejelentõ 2002. november 28-án kelt levelébõl szerzett tudomást.<br>
Jogorvoslati kezdeményezéséhez mellékelte a közérdekû bejelentést, Nagykapornak Község Önkormányzata részvételi szakaszt lezáró eredményhirdetésének jegyzõkönyvét, Nagykapornak és térsége települések közbeszerzési eljárásának ajánlati dokumentációjából a mûszaki leírás elõlapját (ezen került feltüntetésre vezetõ tervezõként Linka Péter és Fézler János), a vízjogi létesítési engedélyezési terv áttekintõ helyszínrajzának elõlapját, amelyen vezetõ tervezõként Linka Péter került feltüntetésre, Zalalövõ Város Önkormányzatának a kérelmezetthez írt - fentiekben ismertetett - felvilágosítást kérõ levelét, e levélre a kérelmezett által 2002. október 18-án adott választ, továbbá Zalalövõ Város Önkormányzatának a részvételi szakasz eredményhirdetésérõl 2002. október 24-én készített jegyzõkönyvét.<br>
A Döntõbizottság D.742/2002. szám alatt a jogorvoslati eljárást lefolytatta, ennek során tanúként hallgatta meg Linka Pétert és Fézler Jánost is.<br>
A Döntõbizottság D.742/13/2002. számú határozatában a jogorvoslati eljárást megszüntette.<br>
A Döntõbizottság határozatában a benyújtott okirati bizonyítékok és tanúk meghallgatása alapján azt állapította meg, hogy Nagykapornak Község Önkormányzata közbeszerzési eljárásában az ajánlatkérõ, illetve a kérelmezett nem sértette meg az összeférhetetlenség szabályait.<br>
Az ARINEXT Kft. 1998. december 15-én keret-megállapodást kötött Linka Péterrel és Fézler Jánossal. E szerzõdésben abban állapodtak meg a felek, hogy a két tervezõ hozzájárulását adja ahhoz, hogy az ARINEXT Kft. a közbeszerzési eljárásokban való eredményes részvétele érdekében feltüntesse Linka Pétert és Fézler Jánost. Amennyiben pedig az ARINEXT Kft. az eljárás nyertese lesz, akkor a felek a konkrét feladat ismeretében megbízási szerzõdést kötnek a tervezõi, irányítói vagy mûszaki vezetõi feladatok ellátására. A Döntõbizottság úgy ítélte meg, hogy a keret-megállapodás tartalma nem hozott létre sem munkaviszonyt, sem munkavégzésre irányuló egyéb jogviszonyt.<br>
A Döntõbizottság azt is rögzítette a határozatában, hogy Nagykapornak Község Önkormányzata közbeszerzési eljárásában nem vonható le következtetés hamis adatszolgáltatás megvalósulására sem, mert az ARINEXT Kft. Linka Péter és Fézler János tervezõket nem tüntette fel a részvételi jelentkezésében általa a teljesítésbe bevonni kívánt személyek között.<br>
A Döntõbizottság D.742/13/2002. számú határozata 2003. január 30-án jogerõre emelkedett.<br>
Dr. Kardkovács Kolos, a Közbeszerzések Tanácsa tagja 2003. február 7-én nyújtotta be a jelen eljárás tárgyát képezõ jogorvoslati kezdeményezését, melynek elsõ bekezdésében közölte hivatalból történõ jogorvoslati eljárás lefolytatását kezdeményezi "Zalalövõ külsõ városrészek és térsége (Kálócfa, Kozmadombja községek) II. ütem szennyvízvezeték kiépítése" tárgyában (K. É. - 7241/2002) lefolytatott közbeszerzési eljárás során az ARINEXT Kft. által tett nyilatkozatokkal kapcsolatosan."<br>
Indítványában ismertette, hogy korábban jogorvoslati eljárást kezdeményezett Nagykapornak Község Önkormányzata ajánlatkérõnek "Nagykapornak és térsége szennyvízelvezetés és Pacsa községi szennyvíztisztító bõvítése" tárgyban lefolytatott közbeszerzési eljárásával kapcsolatosan, mivel vélelmezhetõ volt, hogy az ARINEXT Kft. mint ajánlattevõ munkavégzésre irányuló megbízási jogviszony keretében foglalkoztatja abban a közbeszerzési eljárásban a mûszaki leírás készítõit, nevezetesen Linka Péter és Fézler János vezetõ tervezõket. Ismertette, hogy a Döntõbizottság a D.742/2002. szám alatt lefolytatott jogorvoslati eljárás eredményeként határozatában azt állapította meg, hogy a felek között 1998. december 15-én megkötött megállapodás nem minõsíthetõ munkaviszonynak vagy munkavégzésre irányuló jogviszonynak. Ugyanakkor álláspontja szerint figyelembe kell venni azt, hogy a kérelmezett Zalalövõ Önkormányzata kérdésére 2002. október 18-án olyan tartalmú választ adott, hogy a fent nevezett vezetõ tervezõk munkavégzésre irányuló megbízási jogviszony alapján végzik tevékenységüket. Zalalövõ Város Önkormányzata közbeszerzési eljárásában a kérelmezett részvételi jelentkezésében a fenti tervezõket "Személyzet"-ként jelöli meg, részletezve a cégnél betöltött jelenlegi beosztásukat, iskolai végzettségüket, kivitelezõi gyakorlatukat és az eltöltött évek számát a vállalatnál. A csatolt szakmai önéletrajzok is egyértelmûen azt bizonyítják, hogy a két tervezõt az ARINEXT Kft. 1998 óta vezetõ tervezõként foglalkoztatja. Az is kétségtelen, hogy a cég ügyvezetõjének 2002. november 8-i nyilatkozata szerint a "pályázati anyagban szereplõ szakemberek fent nevezett ARINEXT Kft. alkalmazásában állnak."<br>
A jogorvoslati kezdeményezés utolsó két bekezdésében a kezdeményezõ az alábbiakat adta elõ: "a fentiek összevetésébõl kérdésként vetõdik fel, hogy ha a tervezõk nyilatkozata szerint az ARINEXT Kft.-vel 1998 óta a keret-megállapodáson kívül semmilyen más jogviszonyt nem létesítettek, akkor miként voltak szerepeltethetõk a zalalövõi és gellénházai eljárásokban az ajánlattevõ "alkalmazásában álló" szakemberekként. Kérem ezért a T. Döntõbizottságot, hogy a fenti nyilatkozatok között vélt ellentmondásokat tisztázza és állapítsa meg, hogy sérült-e a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (1) bekezdése szerinti, az ajánlattevõvel szemben támasztott "verseny tisztaságának" alapelve.<br>
Az egyes eljárások kapcsán szerzett információkról 2003. január 27. napján szereztem tudomást. Ennek tényét a T. Döntõbizottság igénye esetén okirattal tudom alátámasztani. Természetesen az indítványban megjelölt dokumentumok - teljes terjedelemben - Zalalövõ és Gellénháza Önkormányzataitól beszerezhetõk."<br>
A jogorvoslati kezdeményezéshez a kezdeményezõ mellékelte: a kérelmezett 2002. október 18-án adott válaszát Zalalövõ Város Önkormányzata felvilágosítás kérésére. Zalalövõ Város Önkormányzata közbeszerzési eljárása során a kérelmezett részérõl benyújtott részvételi jelentkezés IV. Személyi állomány részének Linka Péterrel és Fézler Jánossal kapcsolatos részeit, Gellénháza Város Önkormányzata közbeszerzési eljárása során a kérelmezett által benyújtott részvételi jelentkezés IV. Személyi állomány részének a két tervezõvel kapcsolatos oldalait, Gellénháza Község Önkormányzata közbeszerzési eljárásában a kérelmezett által 2002. november 8-án tett nyilatkozatot.<br>
A kezdeményezõ 2003. március 10-i írásbeli észrevételében közölte, hogy "a kérelmezett különbözõ eljárásokban tett nyilatkozatainak összefüggéseire és a rendelkezésre bocsátott dokumentumokra tekintettel, mindhárom érintett közbeszerzési eljárás (Nagykapornak, Zalalövõ és Gellénháza) felülvizsgálatát kérem."<br>
Utalt arra is, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. §-</a>ának (7) bekezdése értelmében a "jogvesztõ határidõ" a Döntõbizottság tekintetében nem bír relevanciával.<br>
A kérelmezett írásbeli és tárgyaláson tett szóbeli észrevételében kérte a jogorvoslati eljárás megszüntetését.<br>
Elsõdlegesen eljárásjogi kifogását terjesztette elõ, arra hivatkozott, hogy a kezdeményezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 90 napos, illetve a tudomásszerzéstõl számított 15 napos jogvesztõ határidõn túl terjesztette elõ jogorvoslati kezdeményezését Zalalövõ Város Önkormányzata közbeszerzési eljárásával kapcsolatosan. E közbeszerzési eljárásnak a részvételi jelentkezési határideje 2002. október 14. volt és ezen eljárásban a kérelmezett 2002. október 18-án nyilatkozatot is tett, így álláspontja szerint 2002. október 18. az az idõpont, amelytõl számítandó a 90 napos jogvesztõ határidõ, és ez letelt az eljárás kezdeményezéséig.<br>
E körben arra is hivatkozott a kérelmezett, hogy a kezdeményezõ a 15 napos szubjektív határidõn is túl nyújtotta be a kezdeményezését, mert a korábban D.742/2002. szám alatt folyamatban volt eljárás kezdeményezésekor is ismertek voltak azok a körülmények számára, amelyre a most kezdeményezett eljárást alapítja. Abban az eljárásban a kezdeményezõ a tudomásszerzés idõpontjaként 2002. november 28-át jelölte meg.<br>
A kérelmezett álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése kötelezõ mind az ügyfelekre, mind az eljárás kezdeményezõjére, mind a Döntõbizottságra és a Kbt. e szakasza csak abban az esetben teszi lehetõvé a vizsgálat kiterjesztését, ha a jogorvoslati eljárás során a Döntõbizottság az addig vizsgáltakon túli jogsértésrõl szerez tudomást. Jelen esetben Zalalövõ Város Önkormányzatának közbeszerzési eljárása a jogorvoslati kezdeményezés tárgyát képezte, így amennyiben e kezdeményezés elkésett, erre már nem terjesztheti ki a Döntõbizottság a vizsgálatát.<br>
A kérelmezett álláspontja szerint a kezdeményezõ által 2003. február 7. napján benyújtott kezdeményezés nem vonatkozik Gellénháza Község Önkormányzata közbeszerzési eljárására. A kezdeményezés elsõ bekezdésében ugyanis a kezdeményezõ egyértelmûen megjelölte, hogy Zalalövõ Város Önkormányzata közbeszerzési eljárásával kapcsolatosan kéri a jogorvoslati eljárás lefolytatását. Konkrétan megjelölte a közbeszerzési eljárás számát is.<br>
E körben hivatkozott arra is a kérelmezett, hogy a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdés b) pontja alapján a jogorvoslati kérelemben meg kell határozni, hogy mely ajánlatkérõnek milyen tárgyban folytatott közbeszerzési eljárásával kapcsolatban terjesztik elõ a kérelmet. E rendelkezés betartása fokozottan elvárható akkor, ha hivatalbóli kezdeményezés történik az ügyben.<br>
Az eljárás kezdeményezõje a 2003. március 10-i írásbeli okiratban úgy értelmezi korábbi beadványát, hogy az vonatkozott mindhárom közbeszerzési eljárásra. A kérelmezett álláspontja szerint ezen újabb beadvány azonban a gellénházi közbeszerzés vonatkozásában mind a 90 napos jogvesztõ határidõn, mind a 15 napos tudomásszerzéstõl számított jogvesztõ határidõn túl került benyújtásra. A gellénházi közbeszerzési eljárásban irányadó idõpontként a részvételi jelentkezés határidejét, 2002. november 11-ét kell tekinteni, így az elkésettség megállapítható.<br>
A kérelmezett álláspontja szerint a jogorvoslati kezdeményezés érdemben sem megalapozott.<br>
A kérelmezett - csak a már ismert tartalmú - keret-megállapodást kötötte a két vezetõ tervezõvel 1998. december 15-én, és ennek alapján tüntette fel õket részvételi jelentkezésében általa igénybe venni kívánt szakemberek között.<br>
A zalalövõi közbeszerzési eljárásban az ajánlatkérõ kérdésére adott válaszban kifejezetten feltételesen fogalmazott "a közbeszerzés tárgyának megvalósítása során felelõs mûszaki vezetõként kívánjuk foglalkoztatni õket". Úgyszintén a gellénházai közbeszerzési eljárásban, mivel a 2002. november 8-i nyilatkozatban úgy fogalmazott a kérelmezett ügyvezetõje, hogy "amennyiben az elõminõsítési eljáráson társaságunk kiválasztásra kerül, akkor a bemutatott szakemberek közül kerül kijelölésre." E megfogalmazásokból pedig arra lehet következtetést levonni, hogy a kérelmezett nyertessége esetén kívánja kiválasztani a munkák megvalósítására a vezetõ tervezõket.<br>
Nem vitatta, hogy feltüntetésre került az alkalmazás szó, illetve a megbízási jogviszony, azonban ezeket szövegösszefüggésben kell értelmezni, és abban az esetben nem állapítható meg, hogy a kérelmezett munkaviszonyként tüntette volna fel a két tervezõvel fennálló jogviszonyát. Így a kérelmezett nem sértette meg a közbeszerzési eljárás alapelveit, így a verseny tisztaságát sem, hiszen mindkét esetben a keret-megállapodásnak megfelelõ tájékoztatást adott az ajánlatkérõk számára.<br>
Utalt arra is, hogy az egyes ajánlatkérõk nem határozták meg pontosan, hogy mi a követelményként támasztott szakmai minõsítés pontos tartalma.<br>
A kérelmezett hivatkozott arra is, hogy mind a zalalövõi, mind a gellénházai közbeszerzési eljárásban az ajánlatkérõk számára közömbös volt, hogy a felelõs mûszaki vezetõk milyen jogviszonyban állnak az ARINEXT Kft.-vel, erre tekintettel sem sértette meg a közbeszerzési eljárás alapelveit.<br>
A kérelmezett álláspontja szerint elkésett és megalapozatlan is a kezdeményezõnek a 2003. március 10-i írásbeli beadványában arra tett indítványa, hogy a Döntõbizottság a nagykapornaki közbeszerzési eljárást is vizsgálja.<br>
A Döntõbizottság a jogorvoslati eljárás során meghallgatta tanúként Linka Péter, Fézler János tervezõket és Nagy Imrét, a kérelmezett ügyvezetõjét.<br>
Linka Péter és Fézler János tanúvallomásukban fenntartották a D.742/2002. szám alatt folyamatban volt jogorvoslati eljárásban tett nyilatkozataikat. Elõadták, hogy a kérelmezettel egy szerzõdést kötöttek, az 1998. december 15-én aláírt keret-megállapodást. Ebben ahhoz járultak hozzá, hogy a kérelmezett a közbeszerzési eljárásokban feltüntesse õket, mint általa igénybe venni kívánt szakembereket. Rögzítették, hogy amennyiben a kérelmezett nyertes lesz, akkor külön megbízási szerzõdést kötnek a feladat elvégzésére. Kikötötték, hogy csak olyan eljárásban tüntetheti fel õket a kérelmezett, ahol nem áll fenn összeférhetetlenség.<br>
Mindkét tervezõ egyezõen nyilatkozott arról, hogy egyik közbeszerzési eljárásban sem vettek részt a részvételi jelentkezések összeállításában, a szakmai önéletrajzukat nem õk készítették, nem írták alá, azokat csak a jelen jogorvoslati eljárás során ismerték meg.<br>
Mindkét tervezõ elõadta, hogy egyébként 1998-tól kezdõdõen más cégekkel áll fenn munkaviszonyuk, illetve megbízási jogviszonyuk. Valószínûleg a kérelmezett a keret-megállapodás idõpontja alapján jelölte meg a jelentkezésekben az 1998-at kezdõ idõpontként az ARINEXT Kft.-vel fennálló jogviszonyra.<br>
A kérelmezett ügyvezetõje tanúkénti meghallgatása során elõadta, hogy az 1998-as keret-megállapodás megkötését követõen történt a felek között egy adatfelvétel és készült ennek alapján egy szakmai önéletrajz. A kérelmezett a keret-megállapodás alapján késõbb használta fel ezeket az adatokat, az egyes közbeszerzési eljárásokba az általa elkészített személyi részek kerültek be. Ismert volt elõtte, hogy a két tervezõ milyen munkákat végzett, így ahol összeférhetetlenség következett volna be, ott nem került a két tervezõ megjelölésre.<br>
A Döntõbizottság elsõdlegesen a kérelmezett eljárásjogi kifogásait vizsgálta, elõször Zalalövõ Város Önkormányzata közbeszerzési eljárás vonatkozásában az elkésettséget.<br>
A Döntõbizottság megállapította, hogy a zalalövõi közbeszerzési eljárás vonatkozásában a jogorvoslati kezdeményezés elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint: "Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdése szerint. E határidõk elmulasztása jogvesztéssel jár."<br>
A Kbt. e rendelkezése alapján egyértelmûen megállapítható, hogy mind a jogorvoslati kérelem, mind a jogorvoslati kezdeményezés benyújtása vonatkozásában megállapította a jogalkotó a jogvesztõ határidõket. Erre tekintettel a Döntõbizottság e határidõk betartását a kezdeményezés vonatkozásában vizsgálta.<br>
A jogorvoslati eljárás tárgyát a zalalövõi közbeszerzési eljárás vonatkozásában a kérelmezett részérõl a részvételi jelentkezésben tett nyilatkozatok, illetve a 2002. október 18-i nyilatkozat képezte.<br>
Erre tekintettel a Döntõbizottság álláspontja szerint a jogsértõ esemény bekövetkezésének legkésõbbi idõpontjaként 2002. október 18-át kell figyelembe venni.<br>
A jogorvoslati kezdeményezés e tárgyban 2003. február 7-én került benyújtásra. A Döntõbizottság a két idõpont összevetése alapján megállapította, hogy a kezdeményezõ a 90 napos jogvesztõ határidõn túl nyújtotta be a jogorvoslati kezdeményezését a zalalövõi közbeszerzési eljárás vonatkozásában.<br>
A kérelmezett hivatkozására is tekintettel a Döntõbizottság vizsgálta és megállapította, hogy a kezdeményezõ a 15 napos szubjektív határidõn belül nyújtotta be a kezdeményezését.<br>
A 2002. december 4-én kezdeményezett jogorvoslati eljárásban a kezdeményezõ részérõl közölt 2002. november 28-i tudomásszerzési idõpont eltérõ tartalma alapján nem minõsíthetõ jelen jogorvoslati eljárásban kifogásolt jogsértésekrõl való tudomásszerzésnek.<br>
Abban az eljárásban a kezdeményezõ azt sérelmezte, hogy a nagykapornaki közbeszerzési eljárás mûszaki dokumentációjának elkészítésében részt vett a két vezetõ tervezõ, így amennyiben õk munkaviszonyban vagy munkavégzésre irányuló jogviszonyban állnak az ARINEXT Kft.-vel, úgy megsértésre kerültek az összeférhetetlenség szabályai. A kezdeményezõ csak olyan tartalmú okiratot csatolt abban az eljárásban, amely a két tervezõ és az ARINEXT Kft. közötti jogviszony fennállásával kapcsolatos.<br>
Jelen jogorvoslati kezdeményezésében viszont a kezdeményezõ már azt kifogásolta, hogy az egyes részvételi jelentkezésekben a kérelmezett a két tervezõre vonatkozóan milyen konkrét adatokat közölt, illetve nyilatkozatokat tett. Ezt alátámasztandó csatolt további "Személyi állomány"-ra vonatkozó részeket az egyes jelentkezésekbõl.<br>
Így a Döntõbizottság megítélése szerint az elsõ jogorvoslati eljárás során becsatolt okiratok, és a megtett kezdeményezés alapján nem állapítható meg, hogy a kezdeményezõ már akkor tudomást szerzett a jelen jogorvoslati eljárásban kifogásolt jogsértésekrõl.<br>
A Döntõbizottság a fentiekben megállapította, hogy a zalalövõi közbeszerzési eljárásnál a kezdeményezés a 90 napos jogvesztõ határidõn túl került benyújtásra, erre tekintettel a kezdeményezést érdemben már nem vizsgálta.<br>
A Döntõbizottság másodlagosan azt vizsgálta, hogy a benyújtott jogorvoslati kezdeményezés vonatkozik-e a gellénházi közbeszerzési eljárásra.<br>
A Döntõbizottság az alábbi indokok alapján megállapította, hogy a 2003. február 7. napján benyújtott jogorvoslati kezdeményezés vonatkozik a gellénházai közbeszerzési eljárásra is.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni. Az Áe. 16. § (3) bekezdése értelmében a beadványokat tartalmuk alapján kell elbírálni.<br>
Valóban megállapítható, hogy a jogorvoslati kezdeményezés elsõ bekezdésében a kezdeményezõ úgy fogalmazott, hogy a jogorvoslati eljárás lefolytatását Zalalövõ külsõ városrészek és térsége (Kálócfa, Kozmadombja községek) II. ütem szennyvízvezeték kiépítése" tárgyában (K. É. - 7241/2002) szám alatt lefolytatott közbeszerzési eljárása során tett kérelmezetti nyilatkozatokkal kapcsolatosan kezdeményezi.<br>
Ugyanakkor az egész kezdeményezés áttekintése alapján megállapítható, hogy a kezdeményezõ a gellénházai közbeszerzési eljárásra is tekintettel volt. A kezdeményezés második oldalán a gellénházai közbeszerzési eljárásban a kérelmezett ügyvezetõje által 2002. november 8-án tett nyilatkozatra hivatkozik. A kezdeményezõ úgy állította össze a kezdeményezését, hogy annak utolsó két bekezdésében összefoglalta állításait, megtette indítványait. E két utolsó bekezdésben kifejezetten kifogásolja, hogy a kérelmezett a gellénházai eljárásban is "alkalmazásában álló" szakemberekként tüntette fel a két tervezõt, majd ezt követõen kéri, hogy a fenti nyilatkozatok közötti vélt ellentmondásokat tisztázza a Döntõbizottság.<br>
Szintén többes számban, így a két eljárásra vonatkozóan határozta meg tudomásszerzése idõpontját a kezdeményezõ.<br>
Bizonyítási indítványát mindkét közbeszerzési eljárás vonatkozásában elõterjesztette, mind a zalalövõi, mind a gellénházai iratok beszerzését kérte.<br>
A kezdeményezõ nemcsak a zalalövõi, hanem a gellénházai közbeszerzési eljárással kapcsolatosan rendelkezésére álló iratokat is csatolta.<br>
A Döntõbizottság a fentieket összevetve azt a következtetést vonta le, hogy a kezdeményezés elsõ bekezdése ellenére a kezdeményezõ mindkét közbeszerzési eljárásban (Zalalövõ, Gellénháza) kérte a kérelmezett nyilatkozatainak a vizsgálatát. E kérés teljesen okszerû is, hiszen a kérelmezett mindkét részvételi jelentkezésének kifogásolt személyi részét azonosan állította össze.<br>
A jogorvoslati kezdeményezés fenti tartalmát alátámasztja a kezdeményezõ késõbb tett írásbeli nyilatkozata, mely szerint az egyes nyilatkozatok összefüggései indokolták a több közbeszerzési eljárásra vonatkozó jogorvoslati kezdeményezés elõterjesztését.<br>
A Döntõbizottság ezt követõen azt vizsgálta, hogy a gellénházai közbeszerzési eljárásban a kezdeményezõ a Kbt. - fentiekben ismertetett - 79. § (7) bekezdésében meghatározott jogvesztõ határidõkön belül terjesztette-e elõ a kezdeményezését.<br>
A Döntõbizottság az alábbi indokokra tekintettel megállapította, hogy a kezdeményezésnek a gellénházai közbeszerzési eljárásra vonatkozó része nem késett el.<br>
A gellénházai közbeszerzési eljárásban a részvételi jelentkezés határideje 2002. november 11. volt. A jogorvoslati eljárásban a vélelmezett jogsértések a kérelmezettnek a részvételi jelentkezésében tett nyilatkozataira vonatkoztak. Ilyen típusú jogsértések esetén a részvételre jelentkezés idõpontja az az idõpont, amely a jogsértõ esemény bekövetkezése idõpontjának tekintendõ.<br>
A jogorvoslati kezdeményezés 2003. február 7-én került benyújtásra. A két idõpont összevetése alapján egyértelmûen megállapítható, hogy a kezdeményezõ a 90 napos jogvesztõ határidõn belül nyújtotta be a kezdeményezését.<br>
A kezdeményezõ tudomásszerzésének idõpontját 2003. január 27. napjában jelölte meg. Ehhez viszonyítottan a 15 napos szubjektív határidõn belül nyújtotta be a kezdeményezését.<br>
A Döntõbizottság e vonatkozásban nem fogadta el a kérelmezett azon hivatkozását, hogy a szubjektív határidõn túl került benyújtásra a kezdeményezés. A Döntõbizottság a fentiekben - a zalalövõi közbeszerzési eljárással kapcsolatban - részletesen kifejtette, hogy a nagykapornaki közbeszerzési eljárással kapcsolatosan tudomásszerzési idõpontként megjelölt 2002. november 28. miért nem irányadó jelen eljárásban. Ez fokozottan érvényes a gellénházai közbeszerzési eljárásra, mert a D.742/2002. szám alatti ügyben a kezdeményezõ részérõl sem nyilatkozattétel, sem iratcsatolás nem történt a gellénházai közbeszerzési eljárással kapcsolatban.<br>
A Döntõbizottság a gellénházai közbeszerzés vonatkozásában érdemben vizsgálta a kezdeményezést, és az alábbi indokokra tekintettel megállapította, hogy az nem megalapozott.<br>
A Döntõbizottság megvizsgálta a kérelmezett által a gellénházai közbeszerzési eljárás részvételi szakaszában benyújtott, fentiekben ismertetett iratokat és annak alapján megállapította, hogy valóban a kérelmezett azokkal azt a látszatot keltette, hogy a két vezetõ tervezõ 1998-tól kezdõdõen munkaviszonyban áll vele.<br>
A részvételi jelentkezésben "Személyzet" címszó alatt tüntette fel õket. Az a megfogalmazás, hogy "évek száma a vállalatnál" egyértelmûen arra utal, hogy a megjelölt személy jelenleg a vállalatnál van, és az ottlétének az idõtartama kerül közlésre. Az a megjelölés, hogy "jelenlegi beosztás" szintén azt fejezi ki, hogy idõben a jelenrõl van szó, és az adott személynek beosztása van a kérelmezettnél. Jelenlegi beosztása, pedig értelemszerûen olyan személynek lehet, aki a kérelmezettnél alkalmazásban áll. Ezt támasztja alá az is, hogy a kérelmezett a két vezetõ tervezõ pályafutásának ismertetése során 1998-tól kezdõdõen csak az ARINEXT Kft.-t jelölte meg. Ezen 1998-as idõponttól kezdõdõen nem tüntetett fel mást, ahol a két vezetõ tervezõ munkaviszonyban, vagy munkavégzésre irányuló egyéb jogviszonyban állt volna. A szakmai önéletrajzok, a pályafutási részük áttekintése alapján úgy értelmezhetõek, hogy a korábbi több munkahelyet követõen 1998-tól kezdõdõen a két tervezõ csak az ARINEXT Kft.-vel áll jogviszonyban.<br>
A fenti értelmezést támasztja alá a kérelmezettnek a gellénházai közbeszerzési eljárásban tett azon nyilatkozata, mely szerint: "a pályázati anyagban bemutatott szakemberek fent nevezett ARINEXT Kft. alkalmazásában állnak."<br>
A Döntõbizottság álláspontja szerint e nyilatkozat azon folytatása - amennyiben kiválasztásra kerül a kérelmezett, akkor a bemutatott szakemberek közül választ - nem nyújt alapot annak megállapítására, hogy csak feltételesen fogalmazott a kérelmezett. Épp ellenkezõleg arra utal, hogy ezen alkalmazásában álló szakemberek közül választ.<br>
A Döntõbizottság a tanúk fentiekben ismertetett, egybehangzó vallomása alapján megállapította, hogy ténylegesen 1998-tól kezdõdõen a két vezetõ tervezõnek más cégeknél állt fenn munkaviszonya, a kérelmezettel az 1998. december 15-én kötött keret-megállapodáson kívül más jogviszonyt nem létesítettek.<br>
A Döntõbizottságnak a jogorvoslati eljárás során nem általános jelleggel kellett a kérelmezett fentiekben ismertetett magatartása jogsértõ jellegérõl, illetve etikai minõsítésérõl állást foglalnia, hanem a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése alapján a Döntõbizottság hatásköre csak arra terjed ki, hogy a közbeszerzési eljárás szabályainak a megtartását vizsgálhatja.<br>
A Döntõbizottság erre és a jogorvoslati kezdeményezésben foglaltakra tekintettel azt vizsgálta, hogy a kérelmezett fentiekben ismertetett magatartása sérti-e a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint: "a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát."<br>
A Döntõbizottság a Kbt. fenti szakasza alapján azt vizsgálta, hogy a kérelmezett magatartása sértette-e a gellénházai közbeszerzési eljárásban a verseny tisztaságát, illetve nyilvánosságát.<br>
A verseny tisztaságának megsértése a Döntõbizottság megítélése szerint vizsgálható egyrészt abból a szempontból, hogy a kérelmezett magatartása befolyásolta-e, hatással volt-e ajánlatkérõ eljárására, döntéseinek tartalmára, meghozatalára, alkalmas volt-e arra, hogy a versenyben jogtalan elõnyt biztosítson számára. E vonatkozásban a Döntõbizottság megítélése szerint nem állapítható meg, hogy ajánlatkérõt a kérelmezett magatartása befolyásolta, tekintettel arra, hogy ajánlatkérõ felhívásában nem tett semmilyen kikötést a vonatkozásban, hogy milyen típusú jogviszonynak kell fennállnia az ajánlattevõ és az általa a teljesítésbe bevonni kívánt személyek között. A kérelmezett részvételi jelentkezését nem tette elõnyösebbé a nevezett személyek jogviszonya a feltüntetett formában. Így a részvételi jelentkezés érvényessége vagy a kérelmezett alkalmassága kérdésében történõ döntésnél a kérelmezett fenti magatartása nem bírt relevanciával.<br>
A Döntõbizottság az ajánlattevõk oldaláról is vizsgálta, hogy a kérelmezett fenti magatartása sértette-e a verseny, illetve az abban való részvétel tisztaságát.<br>
Az egyértelmûen megállapítható, hogy a többi ajánlattevõ részvételre jelentkezését és annak elbírálását a kérelmezett fenti magatartása nem érintette. Továbbá, mivel ajánlatkérõ a kérelmezett fenti magatartásától függetlenül jogszerûen és megalapozottan dönthetett a kérelmezett alkalmassága kérdésében, továbbá egyébként is elutasította a kérelmezett részvételi jelentkezését, ezért a többi ajánlattevõnek az érdeke sem sérült.<br>
A Döntõbizottság a fentiek alapján úgy ítélte meg, hogy a kérelmezettnek a gellénházai közbeszerzési eljárásban tett - fentiekben ismertetett - nyilatkozatai nem sértik a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését.<br>
Azt pedig a Döntõbizottság a már jogerõre emelkedett D.742/2002. számú határozatában is megállapította, hogy az 1998. december 15. napján megkötött megállapodás alapján a kérelmezett jogosult a két vezetõ tervezõt feltüntetni általa a teljesítésbe bevonni kívánt szakemberek között. A jelen jogorvoslati eljárásban feltárt bizonyítékok is e megállapítást támasztották alá.<br>
A Kbt. konkrét rendelkezést nem tartalmaz azzal kapcsolatban, hogy a részvételi jelentkezések, illetve az ajánlattétel során kell-e és milyen jogviszonynak fennállnia a teljesítésbe bevonni kívánt szakembereknek a jelentkezõvel, illetve az ajánlattevõvel. Ebbõl következõen amennyiben az ajánlatkérõ nem tesz külön kikötést a teljesítésbe bevonni kívánt szakemberekkel fennálló jogviszony vonatkozásában a felhívásában, akkor nem kifogásolható, hogy ténylegesen ajánlattevõ milyen jogi formában biztosította azt, hogy a szakemberek rendelkezésére álljanak, nyertessége esetén a teljesítésben közremûködjenek.<br>
A Döntõbizottság megállapította, hogy a kezdeményezõ 2003. február 7. napján benyújtott jogorvoslati kezdeményezésében nem hivatkozott a nagykapornaki közbeszerzési eljárásra, illetve azzal kapcsolatos iratokat sem csatolt.<br>
Az is tényként állapítható meg a D.742/2002. szám alatt csatolt iratok alapján, hogy kérelmezett abban a közbeszerzési eljárásban általa teljesítésbe bevonni kívánt szakemberek között nem tüntette fel a két vezetõ tervezõt, velük kapcsolatban a nagykapornaki közbeszerzési eljárásban nyilatkozatot sem tett. Erre tekintettel e közbeszerzési eljárásban a kérelmezett nem valósított meg olyan magatartást, amelynek a vizsgálatát a másik két (Zalalövõ, Gellénháza) közbeszerzési eljárásban kérte a kezdeményezõ.<br>
A kezdeményezõ 2003. január 27. napját jelölte meg tudomásszerzési idõpontként. Ugyanakkor a nagykapornaki közbeszerzési eljárásra vonatkozóan csak a 2003. március 10-i beadványában hivatkozott. Így e tekintetben megállapítható, hogy a kezdeményezés e része a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a 15 napos jogvesztõ határidõn túl került benyújtásra.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást, ha a megindításra vagy a folytatásra okot adó körülmény már nem áll fenn, megszünteti.<br>
A fentiekre tekintettel a Döntõbizottság megállapította, hogy a kérelmezett jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 18.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>