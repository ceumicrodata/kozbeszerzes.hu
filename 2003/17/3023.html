<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3023)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.128/3/2003.<br>
<br>
Tárgy: a Mágnáskert Étterem jogorvoslati kérelme a Magyar Országgyûlés Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mágnáskert Exclusive Party Service (1025 Budapest, Csatárka u. 58., a továbbiakban: kérelmezõ) jogorvoslati kérelmét, melyet a Magyar Országgyûlés Hivatala (1357 Budapest, Széchenyi rkp. 19., a továbbiakban: ajánlatkérõ) "az Országház épületében protokoll események magas szintû megrendezése, étkeztetés és büfé üzemeltetése" tárgyú közbeszerzési eljárása ellen nyújtott be, a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. december 18-án részvételi felhívást tett közzé a Közbeszerzési Értesítõ 51. számában tárgyalásos eljárás megindítására (10436/2002) a rendelkezõ részben írt tárgyban.<br>
Kérelmezõ 2003. március 12-én jogorvoslati kérelmet nyújtott be a Döntõbizottsághoz. Ebben kifogásolta, hogy ajánlatkérõ a felhívásában olyan kritériumrendszert határozott meg, aminek következtében a pályázat testre szabottá vált. Sérelmezte azt is, hogy az elõírt kritériumrendszer nem fedi a szükséges szakmai elvárásokat, másrészt - talán a véletlennek köszönhetõen - egyetlenegy cég képes csak pályázni a mûszaki alkalmassági feltételek miatt. Az indokokra tekintettel kérte a közbeszerzési eljárás felülvizsgálatát és a felhívás megsemmisítését.<br>
A becsatolt jogorvoslati kérelem nem tartalmazta teljeskörûen a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (1) bekezdése szerinti adatokat és a 80. § (2) bekezdése szerinti igazgatási szolgáltatási díj befizetésének igazolását sem.<br>
A Döntõbizottság a jogorvoslati kérelem érkezésének napján - hivatkozva a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdésére - a D.128/2/2003. számú levelében kérelmezõt felhívta a hiánypótlásra 5 napos határidõ kitûzésével. E felhívásában a Döntõbizottság tételesen megjelölte a hiányzó adatok körét, valamint közölte a befizetendõ igazgatási szolgáltatási díj összegét és annak megfizetésére vonatkozó lehetõségeket.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdésére hivatkozva a Döntõbizottság e levelében tájékoztatta kérelmezõt arról is, hogy amennyiben a hiánypótlásnak 5 napon belül nem tesz eleget, úgy a jogorvoslati kérelmet elutasítja.<br>
A hiánypótlásra szóló felhívást kérelmezõ a visszaérkezõ tértivevény tanúsága szerint 2003. március 14-én átvette, azonban a hiánypótlási kötelezettségének a mai napig, azaz 2003. március 26-ig nem tett eleget.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a Kbt. 80. § (3) bekezdése szerinti hiánypótlást nem teljesítették, illetõleg a kérelem nem felel meg a 79. § (3) és (7) bekezdése szerinti feltételeknek, a jogorvoslati kérelmet elutasítja.<br>
Fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a kérelmezõ jogorvoslati kérelmét a Kbt. 80. § (4) bekezdése alapján elutasította.<br>
A bírósági jogorvoslatot ugyancsak a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése biztosítja.<br>
<br>
Budapest, 2003. március 26.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>