<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2962)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.52/15/2003.<br>
<br>
Tárgy: a Construct Kft. kérelmezõ jogorvoslati kérelme az APEH ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a CONSTRUCT Építõipari, Kereskedelmi és Szolgáltató Kft. (8330 Sümeg, Rendeki u. 2., a továbbiakban: kérelmezõ) kérelme alapján indult jogorvoslati eljárásban, melyet az Adó- és Pénzügyi Ellenõrzési Hivatal (1054 Budapest, Széchenyi u. 2., képv.: dr. Dittrich Andrea jogtanácsos, a továbbiakban: ajánlatkérõ) által "APEH SZTADI Balatonfüreden lévõ "Jókai üdülõtelep" 12 üdülõegységének felújítása" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontját, a Kbt. 53. § (2) bekezdését, valamint a Kbt. 57. § (1) bekezdését, ezért a Döntõbizottság az ajánlatkérõvel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2002. december 11-én, a Közbeszerzési Értesítõ (K. É.) 50. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzéstárgyában.<br>
A felhívás 3. a) pontja alatt a beszerzés tárgya és mennyisége cím alatt ajánlatkérõ meghatározta, és megadta az elvégzendõ munkák fõbb mennyiségét és paramétereit.<br>
Az ajánlati felhívás 13. pontjában ajánlatkérõ megjelölte, hogy az összességében legelõnyösebb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát, valamint az értékelés módszerét.<br>
A felhívás 15. b) pontjában a szerzõdéskötés idõpontját 2003. február 10. napjában (az eredményhirdetést követõ 10. nap) határozta meg.<br>
A felhívás 16. "Egyéb információk" alatt a 16.4. pontban az ajánlatkérõ a hiánypótlás lehetõségét biztosította a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján.<br>
Ajánlatkérõ ajánlati dokumentációt is készített, mely útmutatót adott az ajánlat tartalmi és formai követelményeirõl, a szerzõdéses feltételekrõl, valamint a felújítási munkák kiviteli terveit, költségvetés kiírást, szerzõdéstervezetet, továbbá kitöltendõ mintalapokat is tartalmazott. A kiadott terv és költségvetés kiírás az építõmesteri és szakipari, az épületgépészeti és villamosszerelési munkákat tartalmazta.<br>
Az ajánlati dokumentáció II. fejezet "Mûszaki tartalom" körében a 10. oldalon 13. bekezdésében ajánlatkérõ különleges követelményeiként az alábbiakat határozta meg.<br>
"a kivitelezési munkák során bontásra kerülõ anyagok, szerkezetek esetében a kibontást követõen még újrahasznosításra alkalmas anyagokat, szerkezeteket külön kell deponálni, arról tételes jegyzéket kell felvenni, melynek alapján azokat az ajánlatkérõ által megjelölt Budapest város közigazgatási határán belüli tárolóhelyre ajánlattevõnek saját költségén el kell szállítania és ott ajánlatkérõ részére át kell adni."<br>
Ajánlatkérõ a dokumentáció 13. oldalán "Az ajánlattétel kötelezõ tartalmi felépítése" fejezet c) pontjában elõírta:<br>
Az ajánlati ár a teljesítés idõpontjára prognosztizált átalányár legyen, melynek elemei:<br>
I. Az árképzés alapelemeként beárazandók a mûszaki tervdokumentáció költségvetései<br>
II. Az ajánlattevõ kivitelezõi észrevételeinek - a dokumentációban nem szereplõ, de a megvalósításhoz szükséges munkák költségvetése<br>
III. Az ajánlatkérõ által meghatározott különleges követelmények kivitelezõnél felmerülõ költségei szintén anyag- és munkadíj bontásban költségelendõk a helyszín bemutatása során felmerülõ tételekkel kiegészítve.<br>
Meghatározta még ajánlatkérõ, hogy a tartalékkeret min. 5%, az elõre nem kalkulálható munkák fedezetére. Az ajánlati ár (vállalkozási ár) az elõzõekben (I.+II.+III.) összegezéseként … határozandó meg nettó ár + áfa összegnek a feltüntetésével.<br>
A dokumentáció III. fejezetében szerepel továbbá, hogy az ajánlatok érvényességének vizsgálata - többek közt - az alábbi formai követelményeknek való megfelelés ellenõrzésére is kiterjed:<br>
- A VII. fejezet kötött formájú mellékleteinek hiánytalanul történt kitöltése, cégszerû aláírása és becsatolása.<br>
Egyben felhívta a figyelmet arra, hogy a Kbt. szerinti érvénytelenségi okokon túl bármely, a fentiekben ismertetett feltétel hiánya az ajánlat érvénytelenségét eredményezi.<br>
A dokumentációban ajánlatkérõ kiadott szerzõdéstervezetet, melynek 34. pontja rögzítette, hogy "vállalkozó a jótállási kötelezettségeinek biztosítékaként a végszámla benyújtásával egyidejûleg ………………, t, azaz ………………… bankgaranciát nyújt az általa vállalt garanciális idõtartamra. Ajánlatkérõ azonban a dokumentáció 32. oldalán csatolt mintanyilatkozattal lehetõséget adott a szerzõdéstervezet észrevételezésére.<br>
A dokumentáció VII. fejezet "A" mintalapja tartalmazza az ajánlati levelet, "B" mintalapja a szerzõdéstervezet észrevételezésének lehetõségét, a "D" mintalap pedig a költségvetési fõösszesítõt. A felolvasólap az elõírt nyilatkozaton túl az ajánlati ár, a teljesítési határidõ, a vállalt kötbér mértéke, a garancia idõtartama és a jótállási biztosíték megajánlására adott lehetõséget. A költségvetési fõösszesítõ a fõbb munkanemek, az észrevételek, az 5% tartalékkeret, a nettó ajánlati ár összesen, a 25% áfa és a mindösszesen adatok kitöltését írta követeli meg.<br>
Ajánlatkérõ helyszíni konzultációt tartott 2003. január 10-én.<br>
Ajánlatkérõ az ajánlattételi szakaszban az írásban feltett és a helyszíni konzultáción felmerült kérdéseket megválaszolta, a szerzõdéstervezet 30. pontját és mûszaki tartalmat pontosította.<br>
A MONOLIT Kft. ajánlattevõnek a dokumentáció II. c) pont 13. bekezdésében (10. oldal) foglaltakra 2003. január 9. napján írásban feltett kérdésére válaszolva meghatározta, hogy az ajánlattevõnek az ajánlatkérõ által kijelölt - Budapest város közigazgatási területén belüli - tárolóhelyére szállítandó kibontott anyagoknak tekintendõ a még használhatónak minõsített elektromos forróvíztároló, fûtõberendezés, esetleg a 12 üdülõegység jelenlegi mobil bútorzata.<br>
Ajánlatkérõ továbbá a helyszíni konzultációról készült emlékeztetõjében rögzítette, hogy az ajánlatkérõ a megmaradó mobil bútorozás esetére opcióként kérte beállítani a 12 üdülõegység kibútorozását, a bútorok - kivitelezési idõtartamú - tárolását és az ismételt bebútorozást.<br>
Egyben felhívta a figyelmet arra, hogy az opciós tételként megadott munkálatok az ajánlati ár részét képezik, így a költségvetési fõösszesítõben - és az ajánlati levélben = felolvasólapban is - a nettó ajánlati áron belül, de külön sorban kell megadni.<br>
Ezeket a kiegészítéseket tartalmazó iratot 2003. január 15-én kelt levéllel küldte meg ajánlatkérõ az ajánlattevõknek.<br>
Ajánlattételi határidõre, 2003. január 21-re a kérelmezõ, a BAU-KIV Kft., a Veszprémber Rt. és a Monolit Kft. nyújtott be ajánlatot.<br>
Az ajánlatok értékelése során ajánlatkérõ észlelte, hogy a Veszprémber Rt. ajánlatában számítási hiba van az 5% tartalékkeret, és ebbõl kifolyólag az 5%-ban megajánlott jótállási biztosíték összegében, ezért a többi ajánlattevõ értesítése mellett 2003. január 27-én kelt levélben felvilágosítást kért ajánlattevõtõl, és kérte egyben a helyesbítésnek megfelelõ javítás elvégzését. A javítás 2003. január 28-án megérkezett.<br>
Eredményhirdetésre 2002. január 29-én került sor, melyen a Veszprémber Rt. ajánlatát hirdették ki nyertesnek, míg a többi ajánlatot érvénytelennek nyilvánították. Kérelmezõi ajánlat érvénytelenség indokául az Összegzés az eljárásról iratban ajánlatkérõ rögzítette: az ajánlati ár meghatározását egyösszegû ajánlati árként kérte megadni, ajánlatkérõ ezzel szemben az ajánlati áron felül határozta meg az opciós tételt. Továbbá a jótállási biztosíték összegét nem a garancia teljes idõtartamára adta meg.<br>
A szerzõdéskötésre ténylegesen 2003. február 17. napján került sor.<br>
Kérelmezõ 2003. február 5-én nyújtott be jogorvoslati kérelmet, melyet felhívásra február 13-án egészített ki. Kifogásolja ajánlatkérõ döntését, melyben érvénytelenné minõsítette ajánlatát.<br>
Álláspontja szerint az ajánlatkérõ elõírásának megfelelõen (felhívás, dokumentáció, helyszíni bejárási jegyzõkönyv és a kiíró jan. 15-i levelében foglaltak szerint állította össze ajánlatát.<br>
Kifogásolta, hogy ajánlatkérõ kizárólag a nyertest szólította fel a felolvasólap adatainak helyesbítésére. Annak eredményét a többi pályázóval nem közölte, pedig ez minden ajánlattevõre tartozó adat.<br>
Elõadta továbbá, hogy a bútorozás költségét ajánlatkérõ utólag kérte beállítani az ajánlatba opcióként, de meghatározásában az nem szerepel, hogy az az átalányár része legyen, vagy sem, illetõleg, hogy arra is kell-e tartalékkeretet képezni.<br>
Kifogásolja a kizárás másik indokát is, hogy a jótállási biztosíték összegét nem a garancia teljes idõtartamára adta meg. Õk 12 hónap szavatosságot és további 48 hónap jótállást vállaltak, és 12 hónap szavatosság idejére vállalták az 1 millió Ft bankgaranciával biztosított kötelezettséget. Megítélése szerint nem volt sem érvénytelenségi, sem alkalmatlansági feltétel, hogy a jótállás ideje és a jótállási biztosíték ideje azonos legyen.<br>
Álláspontja szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját megsértve minõsítette az ajánlatukat érvénytelenné.<br>
Kifogásolja, hogy ajánlatkérõ a nyertes kivételével a többi ajánlatot érvénytelennek nyilvánította, így nem kellett az ajánlatokat összehasonlítania. Kérte a döntés megsemmisítését, és ideiglenes intézkedéssel a szerzõdés megkötésének megtiltását.<br>
Ajánlatkérõ észrevételében a kérelem elutasítását kérte. Elõadta, hogy õ felhívta az ajánlattevõk figyelmét arra, hogy az opciónak szerepelnie kell az ajánlati árban. A kérelmezõ esetében az opció ára pedig külön szerepel az ajánlatban. Ajánlatkérõ észrevételében kifejtette, hogy ha az opciós tétel szerepel az ajánlatban, de nem az elõírtaknak megfelelõen, úgy azt elfogadni nem lehet. Elõadta, hogy a nyertes ajánlata tartalmazta az 5%-os tartalékkeretet, de annak összege tévesen került megjelölésre az ajánlatban, feltehetõen számítási hiba miatt, erre tekintettel élt a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése adta lehetõséggel, s hívta fel a nyertes ajánlattevõt a felvilágosításra.<br>
Álláspontja szerint kérelmezõ értelmezésében a szavatosság és a garancia fogalma keveredik. Egyébként is az felolvasólapon 12+48 hó garanciát vállalt, de a garanciális biztosíték nyújtását csak 12 hónapra vállalta. Álláspontja szerint a kérelmezõ nem az ajánlatnak és a kitöltött szerzõdéstervezetnek megfelelõen észrevételezte a dokumentációban szereplõ szerzõdéstervezetet, mivel nem az általa megjelölt teljes garancia idejére vállalta a biztosítékot.<br>
Egyéb érdekeltek közül a BAU-KIV Kft. tett észrevételt, melyben elõadja, hogy a nyertes pontosított ajánlati áráról tájékoztatni kellett volna az ajánlattevõket, de ez elmaradt. A pontosított ajánlati ár egyébként még az összegzésbõl sem derült ki. A kérelmezõi kifogást jogosnak tartja, mert a kiadott anyagból nem derül ki egyértelmûen, hogy az egyösszegû ajánlati ár képzésénél az 5% tartalékkeretet az opciós tételre is biztosítani kell, vagy sem.<br>
A Döntõbizottság megállapította, hogy a kérelmezõ jogorvoslati kérelme alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A fent idézett rendelkezések azt szabályozzák, hogy a közbeszerzési eljárásban milyen lényeges, garanciális szerepe van az ajánlati felhívásban és dokumentációban meghatározott szempontoknak, hiszen ezen feltételeket mind az ajánlatkérõnek, mind az ajánlattevõknek a közbeszerzési eljárás során be kell tartaniuk.<br>
Amennyiben ajánlattevõ ajánlata eltér a felhívásban, illetve a dokumentációban rögzített feltételektõl, az alapvetõen és jogszerûen az ajánlat érvénytelenség, illetve a kizárás jogkövetkezményének alkalmazását teszi lehetõvé ajánlatkérõ számára.<br>
Az ajánlatokban fellelhetõ hiányosságok, felhívástól, illetve dokumentációtól való eltérése egy része mégsem feltételül vezet a fent ismertetett következmények alkalmazásához, és így a közbeszerzési eljárásból való kizáráshoz.<br>
A törvény ugyanis több rendelkezést is tartalmaz az eltérések, elírások, hiányosságok kiküszöböléséhez, amely segítségével egy hiányos, eltérõ vagy ellentmondásos ajánlat a közbeszerzési eljárásban való további részvételre jogszerûen, nem sértve a többi ajánlatevõ érdekeit, alkalmassá tehetõ.<br>
Ajánlatkérõ számára több lehetõség is adott az ajánlatok eltéréseinek, hiányosságainak tisztázására, e körben ajánlatkérõnek azon kógens elõírásra kell tekintettel lennie, amely a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése fogalmaz meg, miszerint az ajánlattételi határidõ lejártát követõen az ajánlatok még ajánlatkérõ engedélyével sem módosíthatóak, valamint ajánlatkérõnek az eljárási cselekmények alkalmazása során be kell tartania, illetve biztosítani kell a törvényben megfogalmazott alapelvek érvényesülését.<br>
Ajánlatkérõ egyrészt élhet a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(7) bekezdésében biztosított, számítási hiba korrigálásának lehetõségével, amennyiben a hibát e körbe tartozónak minõsíti. Másrészt Kbt. 57. § (1) bekezdése alapján felvilágosítást kérhet az ajánlattal kapcsolatos nem egyértelmû kijelentések tisztázására. Harmadrészt pedig - amennyiben a felhívásban elõre meghatározza - adhat lehetõséget hiánypótlásra a Kbt. 43. § (4) bekezdésében meghatározott hiányok körében.<br>
Jelen közbeszerzési eljárásban ajánlatkérõ a felhívás 16.4. pontjában elõre meghatározta, hogy hiánypótlásra lehetõséget ad a törvényben meghatározott körben.<br>
Tényként állapítható meg, hogy ajánlatkérõ a késõbb nyertesnek kihirdetett VeszprémBer Rt. ajánlattevõ vonatkozásában a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében fogalt tisztázó kérdést tett fel a tartalékkeret vonatkozásában. A VeszprémBer Rt. az ajánlatkérõ által biztosított határidõben eleget tett a felhívásnak és korrigálta a tartalékkeret tekintetében elkövetett számítási hibáját, amely által az ajánlati ára a bontáson ismertetett 22 052 599 Ft + áfa helyett 23 035 551 Ft + áfa összegre változott.<br>
A Döntõbizottság e körben megállapította, hogy a nyertes ajánlattevõ ajánlatában szerepel az 5%-os tartalékkeret megajánlása, csak annak összege került tévesen meghatározásra, amely körében ajánlatkérõ által alkalmazott felvilágosítás kérés a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján nem kifogásolható. Megjegyzi azonban a Döntõbizottság, hogy a nyertes ajánlatának ezen hiányossága tipikusan számítási hiba, amely korrigálását a Kbt. 43. § (7) bekezdése alapján ajánlatkérõ jogosult elvégezni, de errõl tájékoztatnia kell valamennyi ajánlattevõt.<br>
Ajánlatkérõ ehelyett a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését alkalmazta, amely körben szintén van tájékoztatási kötelezettsége a többi ajánlattevõ felé. A jogorvoslati eljárásban bizonyítást nyert, hogy ajánlatkérõ nem tájékoztatta a többi ajánlattevõt arról, hogy a pontosítást követõen, a nyertes ajánlatának a bontáson ismertetett adataiban, így az ajánlati ár és a jótállási biztosíték összege miképp módosult. Ajánlatkérõ ezen mulasztásával a Döntõbizottság álláspontja szerint megsértette a Kbt. 57. § (1) bekezdését, mulasztását nem menti ki az, hogy a közbeszerzési eljárás lezárását követõen, 2003. február 18. napján kelt levélben tájékoztatást ad a nyertes ajánlat áráról (a jótállási biztosítékról továbbra sem) miután erre már a közbeszerzési eljárást lezáró szerzõdés (amely egyben a közbeszerzési eljárás befejezését is jelenti) megkötését követõen tette meg.<br>
A Döntõbizottság ezt követõen megvizsgálta, hogy jogszerûen hozta-e meg ajánlatkérõ a döntését a kérelmezõ ajánlatának érvénytelensége körében a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára hivatkozással.<br>
Ajánlatkérõ a kérelmezõ ajánlatát két ok miatt nyilvánította érvénytelennek, amely között elsõként szerepel, hogy ajánlatkérõ egyösszegû átalányárként kérte megadni a vállalási árat, kérelmezõ pedig a vállalási áron felül adta meg az opciós tételt (a mobil bútorzat kibútorozása, ismételt bebútorozása).<br>
Tényként állapítható meg, hogy a kérelmezõ ajánlatában a felolvasólapon megadott ajánlati ár mellett külön nyilatkozik a helyszíni konzultáción felmerült opciós tétel elvégzésérõl és arról, hogy azt milyen áron vállalja.<br>
Egyértelmûen megállapítható tehát, hogy a kérelmezõ nem tett eleget azon ajánlatkérõi elvárásnak - amelyet a helyszíni konzultációról készült emlékeztetõ tartalmaz -, hogy az opciós tétel az ajánlati áron belül szerepeljen.<br>
Tény viszont az is, hogy a kérelmezõ ajánlata tartalmazza az ajánlatkérõ által kért opcióként a konzultáción kért munkák elvégzését, valamint azt, hogy az milyen összegért vállalja a kérelmezõ.<br>
A Döntõbizottság álláspontja szerint a fent ismertetett tények figyelembevételével nem járt el jogszerûen ajánlatkérõ, amikor a kérelmezõvel szemben érvénytelenséget állapított meg pusztán arra hivatkozva, hogy kérelmezõ nem az elvárt formában adta meg ajánlati árát.<br>
Nem fogadható el ajánlatkérõ hivatkozása a felhívástól és dokumentációtól való eltérésre különösen akkor, ha a felhívásában lehetõséget ad a hiánypótlásra, illetõleg egyes ajánlattevõk vonatkozásában az ajánlat pontosítására lehetõséget adott.<br>
A Döntõbizottság álláspontja szerint a kérelmezõ ajánlatban szereplõ opciós tétel elhelyezése olyan eltérés az ajánlatkérõ által meghatározott elõírásoktól, amely a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésének alkalmazásával kérelmezõ esetében is korrigálható lett volna anélkül, hogy az az ajánlat - Kbt. 49. § (2) bekezdésében tiltott - módosítását eredményezné.<br>
A fentiek alapján ajánlatkérõ akkor járt volna el jogszerûen, ha a kérelmezõ vonatkozásában is alkalmazza a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésében foglalt felvilágosításkérést, így jogsértõ volt ezen érvénytelenségi ok megjelölése.<br>
Az érvénytelenséget megalapozó második ok ajánlatkérõ részérõl a kérelmezõ ajánlatával szemben az volt, hogy a jótállási biztosíték összegét nem az általa megajánlott garancia teljes idõtartamára vállalta.<br>
A Döntõbizottság megállapította, hogy ajánlatkérõ a kiadott dokumentációban szerzõdéstervezetet is kiadott. A kiadott szerzõdéstervezet 34. pontja tartalmazta, hogy az ajánlattevõ vállaljon jótállási biztosítékot az általa vállalt garanciális idõtartamra. A szerzõdéstervezeten kívül ajánlatkérõ nem fogalmazott meg kötelezõ/minimális elvárást - e körben sem a felhívásban, sem a dokumentáció más részében. A dokumentáció 32. oldalán ajánlatkérõ "B" mellékletként egy nyilatkozattervezetet adott ki, amelyben lehetõvé tette, hogy ajánlattevõk a szerzõdéstervezetet észrevételezzék, ahhoz módosításokat fûzzenek. E körben a dokumentáció nem tartalmazott semmilyen megszorító elõírást arra nézve, hogy a szerzõdéstervezet mely pontjától nem lehet eltérni.<br>
Kérelmezõ élve a dokumentáció adta lehetõséggel az elõre kiadott szerzõdéstervezet 34. pontjában a jótállási biztosítékot az általa vállalt 12 hónapos idõtartamra vállalt, ezenkívül további 48 hónap jótállást is vállal ezen felül. Kérelmezõ ezen vállalását az ajánlatkérõ által kiadott nyilatkozatminta kitöltésével is megerõsítette.<br>
A fent ismertetettek alapján a Döntõbizottság álláspontja, hogy kérelmezõ ajánlatában nem tért el a dokumentációban elõírtaktól a jótállási biztosíték megajánlása körében, miután ajánlatkérõ adott kifejezett lehetõséget a szerzõdéstervezet észrevételezésére, módosítására, így ajánlatkérõ nem kifogásolhatja utóbb, hogy ajánlattevõk éltek a szerzõdéstervezet módosításának, észrevételezésének lehetõségével.<br>
A fentiek alapján nem volt jogszerû az ajánlatkérõ által meghatározott második ok sem arra, hogy az a kérelmezõ ajánlatának érvénytelenségét eredményezze. Ajánlatkérõ tehát megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját és a Kbt. 53. § (2) bekezdését, amikor a kérelmezõ ajánlatát érvénytelennek minõsítette az összegzésben megjelölt két indokok alapján.<br>
Miután pedig ajánlatkérõ a nyertes ajánlattevõt úgy állapította meg, hogy közben más érvényes ajánlatot jogszerûtlenül figyelmen kívül hagyott, így ajánlatkérõ döntése nem lehet jogszerû.<br>
Tekintettel a fent leírtakra, a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ által az eljárás nyertese úgy került kiválasztásra, hogy közben más érvényes ajánlatot ajánlatkérõ figyelmen kívül hagyott.<br>
Másrészt a jogsérelem súlya körében tekintettel volt a Döntõbizottság arra is, hogy az ajánlatkérõ által elkövetett jogsértések nem reparálhatóak, hiszen a szerzõdés megkötésre került.<br>
A jogorvoslati eljárás során a bírság összegének meghatározását befolyásoló eljárást segítõ együttmûködés - a törvényi kötelezettségek teljesítésén túl - ajánlatkérõ nem tanúsított, valamint korábban a Döntõbizottság általa Kbt.-be ütközõ magatartás miatt jogsértés ajánlatkérõvel szemben megállapításra került. A Döntõbizottság megítélése szerint az, hogy ajánlatkérõ érvényes ajánlatot figyelmen kívül hagyva hozott döntést olyan súlyú jogsértés, amely tekintetében a minimális bírság összegénél magasabb bírság indokolt, azonban figyelemmel a beszerzés tárgyára és értékére (a szerzõdés nettó összegre, amely: nettó 23 035 551 Ft) a kiszabott bírságot a fentiekre tekintettel szükségesek, de egyben elegendõnek ítélte.<br>
A kiszabott bírság a szerzõdéses (nettó) érték 8,68%-a.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 24.<br>
<br>
Dr. Sárkány Izolda s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>