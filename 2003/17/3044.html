<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3044)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.77/14/2003.<br>
<br>
Tárgy: a Roche Magyarország Kft. jogorvoslati kérelme a Terézvárosi Egészségügyi Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Roche Magyarország Kft. (2040 Budaörs, Edison utca 1., képviseli: dr. B. Szabó Gábor ügyvéd, 1036 Budapest, Bécsi út 52. II/6., a továbbiakban: kérelmezõ) általa Terézvárosi Egészségügyi Szolgálat (1074 Budapest, Csengery utca 25., képviseli: MedlineS Kft. 2314 Halásztelek, Óvoda u. 7-9., a továbbiakban: ajánlatkérõ) "1 db kémiai laborautomata berendezés [400+15% analízis/óra (ISE) kapacitása]" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbiakat állapította meg.<br>
Ajánlatkérõ a Közbeszerzési Értesítõ 2002. december 18-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Az ajánlatok elbírálásának szempontja az összességében legelõnyösebb ajánlat volt.<br>
Ajánlatkérõ a részajánlatok tételét kizárta, azonban a többváltozatú ajánlattételt lehetõvé tette azzal a feltétellel, hogy abból maximum kettõ lehet, és ezeket a változatokat egymástól jól el kell különíteni.<br>
Az ajánlatkérõ az ajánlati felhívás 11. a) pontjának a mûszaki alkalmasság igazolására az ajánlattevõkre és a közbeszerzés értékének 10%-át meghaladóan igénybe venni kívánt alvállalkozókra vonatkozóan az alábbiakat is meghatározta:<br>
- "azoknak a szakembereknek, illetve vezetõknek a bemutatása - szakirányú végzettségük, szakmai gyakorlatuk ismertetése -, akik a teljesítésben részt vesznek, különösen azok bemutatásával, akik a minõség-ellenõrzésért felelõs."<br>
Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között az alábbiakat is meghatározta:<br>
"Nem rendelkezik az ajánlat tárgyát képezõ feladat ellátásával kapcsolatosan - legalább egy fõ saját alkalmazásban, vagy egyéb szerzõdéses viszonyban álló munkatárssal, aki felsõfokú szakirányú végzettséggel és legalább - a felsõfokú végzettség megszerzését követõen - hároméves szakmai gyakorlattal rendelkezik."<br>
Ajánlatkérõ az ajánlati felhívás 16. egyéb információk címû részében az alábbiakat is meghatározta:<br>
- "az ajánlathoz csatolni kell az ajánlattevõ és alvállalkozójának jelenlegi állapotának megfelelõ okmányokat:<br>
d) pont cégjegyzésre jogosult(ak) aláírási címpéldánya(i) eredeti, vagy hiteles másolat."<br>
- "az ajánlatokat (4 példában, 1 eredeti, 3 másolati), kettõ zárt boríték(ok)ban kell benyújtani (részletesen lásd az ajánlati dokumentációban)." "érvénytelen az ajánlat, ha:<br>
- az ajánlattevõ ajánlatában nem csatolja azoknak a szakembereknek, illetve vezetõknek szakmai önéletrajzát (mind ajánlattevõ, mind alvállalkozója részérõl)<br>
- szakirányú képzettségük, szakmai gyakorlatuk részletes ismertetésével - akik a teljesítésben részt vesznek -,<br>
- ajánlatkérõ a hiánypótlás lehetõségét kizárja."<br>
Ajánlatkérõ dokumentációt is készített, ami tartalmazta az ajánlattevõknek szóló utasításokat, elõírásokat.<br>
Ajánlatkérõ az ajánlati dokumentáció 11. oldalán az 5. pontban többek között elõírta az alábbiakat:<br>
"az ajánlat példányainak oldalait elválaszthatatlan módon össze kell fûzni, vagy nyomdai úton be kell kötni, folyamatos oldalszámozással kell ellátni."<br>
Az ajánlattételi határidõig - 2003. január 28-ig - a kérelmezõ és a Diatron Kft. nyújtott be ajánlatot.<br>
A bontási jegyzõkönyvben ajánlatkérõ rögzítette, hogy kérelmezõ ajánlata "az elválaszthatatlanság egyéb módon történõ biztosítása nélkül érkezett."<br>
Ajánlatkérõ 2003. február 12-én tartotta az eredményhirdetést, melyen kihirdette, hogy az eljárás nyertese a Diatron Kft. ajánlata, míg kérelmezõ ajánlata érvénytelen.<br>
Kérelmezõ ajánlata érvénytelenségi okaként ajánlatkérõ egyrészt az ajánlat nem elválaszthatatlan fûzését, másrészt a cégjegyzésre jogosultak aláírási címpéldányainak hiányos becsatolását, valamint a szakmai önéletrajzok hiányát jelölte meg.<br>
Ajánlatkérõ a nyertes ajánlattevõvel a szerzõdést a felhívásban foglaltak szerint megkötötte.<br>
Kérelmezõ 2003. február 19-én nyújtott be a jogorvoslati kérelmet, melyben kérte, hogy a Döntõbizottság állapítsa meg, hogy ajánlatkérõ jogsértést követett el, semmisítse meg az ajánlatkérõ eljárást lezáró döntését, marasztalja el az ajánlatkérõt a költségek viselésére, valamint ideiglenes intézkedésként tiltsa meg a szerzõdéskötést.<br>
Kérelme indokolásául elõadta, hogy az ajánlati dokumentáció csak azt rögzíti, hogy az ajánlat példányait elválaszthatatlan módon kell összefûzni és folyamatos oldalszámozással kell ellátni.<br>
A folyamatos sorszámozás, mint objektív feltétel vitathatatlanul teljesült, míg az elválaszthatatlan összefûzés, illetve a nyomdai úton való bekötés két külön feltétel, melyek közül a nyomdai úton való bekötésnek az ajánlat megfelelt, tekintettel arra, hogy a nyomdai úton való bekötést egyetlen helyen sem határozza meg ajánlatkérõ, illetve egyetlen jogszabály sem rögzíti ennek módját, és álláspontja szerint a spirálozás, mellyel õk az ajánlatot összefûzték, ilyennek tekinthetõ.<br>
Elõadta továbbá, hogy a felhívás megfogalmazása szerint a cégjegyzésre jogosult(ak) aláírási címpéldánya(i)t kell csatolni.<br>
Kérelmezõ cégénél összesen nyolc cégjegyzésre jogosult személy van, mint azt az ajánlathoz csatolt cégkivonatból is megállapítható, azonban a jelen közbeszerzési eljárással kapcsolatban csak két személy jogosult eljárni, tehát csak e két személy az, aki bármilyen iratot aláírhat a jelen közbeszerzési eljárással kapcsolatban kérelmezõ részérõl. Álláspontja szerint az aláírási címpéldány azt bizonyítja, hogy a közjegyzõ elõtt tett hiteles nyilatkozatnak megfelelõen ír alá az abban foglalt személy. Ha egy cégjegyzésre jogosult személy egy ügylet során nem ír alá, akkor fölösleges az aláírási címpéldánya, sõt az is fölösleges információ, hogy egyáltalán van aláírási joga. Álláspontja szerint a két eljáró személyen túl az aláírásra jogosultak aláírási címpéldányait szükségtelen lett volna becsatolni, ugyanis õk a jelen közbeszerzési eljárással kapcsolatban nem járhatnak el, illetve egyetlen olyan iratot sem írtak alá az ajánlattal kapcsolatban, aminek hitelességét az aláírási címpéldánnyal összevetve lett volna szükséges megállapítani.<br>
Elõadta továbbá kérelmezõ, hogy ajánlata 75. oldalán felsorolt minden olyan szakembert és vezetõt, akik a teljesítésben részt vesznek és a szakmai életrajzokat az ajánlatkérõ által készített ajánlati dokumentáció 29. oldalán megadott minta szerint készítette el, a többi nyilatkozatával is hasonlóan járt el, és azoknál ajánlatkérõ elfogadta az általa készített formátum kitöltését.<br>
Álláspontja szerint egy közbeszerzési ajánlatban egyébként sem indokolt, hogy a részt vevõ szakemberek szakmai életrajza, jelen esetben az ajánlatkérõ mintájában is szereplõ valóban a legszükségesebb információknál (a szakmai végzettség, a szakmai gyakorlat tartalma, a társaságnál töltött gyakorlati idõ, a teljesítés során ellátott feladat többet tartalmazzon).<br>
Végezetül elõadta, hogy amennyiben ajánlatkérõ érdemben értékelte volna ajánlatát, kedvezõ árajánlata miatt valószínûleg kedvezõ döntés született volna számára, esetleg õ lehetett volna az eljárás nyertese.<br>
Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy egyrészt a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése, másrészt a szavak általánosan elfogadott jelentése szerint teljesen egyértelmû, hogy az elválaszthatatlan módon való összefûzésnek mi felel meg, arra is figyelemmel, hogy az alternatívaként a nyomdai bekötést írta elõ. Álláspontja szerint a spirálozás nem tekinthetõ nyomdai módszernek, ez kifejezetten irodai megoldás, illetve módszer az iratok összefûzésére, egyebekben álláspontja szerint a spirállal való összefûzés nemcsak a nem nyomdai módon való összefûzésnek nem felel meg, hanem annak sem, hogy elválaszthatatlan módon fûzze össze az iratokat.<br>
Ajánlatkérõ elõadta, hogy a közbeszerzési eljárás során indokoltan és okszerûen ragaszkodott ahhoz, hogy ne lehessen kétséges az ajánlattevõ képviseletében tett jognyilatkozatok érvényessége az ajánlatok beadását követõen sem. Ez független attól, hogy az ajánlatokat egyik, vagy másik cégjegyzésre jogosult írta alá, hiszen az ajánlatkérõ akár kérdéseket is intézhet az ajánlattevõkhöz, vagy a szerzõdéskötésnél is jelentõsége lehet az érvényes jognyilatkozatoknak.<br>
Álláspontja szerint e feltétele minden kétséget kizáróan azt jelenti, hogy az ajánlattevõk valamennyi, a cégbíróságon bejegyzett cégjegyzésre jogosultjának aláírási címpéldányát csatolni kell a cég állapotának megfelelõen, amelyet a cégnyilvántartás tanúsít, és csak ez felel meg a felhívás feltételeinek.<br>
Álláspontja szerint semmi nem támasztja alá kérelmezõ azon elõadását, ami szerint a kívánalom leszûkítve, a tényleges aláírók címpéldányaira vonatkoztatható lenne.<br>
Elõadta továbbá, hogy az ajánlati felhívás 16. pontja kifejezetten érvénytelenségi okként sorolta fel azt is, ha az ajánlattevõ az ajánlatában nem csatolja azoknak a szakembereknek, illetve szakmai vezetõknek a szakmai önéletrajzát, szakirányú végzettségük, szakmai gyakorlatuk ismertetésével, akik a teljesítésben részt vesznek.<br>
Kérelmezõ ajánlatában nem szerepel a vezetõk szakmai gyakorlatának részletes ismertetése szöveg, csak szakmai gyakorlat (év) szöveg. Amikor tehát a kérelmezõ azt állítja, hogy a szakmai életrajzokat az ajánlatkérõ által készített dokumentáció 29. oldalán megadottak szerint készítette el, valójában azt ismeri el, hogy a szakmai gyakorlat részletes ismertetésével követelménynek nem felel meg, mert szakmai önéletrajzokat nem csatolt ajánlatához.<br>
A fentiek alapján kérte a megalapozatlan jogorvoslati kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényi feltételei a rendelkezésre álló iratok alapján nem álltak fenn.<br>
A Döntõbizottság az alábbiak szerint megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság megvizsgálta kérelmezõ ajánlatát és megállapította, hogy kérelmezõ ajánlata spirálozással került összefûzésre, e tekintetben a Döntõbizottság álláspontja szerint ez az ajánlat nem felel meg az elválaszthatatlan módon való összefûzés feltételének, tekintettel arra, hogy az egyszerû irodai eszközzel, vagy akár puszta kézzel is megbontható, abból oldalak távolíthatóak el roncsolásmentesen, illetve a plusz oldalak helyezhetõk be roncsolás nélkül.<br>
Kérelmezõ azon nyilatkozatát, mely szerint az általa alkalmazott spirálozás a nyomdai módon való összefûzésnek, illetve bekötésnek felelne meg, a Döntõbizottság nem adott helyt, és elfogadta ajánlatkérõ azon nyilatkozatát, mely szerint a spirálozás kifejezetten irodai jellegû összefûzés, a spirálozás nyomdai bekötésnek nem tekinthetõ. E körben a Döntõbizottság megállapította azt is, hogy ajánlatkérõ ténylegesen nem határozta meg ajánlati felhívásban, dokumentációban, mit tekint nyomdai bekötésnek, illetve egyetlen jogszabály sem rögzíti ezt a fogalmat, azonban a szavak általánosan elfogadott értelmezése szerint ez olyan nyomdai jellegû eljárás, amelynek technológiailag záró aktusa a lapok géppel való tartós egybefûzése, kötése. Az eljárás során elválaszthatatlan módon kerülnek egymáshoz rögzítésre az adott dokumentum lapjai. Ennek alapján a Döntõbizottság álláspontja szerint ajánlatkérõ jogszerûen állapította meg, hogy az általa meghatározott ezen feltételnek a kérelmezõ ajánlata nem felel meg, és így a jogorvoslati kérelem e része megalapozatlan.<br>
A Döntõbizottság ezt követõen az aláírási címpéldánnyal kapcsolatos ajánlatkérõi megállapítás jogszerûségét vizsgálta meg.<br>
A Döntõbizottság megállapította, hogy ajánlatkérõ az ajánlattevõk részére a cégkivonat csatolását írta elõ az ajánlatban, egyidejûleg úgy rendelkezett az ajánlati felhívás 16. pontjában, hogy a cégjegyzésre jogosult(ak) aláírási címpéldánya(it) kell csatolni az ajánlathoz.<br>
A Döntõbizottság álláspontja szerint ez a feltétel nem tartalmazott olyan jellegû szûkítést, amely a cégkivonatban aláírásra jogosult személyek bármely körét kizárta volna abból, hogy az aláírási címpéldányát csatolni kelljen, illetve kiemeljen olyan kört, akik részérõl nem kell benyújtani az aláírási címpéldányt.<br>
Ennek alapján az ajánlatkérõ által meghatározott feltételeknek, melyben az aláírási címpéldányokat be kell csatolni az aláírásra jogosultak esetében, csak úgy felel meg az ajánlattevõk ajánlata, ha abban valamennyi aláírásra jogosult aláírási címpéldánya megtalálható.<br>
Kérelmezõ maga sem vitatta, hogy az ajánlatában csak két aláírásra jogosult személy aláírási címpéldánya található meg, holott a cégének - cégkivonata alapján - nyolc aláírásra jogosult személye van. Az elõbbiekkel szemben kérelmezõ ajánlata csak egy ügyvezetõ (Faragó Gábor) és egy dolgozó (Péter Mária) közjegyzõ által hitelesített aláírási címpéldányát tartalmazza, a többi cégjegyzésre jogosultét azonban nem.<br>
A Döntõbizottság álláspontja szerint az ajánlati felhívás feltételének szövege egyértelmû, ezért nem bír relevanciával, hogy több cégjegyzésre jogosult közül csak egyesek járnak el, ennek alapján ajánlatkérõ jogszerûen járt el, amikor megállapította az aláírási címpéldányok hiányát és ezen ok miatt kérelmezõ ajánlatának érvénytelenségét, így a jogorvoslati kérelem e része is megalapozatlan.<br>
A Döntõbizottság ezt követõen a szakemberek szakmai önéletrajzának hiányában érvénytelennek nyilvánító ajánlatkérõi döntés jogszerûségét vizsgálta.<br>
A Döntõbizottság megállapította, hogy ajánlatkérõ az ajánlati felhívásban egyértelmûen meghatározta azt, hogy az ajánlattevõknek az általa az ajánlatban szerepeltetett szakembereket a szakmai gyakorlatuk részletes ismertetésével kell bemutatni.<br>
Kérelmezõ ajánlatának 75. oldalán ismerteti (egy táblázatban) 15 szakember nevét, szakmai végzettségét, a szakmai gyakorlat, illetve a céggel való munkakapcsolat idõtartamát években, továbbá feladatukat a beszerzés teljesítése során. E kimutatás azonban nem tartalmazza a felhívásban kért szakmai gyakorlat részletes ismertetését, melynek része kell hogy legyen az, hogy az adott személy milyen feladatokat oldott meg szakmai pályafutása során.<br>
A Döntõbizottság ennek alapján megállapította, hogy ajánlatkérõ döntése, mellyel kérelmezõ ajánlatát a szakmai önéletrajzok hiányosságai alapján (is) érvénytelennek nyilvánította, jogszerû volt, így a jogorvoslati kérelem e része is megalapozatlan.<br>
A Döntõbizottság egyebekben rámutat arra, hogy egyetlen érvénytelenségi ok is megalapozza egy ajánlat érvénytelenségét, jelen esetben azonban a Döntõbizottság álláspontja szerint az ajánlatkérõ által megállapított mindhárom érvénytelenségi ok fennállt.<br>
A Döntõbizottság a fentiek alapján megállapította, hogy ajánlatkérõ jogszerûen járt el, amikor az ajánlati felhívásban meghatározott tartalmi elemeket nem tartalmazó ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította, így a jogorvoslati kérelem megalapozatlan.<br>
A Kbt. rendelkezései szerint csak érvényes ajánlatokat lehet az értékelés során egymással összehasonlítani, hiszen érvénytelen ajánlatok az eljárás további szakaszaiban már nem vehetnek részt. A kérelmezõ ajánlatát ajánlatkérõ érvénytelennek minõsítette, mely döntés jogszerûségét - a fentiekben kifejtettek szerint - a Döntõbizottság is megállapította. Ennek alapján tényként kell kezelni, hogy kérelmezõ ajánlata érvénytelen, és ezért nem is vehet részt az ajánlatok értékelésében. Erre tekintettel - eljárási akadály miatt - a Döntõbizottság nem vizsgálhatta a kérelmezõ jogorvoslati kérelmének az ajánlata értékelésére vonatkozó részét.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította, és a költségek viselésérõl a Kbt. 88. § (1) bekezdés h) pontjában foglaltak szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 20.<br>
<br>
Dr. Nagy László Gábor s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>