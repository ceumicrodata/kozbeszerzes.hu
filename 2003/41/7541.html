<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7541)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.378/8/2003.<br>
<br>
Tárgy: az ÉPVÍZKÖR Kft. jogorvoslati kérelme Egerbocs Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÉPVÍZKÖR Építési, Vízügyi és Környezetvédelmi Kft. (1211 Budapest, Szabadkikötõ út 1-25., a továbbiakban: kérelmezõ) által az Egerbocs Község Önkormányzata (3337 Egerbocs, Béke út 21., nevében és megbízásából eljár: az ÉVIBER Kft., 3326 Ostoros, Hunyadi u. 58., képviseli: dr. Dessewffy Anna ügyvéd, 1075 Budapest, Asbóth u. 20., a továbbiakban: ajánlatkérõ) "csapadékvíz-elvezetõ útárok kiépítése 5500 fm hosszúságban" tárgyú közbeszerzési eljárása ellen benyújtott jogorvoslati kérelemnek helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és erre tekintettel a Kbt. 59. § (1) bekezdését, ezért ajánlatkérõ eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, és a felek nyilatkozatai alapján az alábbiakat állapította meg.<br>
Ajánlatkérõ 2003. április 24-én megbízta az ÉVIBER Kft.-t a rendelkezõ részben meghatározott tárgyú közbeszerzési eljárás lebonyolításával.<br>
Ajánlatkérõ a Közbeszerzési Értesítõ 2003. április 30-i számában ajánlati felhívás közzétételével nyílt közbeszerzési eljárást kezdeményezett a rendelkezõ részben meghatározott tárgyban.<br>
Ajánlatkérõ a részajánlat és az alternatív ajánlat tételét az ajánlati felhívásában kizárta.<br>
Ajánlatkérõ az ajánlati felhívás 4. pontjában az alábbiakat határozta meg:<br>
"4. A teljesítés határideje, vagy a szerzõdés idõtartama: 2003. november 1. Ajánlatkérõ elõteljesítést elfogad."<br>
Ajánlatkérõ az ajánlati felhívás 9. pontjában az alábbiakat határozta meg:<br>
"9. A pénzügyi ellenszolgáltatás teljesítésének feltételei, illetve hivatkozása a vonatkozó elõírásokra: A szolgáltatások ellenértékét az ajánlatkérõ a szerzõdésben megállapított ütemterv szerint az igazolt teljesítést követõen kiállított számla beérkezését követõen 60 napon belül átutalással fizeti ki. Az ajánlatkérõ elõleget nem ad."<br>
Az ajánlati felhívás 11. pontjában ajánlatkérõ az ajánlattevõk és a 10%-ot meghaladó mértékben igénybe venni kívánt alvállalkozókra vonatkozó pénzügyi, gazdasági és mûszaki alkalmasság feltételeit határozta meg, míg a 11. b) pontban meghatározta az ajánlattevõknek a szerzõdés teljesítésére alkalmatlanná minõsítésének szempontjait.<br>
Ajánlatkérõ az ajánlati felhívás 13. pontjában az alábbiakat határozta meg:<br>
"13. a) Az ajánlatok elbírálásának szempontjai: az összességében legelõnyösebb ajánlat.<br>
b) A 34. § (3) bekezdésében foglaltak:<br>
részszempontok	súlyszámok<br>
- vállalkozási díj	3<br>
- elõteljesítés mértéke (%)	4<br>
- vállalt garancia mértéke (nap)	2<br>
- fizetési határidõ (nap)	2<br>
Az értékelés során adható pontszám: 1-30.<br>
Az értékelés külön-külön történik, az egyes részszempontoknál a legjobb ajánlat kapja a maximális 30 pontot, a többi ajánlat arányosan kevesebbet."<br>
Ajánlatkérõ az alkalmasság igazolására és az alkalmatlansági szempontokra vonatkozó elõírásokat a Közbeszerzési Értesítõ 22. számában 2003. május 28-án megjelent hirdetményével módosította.<br>
Ajánlatkérõ ajánlati dokumentációt is készített, mely részletes elõírásokat tartalmaz az ajánlatkérõi elõírásokról, az ajánlat tartalmáról, kitöltendõ ajánlati adatlapot és nyilatkozatot, terveket és mennyiségi kimutatásokat, valamint szerzõdéstervezetet tartalmaz.<br>
Az ajánlati dokumentáció 4. "Határidõk" címû pontjában ajánlatkérõ az alábbiakat tüntette fel:<br>
"4.1. Kivitelezés kezdési idõpontjai: szerzõdést követõen 1 nap<br>
     Kivitelezés befejezési határideje: 2003. november 1.<br>
<br>
4.2. Munkaterület-átadás<br>
    A szerzõdést követõ 1 napon belül.<br>
<br>
4.3. Az ajánlattételi felhívás az ajánlatkérõ által igényelt befejezési határidõt tartalmazza."<br>
Az ajánlati dokumentáció 5.7. pontjában ajánlatkérõ meghatározta, hogy az ajánlatkérõ jogosult havonként szakaszszámla benyújtására, de csak olyan feltételekkel, hogy a vállalkozó a szerzõdéstervezetében ezek mûszaki tartalmát és határidejét szerepelteti.<br>
Ajánlatkérõ az ajánlati felhívás 5.9. pontjában meghatározta, hogy szakaszszámla 1 M Ft + áfa értékhatár alatt nem nyújtható be és a végszámla értéke el kell érje a teljes bekerülési költség (áfa nélküli érték) 5%-át.<br>
Az ajánlati dokumentáció 5.10. pontjában ajánlatkérõ meghatározta, hogy ajánlatkérõ az igazolt részszámla összegét 60 napon belül utalja át.<br>
Ajánlatkérõ az ajánlati dokumentáció 5.12. pontjában szereplõ tájékoztató pénzügyi ütemezésben feltüntette, hogy a fedezet 100%-a 2003-ban áll rendelkezésére, mely a teljesítés arányában az ajánlattevõ által megajánlott ütem szerint használható fel.<br>
Az ajánlati dokumentáció részét képezõ szerzõdéstervezet 4. pontja szerint a szerzõdõ felek a pénzügyi ütemtervben határozzák meg a jelen szerzõdés 2. pontjában rögzített áron belül a benyújtható részszámla összegét, az 5. pont szerint az ajánlatkérõ a munkaterületet 2003. június 28-án biztosítja a vállalkozónak.<br>
A szerzõdéstervezet 21. pontja rögzíti, hogy a szerzõdés mellékletét képezi a mûszaki és a pénzügyi ütemterv.<br>
A kiadott ajánlati adatlapon az ajánlati felhívásban szereplõ 2003. november 1-jei határidõ mellett kellett nyilatkozni az ajánlattevõ által vállalt befejezési határidõrõl.<br>
Ajánlatkérõ 2003. június 20-án tartotta a helyszíni konzultációt, melyen a feltett kérdéseket megválaszolta.<br>
Az ajánlattételi határidõig, 2003. június 8-ig ajánlatot tett a kérelmezõ, a BODKÕ Kft., a Dupla Jakab Kft., a SERVICO Építõ Kft. és a GEOSZOLG Kft. Ajánlatkérõ 2003. július 18-án tartotta az eredményhirdetést, melyen kihirdette, hogy az eljárás nyertese a BODKÕ Kft.<br>
Ajánlatkérõ az összegzés az eljárásról címû iratot elkészítette, melyben feltüntette, hogy a kérelmezõ ajánlata érvényes és kérelmezõ a szerzõdés teljesítésére alkalmas, az ajánlatára adott pontszám pedig 151,38.<br>
Kérelmezõ 2003. július 24-én nyújtott be jogorvoslati kérelmet a Döntõbizottsághoz, melyet a jogorvoslati eljárás során tartott tárgyaláson pontosított. Kérelmezõ pontosított jogorvoslati kérelmében kérte, hogy a Döntõbizottság ideiglenes intézkedésként a még meg nem kötött szerzõdés megkötését tiltsa meg, állapítsa meg, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és a Kbt. 59. § (1) bekezdését és semmisítse meg ajánlatkérõ eljárást lezáró döntését.<br>
Kérelmének indokolásául elõadta, hogy az ajánlati felhívás 13. b) pontjának 2. francia bekezdésében szereplõ második bírálati részszempont értékelése során ajánlatkérõ jogsértõen járt el, mert nem az elõteljesítés, hanem az elõfinanszírozás idõtartamát vette figyelembe e bírálati részszempont értékelése során. Álláspontja szerint az általa a szerzõdéskötési idõponttól az ajánlatkérõ által meghatározott teljesítési idõpontig szereplõ idõtartamon belül végzett, a teljesítési idõpontot megelõzõ idõpontra való teljesítés minõsül elõteljesítésnek. Õk ennek alapján tettek ajánlatot, mivel 33% idõmegtakarítással, illetve ezen idõtartam 30%-ával rövidebb idõ alatt végzik el a megajánlott munkát, ezért 33,3%-os elõteljesítést ajánlottak meg, míg a nyertes ajánlattevõ egy nappal korábbani teljesítést vállalt az ajánlati felhívásban szereplõ teljesítési határidõnél és emellett 100%-os elõteljesítést tüntetett fel. Ajánlatkérõ pedig a felolvasólapon szereplõ adatot minden ellenõrzés nélkül vette figyelembe, tehát a nyertes ajánlattevõnél az egy nappal korábbi teljesítésre 100%-os elõteljesítést, míg az õ esetében 31 nappal korábbi teljesítésre 33%-os elõteljesítést vett figyelembe. Álláspontja szerint nem lehet az ajánlati felhívásból más következtetést levonni, mint azt, hogy az eredeti teljesítési határidõnél korábbi idõpontra vonatkozó teljesítési határidõt tartalmazó ajánlatot kell elõteljesítésnek tekinteni különös tekintettel arra, hogy az elõteljesítésének elfogadására vonatkozó nyilatkozatot ajánlatkérõ az ajánlati felhívás 4. teljesítési határidõ pontjában szerepeltette.<br>
Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy az elõteljesítést úgy értelmezte, hogy az ténylegesen elõfinanszírozást jelent, erre lehetõsége volt, hiszen a Ptk. rendelkezései nem határozzák meg azt, hogy az elõteljesítés ténylegesen valamely munka korábbi teljesítésére vonatkozna, így az õ értelmezése szerint az elõteljesítés azt jelenti - jelen eljárással és ajánlati felhívással kapcsolatban -, hogy az elvégzett munkához képest hány %-ban finanszírozza meg a nyertes ajánlattevõ a beruházás elvégzését, vagyis hány %-ban végzi el a munkát a számla kiállítása elõtt. Hivatkozott továbbá arra, hogy álláspontja szerint a jogorvoslati kérelem elkésett, mert az az ajánlati felhívás feltételeit támadja és ahhoz képest a jogorvoslati kérelem benyújtása egy nappal már elkésett. Továbbá kérelmezõ ajánlatában is található olyan ajánlati elem, amely megfelel az ajánlatkérõ által értelmezett elõteljesítés (elõfinanszírozás) rendszerének, hiszen õ 40%-os mûszaki készültség mellett csak 25%-os mértékû részszámlát nyújt be. Elõadta ajánlatkérõ, hogy e bírálati részszempont értékelése során az ajánlatokban található felolvasólapon tett ajánlattevõi nyilatkozatokat vett figyelembe, azt értékelte, illetve azt nem hasonlította össze az ajánlat többi részével, tartalmával. Hivatkozott továbbá arra, hogy az ajánlati felhívásban és a dokumentációban nem határozta meg ajánlatkérõ elõre a kezdés idõpontját, így a fizikai idõponthoz kapcsolódó korábbi teljesítést nem lehet értelmezni, hiszen a bázisidõszak nem határozható meg egyértelmûen. Elõadta továbbá azt is, hogy kérelmezõ e bírálati részszemponttal, illetve az elõteljesítés értelmezésével kapcsolatban kérdést nem tett fel. Hivatkozott továbbá arra, hogy az ajánlati felhívás módosítása következtében módosult az ajánlati dokumentáció, így az abban szereplõ munkavégzési terület átadási idõpontja már nem lehetett releváns, így az nem is lehetett irányadó. Ennek. alapján kérte a jogorvoslati kérelem részben elkésettsé<br>
g, részben pedig megalapozatlanság miatti elutasítását.<br>
Egyéb érdekeltek közül az ÉVIBER Kft. tett észrevételt, melyben elõadta, hogy álláspontja szerint jogszerû volt az eljárás. E bírálati részszempont értékelése során az elõteljesítés fogalma álláspontja szerint kifejezetten az elõfinanszírozás jellegû értelmezést támasztja alá, illetve ezzel kapcsolatban hivatkozott arra, hogy több más ajánlati felhívásban is szerepelt ugyanilyen meghatározás. Elõadta, hogy az eljárás során az ajánlatok értékelését õ végezte és döntési javaslatot készített az ajánlatkérõ részére, majd ezt a javaslatot az ajánlatkérõ változtatás nélkül elfogadta.<br>
A Döntõbizottság D.378/3/2003. számú határozatával ideiglenes intézkedésként a szerzõdéskötést megtiltotta.<br>
A Döntõbizottság megállapította, hogy a jogorvoslati kérelem az alábbiak szerint megalapozott.<br>
A Döntõbizottság megállapította, hogy kérelmezõ nem az ajánlati felhívás feltételeit, elõírásait, hanem az ajánlatkérõ által végzett értékelést vitatja. Ennek következtében az ajánlati felhívással kapcsolatos kérelem elkésettségére vonatkozó ajánlatkérõi álláspont megalapozottságát a Döntõbizottság nem vizsgálta.<br>
Kérelmezõ csak a második bírálati részszempont értékelését és az eljárás eredményét vitatta, így a Döntõbizottság csak a második bírálati részszempont értékelését vizsgálta felül és erre tekintettel vizsgálta az eljárást lezáró döntés jogszerûségét is.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A nyertes ajánlattevõ ajánlatában az alábbiak is megtalálhatók:<br>
"A teljesítési határidõ: 2003. október 31. Elõteljesítés: 100%.<br>
Dupla Jakab Kft. teljesítési határidõ: 2003. szeptember 30. Elõteljesítés: 70%.<br>
ÉPVÍZKÖR Kft. teljesítési határidõ: 2003. szeptember 30. Elõteljesítés 33,3%."<br>
Ajánlatkérõ az ajánlati felhívás 4. pontjában meghatározta a szerzõdés teljesítésének határidejét, 2003. november 1-jét. Az ajánlati felhívás ugyanezen pontjában rendelkezett arról, hogy elõteljesítést is elfogad ajánlatkérõ. Az ajánlati felhívásban és a dokumentációban, illetve az ajánlatkérõi kérdésekre adott válaszokban - ajánlatkérõ által is elismerten - nem határozta meg ajánlatkérõ, hogy mit ért elõteljesítés fogalma alatt. Ajánlatkérõ azon nyilatkozatát, hogy az elõteljesítést nem lehet a szerzõdés teljesítési idõpontjánál korábbi teljesítésként értelmezni - ugyanis a kezdési idõpontot az ajánlatkérõ nem határozta meg, így nem határozható meg a százalékos számítás, illetve az elõteljesítés mértéke objektíve nem állapítható meg - a Döntõbizottság nem fogadta el, figyelemmel arra, hogy a szerzõdéskötési idõpont az ajánlati felhívásban meghatározásra került és meghatározásra került a szerzõdés teljesítésének ajánlatkérõ által elõírt, vagyis az eljárás során lehetséges legkésõbbi idõpontja is. Ajánlatkérõ pedig az ajánlati dokumentáció 4. pontjában meghatározta azt is, hogy a munkavégzés kezdési idõpontja a szerzõdéskötést követõ nap. Ennek alapján az elõteljesítés alapjául szolgáló teljes teljesítési idõszak megállapítható, illetve számítható volt.<br>
A Döntõbizottság nem fogadta el az ajánlatkérõ azon álláspontját, hogy az elõteljesítés ténylegesen az elõfinanszírozást jelenti, vagyis azt, hogy hány százalékos teljesítést végez az ajánlat tevõje anélkül, hogy arról számlát nyújtana be. A Döntõbizottság az ajánlati felhívás és dokumentáció alapján megállapította, hogy az elõteljesítéssel kapcsolatos rendelkezés a szerzõdés idõtartalmával azonos pontban került meghatározásra, míg a pénzügyi ellenszolgáltatással kapcsolatos rendelkezés kapcsán az elõteljesítést nem említi ajánlatkérõ. A Döntõbizottság megjegyzi, hogy az ajánlatkérõ által hivatkozott más eljárásokban, ahol az elõteljesítés fogalma alatt az elõfinanszírozást értették, az ajánlati dokumentációban, illetve az ajánlattevõi kérdésekre adott válaszban konkrétan meghatározták, hogy elõfinanszírozást értenek az elõteljesítés alatt.<br>
A fentiek alapján a Döntõbizottság - miután tisztázta a második bírálati részszempont során figyelembe vehetõ és értékelendõ ajánlati elemet - megvizsgálta e bírálati részszempont értékelése során, hogyan végezte ajánlatkérõ e bírálati részszempontban az egyes ajánlatok tartalmi elemeinek meghatározását, illetve értékelését. A Döntõbizottság megállapította, hogy - ajánlatkérõ általa is elismerten - e bírálati részszempontnál az e bírálati részszemponthoz tartozó ajánlattevõi nyilatkozatot vette figyelembe, annak tartalmát, illetve az azzal kapcsolatos - az ajánlat más részeiben található - elemeket nem vizsgálta.<br>
Az ajánlatkérõ e bírálati részszempont általa végzett értékelése során nem a felhívásában meghatározott tartalmi elemet vizsgálta és hasonlította össze, hiszen az ajánlatok tényleges tartalmát figyelembe véve, a nyertes esetében az elõfinanszírozást (nem állít ki részszámlát), míg a kérelmezõnél az elõteljesítést (32 nappal korábbi teljesítés) jelzõ tartalmi elemet vonta be az értékelésébe.<br>
Ajánlatkérõ a nyertes 100%-os elõteljesítését azzal indokolta, hogy a nyertes az egész munkát elvégzi, de részszámlát nem nyújt be, csak a munkák befejezését követõen nyújt be egy végszámlát, azonban ez a Döntõbizottság álláspontja szerint nem elõteljesítés, hanem elõfinanszírozás, így ez nem vehetõ figyelembe a bírálati részszempont értékelése során.<br>
A Döntõbizottság rámutat arra, hogy ajánlatkérõnek az ajánlatok tartalmi elemeit az ajánlat valamennyi részét, ajánlati elemét figyelembe véve kell megállapítania, nem hagyatkozhat egyedül a felolvasólapban felsorolt, illetve feltüntetett adatokra.<br>
A fentiek alapján a Döntõbizottság megállapította, hogy a második bírálati részszempont esetében ajánlatkérõ nem azonos tartalmi elemeket vett figyelembe az értékelés során, amikor az ajánlatokban szereplõ, a felolvasólapon megjelölt adatokat vette az értékelés alapjául és nem vizsgálta annak az ajánlat többi részében fellelhetõ egyéb adathoz képesti tartalmát. (Ennek alapján a nyertes ajánlattevõ elõfinanszírozását hasonlította össze a kérelmezõ elõteljesítésével.) Erre tekintettel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, mert nem az ajánlati felhívásban az adott bírálati részszemponthoz meghatározott tartalmi elemeket vette figyelembe az ajánlatok összehasonlítása során, így a jogorvoslati kérelem e része megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese csak a Kbt. 34. § (1) bekezdésében meghatározott és az ajánlatkérõ által az ajánlati felhívásban elõírt elbírálási szempontok egyike szerint a legkedvezõbb ajánlatot tevõ ajánlattevõ lehet. Jelen eljárásban ajánlatkérõ az összességében legelõnyösebb ajánlat bírálati módszert határozta meg, azonban a második bírálati részszempont esetében a Kbt. 55. § (6) bekezdése szerinti jogszerû értékeléseket nem megfelelõen végezte el, így az általa végzett értékelés végeredménye nem felel meg a Kbt. 59. § (1) bekezdés rendelkezéseinek sem, ezért a jogorvoslati kérelem e része is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jétõl hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzés eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság határozatában bírságot köteles kiszabni a Kbt. szabályait megszegõ, illetõleg a nyilvánvaló jogsértés ismeretében a szerzõdést kötõ szervezettel és a jogsértésért, illetve a szerzõdéskötésért felelõs személlyel, illetve a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése kimondja, hogy a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos, éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése úgy rendelkezik, hogy a bírság összegét az eset összes körülményére, így különösen a jogsértõ elem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására kell megállapítani.<br>
A Döntõbizottság megállapította, hogy ajánlatkérõ az ÉVIBER Kft.-t bízta meg a közbeszerzési eljárás lebonyolításával, a megbízási szerzõdés alapján az ajánlatok szakmai értékelése, valamint a döntésre elõkészítése az ÉVIBER Kft. feladata volt. A megbízási szerzõdésben, illetve az ajánlatkérõ felelõsségi rendjében az ÉVIBER Kft. közbeszerzési eljárással kapcsolatos felelõsségi köre nem volt meghatározva. A Döntõbizottság megállapította azt is, hogy az ajánlatkérõ képviselõ-testülete hozta az eljárást lezáró döntést, melyben az ÉVIBER Kft. döntési javaslatát változatlanul jóváhagyta, illetve azt elfogadta.<br>
A Döntõbizottság ajánlatkérõ felelõsségi rendjére és az elõzõekben kifejtettekre tekintettel megállapította, hogy személyi bírság alkalmazásának nincs helye.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak kalkulált értékét (a nyertes ajánlatában szereplõ 56 218 730 Ft-ot), az ajánlatkérõnek az eljárást segítõ együttmûködõ magatartását.<br>
Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg és azt, hogy az eljárást lezáró döntés megsemmisítése által a jogsértések reparálhatóak, valamint értékelte a Döntõbizottság azt is, hogy a jelen eljárásban kiszabható bírság 1 000 000 Ft-tól a jelen beszerzés kalkulált értékének 30%-áig terjedhet. Ennek alapján az a Döntõbizottság álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt alkalmazni, ezért ajánlatkérõvel, mint jogi személlyel szemben 1 000 000 Ft, azaz egymillió forint bírság kiszabása áll arányban a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta ajánlatkérõvel szemben és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 21.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>