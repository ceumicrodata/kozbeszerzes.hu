<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (7611)
</b></h2><FONT size=3><i><u></i></u><br>
Kf.VI.37.772/2001/4.<br>
<br>
A Magyar Köztársaság Legfelsõbb Bírósága a dr. Matus Gabriella jogtanácsos által képviselt Tartalékgazdálkodási Közhasznú Társaság (Budapest V., Vámház krt. 2.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közbeszerzési határozat felülvizsgálata iránt a Fõvárosi Bíróság elõtt folyamatba tett perében a 2001. április 27. napján meghozott 13.K.30.511/2001/2. számú ítélet ellen a felperes részérõl 3. sorszámon benyújtott fellebbezés folytán az alulírott napon - tárgyaláson kívül - meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy 15 nap alatt fizessen meg az alperesnek 15 000 (tizenötezer) forint másodfokú perköltséget.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes - mint ajánlatkérõ - 500 tonna rézkatóda, 2000 tonna horgany, 1500 tonna ólom beszerzése tárgyában 2000. november 10. napján - hirdetmény közzététele nélküli - tárgyalásos eljárást indított. A hirdetmény közzététele nélküli tárgyalásos eljárás alkalmazásának indokaként az ajánlatkérõ elõadta, hogy az említett termékek beszerzése a feladatai közé tartozik, továbbá, hogy ezen termékek kiindulási ára a londoni fémtõzsdén jelzett nyilvános ár, amelyhez az ajánlattevõk is igazodnak. A tõzsdei ármozgások kedvezõ feltételei általában csak rövid ideig állnak fenn, ezért más típusú közbeszerzési eljárás alkalmazása esetén a beszerzés vagy meghiúsulna, vagy az ármozgások kedvezõtlen hatásának érvényesülése miatt magas bekerülési ára lenne a termékeknek. A felperes ajánlati felhívását 11 cég részére küldte meg.<br>
Az alperes elnöke az ajánlatkérõ által megválasztott eljárási fajta alkalmazása miatt jogorvoslati eljárást kezdeményezett. Az alperes 2001. január 3-án kelt D.607/16/2000. számú határozatával megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésének 2. fordulatára tekintettel a 70. § (1) bekezdés d) pontját, ezért az ajánlatkérõt 3 millió Ft pénzbírság megfizetésére kötelezte.<br>
A felperes keresetében - melyet az alperesi határozat bírósági felülvizsgálata iránt nyújtott be - arra hivatkozott, hogy a londoni fémtõzsdén jegyzett kedvezõ nyilvános árra tekintettel küldte el ajánlati felhívását a megkeresett kereskedelmi cégeknek. Ezek a tõzsdei feltételek csak rövid ideig álltak fenn, ezért helye volt a tárgyalásos eljárásnak.<br>
Az elsõfokú bíróság ítéletével a felperes keresetét elutasította. Indokolása szerint nem sértett jogszabályt az alperes, amikor határozatával a közbeszerzési törvény megsértését állapította meg, és a felperest pénzbírság megfizetésére kötelezte, mert az ajánlati felhívást nem a kedvezõ feltételeket felajánló részére küldte meg.<br>
Az ítélet ellen a felperes nyújtott be fellebbezést, kérve az elsõfokú bíróság ítéletének megváltoztatását és az alperes határozatának hatályon kívül helyezését. Fellebbezése szerint tévedett az alperes, amikor határozatában azt kifogásolta, hogy nem küldte meg ajánlati felhívását a kedvezõ feltételeket felajánlónak, mert a feltételeket a londoni tõzsde árai szabják meg, a tõzsde - mint jogintézmény - azonban nem értékesít, és nem vásárol közvetlenül. A kedvezõ feltételeket felajánlónak ezért, a felperes jogértelmezésében, a tõzsdei árakat elfogadó és eszerint kereskedõ cégeket kell tekinteni.<br>
Az alperes fellebbezési ellenkérelmében az elsõfokú bíróság ítéletének helybenhagyását kérte. Elõadta, hogy a felperes az eljárás során végig nem vitatta, hogy az ajánlattételre felhívott és a kedvezményeket felajánló személy nem azonos, ezért határozata a jogszabályoknak megfelelt.<br>
A felperes fellebbezése nem alapos.<br>
Helyesen döntött az elsõfokú bíróság, amikor a felperes keresetét elutasította. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének d) pontja szerint az ajánlatkérõ tárgyalásos eljárást alkalmazhat - egyebek mellett - árubeszerzés esetén, ha a beszerzés nyilvánosan közzétett, és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna. A felperes eljárása során e szakasz rendelkezéseit alkalmazta. A Kbt. 71/B. § (4) bekezdése értelmében a hirdetmény közzététele nélküli tárgyalásos eljárásban az ajánlatkérõ a kedvezõ feltételekrõl való tudomásszerzést követõen haladéktalanul ajánlati felhívást küld telefaxon a kedvezõ feltételeket felajánlónak, és még legalább két ismert ajánlattevõnek. Az ajánlati felhívást a felperes 11 cég részére megküldte, azonban ezek közül egy sem volt olyan, amelyik a kedvezõ feltételeket felajánlotta volna. Jóllehet a felperes fellebbezésében helytállóan utal arra, hogy a tõzsde nem értékesít és nem vásárol, így kedvezõ feltételeket sem ajánlhat fel, ezért a londoni fémtõzsdén jegyzett nyilvános ár - mint kedvezõ feltétel - esetében sem küldheti meg neki ajánlatát, e tény azonban nem változtat azon, hogy a Kbt. 70. § (1) bekezdésének d) pontját és 71/B. § (4) bekezdését helytállóan értelmezte az alperes, amikor határozatában kimondta, hogy a kedvezõ feltételeket felajánló és az ajánlattételre felhívott cégnek (legalább két további cég mellett) azonosnak kell lennie. Jogszabálysértés hiányában a támadott közigazgatási határozatok hatályon kívül helyezésének nem volt helye.<br>
A kifejtett indokokra tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A felperes fellebbezése nem vezetett eredményre, ezért a Legfelsõbb Bíróság a Pp. 78. § (1) bekezdése alapján õt kötelezte az alperes javára fizetendõ perköltség megtérítésére.<br>
Az illetékekrõl szóló 1990. évi XCIII. törvény 5. § (1) bekezdésének c) pontja értelmében a teljes személyes illetékmentes felek által le nem rótt illeték viselésérõl rendelkezni nem kellett.<br>
<br>
Budapest, 2003. június 19.<br>
<br>
Dr. Buzinkay Zoltán s. k.,	Dr. Kovács Ákos s. k.,<br>
tanácselnök	elõadó bíró<br>
<br>
Dr. Fekete Ildikó s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>