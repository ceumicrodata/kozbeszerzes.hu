<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7543)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.345/17/2003.<br>
<br>
Tárgy: a 7X Orvoselektronikai Kft. jogorvoslati kérelme a Budapest Fõváros Önkormányzata Fõpolgármesteri Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A 7X Orvoselektronikai Kft. (1135 Budapest Mór u. 10/A, továbbiakban: kérelmezõ) jogorvoslati kérelmét - melyet a dr. Molnár Judit ügyvéd (1065 Budapest Bajcsy-Zsilinszky út 21.) által képviselt Budapest Fõváros Önkormányzata Fõpolgármesteri Hivatal (1052 Budapest Városház u. 9-11., továbbiakban: ajánlatkérõ) röntgendiagnosztikai berendezések beszerzése tárgyú közbeszerzési eljárása ellen indított - a Döntõbizottság elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. április 2-án megjelent számában a rendelkezõ részben megjelölt beszerzés céljából.<br>
A felhívás 3. a) pontjában 6-féle berendezésben határozta meg a beszerzés tárgyát, mind a hatféle berendezésre részajánlatot lehetett tenni. A hatodik beszerzési tárgy 1 db új röntgenfelvételi munkahely volt.<br>
A felhívás 11. a)7. pontjában elõírta: "az ajánlatnak tartalmaznia kell a megajánlott termék tekintetében az érvényes ORKI-tanúsítványt (elõírt mellékletekkel együtt) vagy a 47/1999. (X. 6.) EüM rendelet 6. §-a által elõírt, a kijelölt szervezet által kiállított megfelelõségi tanúsítványát [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pont]".<br>
Az ajánlattételi határidõre, május 27-re a 6-os beszerzési tárgyra a kérelmezõ, az Innomed Rt., az Orel Kft., a Siemens Rt., a Philips Mo. Kft. és a Mádai és Társai Kft. nyújtott be ajánlatot.<br>
Ajánlatkérõ az ajánlattevõk részére hiánypótlási lehetõséget biztosított.<br>
Kérelmezõ a június 3-án kelt hiánypótló levelében közölte, hogy a röntgengenerátor-gyártó cég rendelkezik MSz EN ISO 9001:2001 minõségirányítási rendszerrel, utalt az ajánlata 57. és 65. oldalán csatolt tanúsításra. A berendezés IMAGO gyártmányú részeire úgy nyilatkozott, hogy azok CE tanúsítása az ajánlat 62. és 63. oldalán található és csatolta magyar fordításukat.<br>
A július 2-án tartott eredményhirdetésen ajánlatkérõ a röntgenfelvételi munkahelyre az Orel Kft. ajánlatát hirdette ki nyertesnek. A kérelmezõ ajánlatát érvénytelennek nyilvánította; mert a megajánlott készülékre becsatolt ORKI-tanúsítvány lejárt.<br>
Ajánlatkérõ a nyertessel a szerzõdést 2003. július 10-én megkötötte.<br>
Kérelmezõ a július 7-én benyújtott jogorvoslati kérelmében kérte az eljárást lezáró döntés megsemmisítését. Sérelmezte ajánlata érvénytelenné nyilvánítását a következõ indokok alapján:<br>
Az orvostechnikai eszközökrõl szóló, a 29/2002. (V. 24.) EüM rendelettel módosított 47/1999. (X. 6.) EüM rendelet 5. § (1) bekezdés 9. sz. melléklet 2.3.7. szabálya szerint az eszköz a II.b. besorolásba tartozik, ha rendeltetése "Ionizáló sugárzás formájában történõ energiaellátás". Az e besorolásba tartozó eszközök forgalomba hozatalához a 6. § (3) bekezdés a) pontja alapján a gyártó választhatja a 2. sz. melléklet szerinti teljes minõségbiztosítási eljárást, oly módon, hogy a 2. sz. melléklet 4. fejezete szerinti vizsgálat nem szükséges. A rendelet elõírása szerinti a Nemzeti Akkreditáló Testület (NAT) által kijelölt szervezet jogosult a minõségellenõrzési rendszer felülvizsgálatára. Az ajánlatához csatolt minõségbiztosítási tanúsítvány tanúsítóját, a Digart Rt.-t a NAT akkreditálta. Igazolásul a jogorvoslati eljárásban tartott tárgyaláson becsatolta a NAT honlapjáról letöltött "Akkreditált szervezetek Érvényes státus" megnevezésû iratot, miszerint a Digart Rt. - többek között - "Egészségügy és társadalmi tevékenységek" területen jogosult minõségirányítási rendszerek megfelelõsége tanúsítására.<br>
Csatolta továbbá az ORKI-ra vonatkozó letöltött adatokat is azon állítása alátámasztására, hogy az ORKI a NAT-kijelölés alapján nem minõsül akkreditált szervezetnek röntgen-, radioterápiás, nukleáris és ultrahangkészülékek tekintetében.<br>
Mindezekbõl álláspontja szerint az következik, hogy az ORKI-tanúsítvány lejárta miatt nem lehetett volna ajánlatát érvénytelennek nyilvánítani, mert a vonatkozó jogszabályi rendelkezések alapján igazolta a megajánlott termék megfelelõségét.<br>
Ajánlatkérõ kérte a jogorvoslati kérelem elutasítását. Elõadta, hogy a 47/1999. (X. 6.) EüM rendelet 3. §-a értelmében orvostechnikai eszköz akkor hozható forgalomba, illetve vehetõ használatba, ha az CE jelöléssel van ellátva.<br>
A CE jelölés feltétele pedig az, hogy az eszköz kielégítse a rendelet 4. §-ában meghatározott követelményeket, és ennek igazolására lefolytatták a 6. § szerinti megfelelõségértékelési eljárást. A II.b. osztályba sorolt eszköz esetén - a gyártó döntésétõl függõen - akár a teljes minõségbiztosítási rendszer szerinti eljárás, akár a típusvizsgálati eljárás lefolytatható.<br>
Az orvostechnikai eszközök megfelelõségének vizsgálatával, ellenõrzésével és tanúsításával kapcsolatos feladatokat a rendelet 2. § (1) bekezdés i) pontjára figyelemmel az orvostechnikai eszközök megfelelõségét vizsgáló, ellenõrzõ és tanúsító szervezetek kijelölésének szabályairól szóló 48/1999. (X. 6.) EüM rendelet alapján az egészségügyi, szociális és családjogi miniszter látja el. Az eljárások lefolytatására e rendelet szabályai szerint akkreditált szervezet, mint kijelölt szervezet jogosult. Annak igazolására, hogy csak az ORKI rendelkezik a megfelelõség értékelési eljárás lefolytatására való kijelöléssel, csatolta a NAT AI-4554/2003. sz. levelét. Azon állítása alátámasztására pedig, hogy a kérelmezõ által csatolt, a Digart Rt. által kiállított minõségbiztosítási tanúsítvány tartalmában nem azonos az orvostechnikai eszközökre vonatkozóan a 47/1999. (X. 6.) EüM és a 48/1999. (X. 6.) EüM rendeletben foglaltakkal, csatolta az Egészségügyi, Szociális és Családügyi Minisztérium Engedélyezési és Közigazgatási Hivatal 1260/2003. sz. levelét.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai és az általuk bizonyítékként csatolt dokumentumok alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja szerint e feltételeknek nem megfelelõ ajánlat érvénytelen, azt az 52. § (1) bekezdése alapján ajánlatkérõnek érvénytelenné kell nyilvánítania.<br>
Ajánlatkérõ az ajánlat érvényességi feltételeként az ajánlati felhívás 11. a)7. pontjában kikötötte a megajánlott termékre az érvényes ORKI-tanúsítvány, vagy a 47/1999. (X. 6.) EüM rendelet 6. §-a által elõírt, a kijelölt szervezet által kiállított megfelelõségi tanúsítvány csatolását. Elõírása jogcímeként a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontjára utalt.<br>
A 44. § (2) bekezdése - az a)-tól g) pontig - a teljesítésre mûszakilag való alkalmasság igazolására szolgáló adatok, tények körét írja elõ.<br>
Az e) pont a "megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó" tanúsítvány.<br>
A g) pont a "saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi" tanúsítása.<br>
Az e) és a g) pont között az az alapvetõ különbség, hogy az e) pont szerinti igazolás magára a beszerzés tárgya szerinti termékre vonatkozik, a g) pont szerinti igazolás pedig az ajánlattevõre.<br>
A beszerzés tárgya: orvostechnikai eszköz.<br>
Az orvostechnikai eszközökrõl szóló, az ajánlati felhívás 11. a)7. pontjában hivatkozott 47/1999. (X. 6.) EüM rendelet 3. § (1) bekezdése szerint orvostechnikai eszköz akkor hozható forgalomba, illetve vehetõ használatba, ha a (2) bekezdés elõírásainak megfelelõen CE jelöléssel van ellátva.<br>
A (2) bekezdés alapján a CE jelölés akkor tüntethetõ fel az eszközön, ha kielégíti a 4. § szerinti alapvetõ követelményeket és erre nézve lefolytatták a 6. § szerinti, az adott eszközre vonatkozó megfelelõségértékelési eljárást.<br>
A II.b. osztályba sorolt eszközökre a 6. § (3) bekezdés a) és b) pontja szabályozza a megfelelõségértékelési eljárást a következõk szerint:<br>
"A II.b. osztályba sorolt eszköz esetén a gyártó megfelelõségértékelési eljárásként választhatja:<br>
a) a 2. számú melléklet szerinti teljes minõségbiztosítási rendszer szerinti eljárást oly módon, hogy a 2. sz. melléklet 4. fejezet szerinti vizsgálat nem szükséges, vagy<br>
b) a 3. számú melléklet szerinti típusvizsgálati eljárást, összekötve<br>
ba) a 4. számú melléklet szerinti termékellenõrzési, vagy<br>
bb) az 5. számú melléklet szerinti gyártásminõség-biztosítási, vagy<br>
bc) a 6. számú melléklet szerinti termékminõség-biztosítási eljárással."<br>
Az a) pont szerinti eljárás választása esetére a "teljes körû minõségbiztosítási rendszer" címû 2. sz. melléklet 1. pontja szerint a "gyártónak a 3. pontban elõírt minõségügyi rendszert kell alkalmaznia az érintett termékek tervezésére, gyártására és végellenõrzésére". A 3. pont elõírja, hogy a "gyártónak minõségügyi rendszere kiértékelésére kijelölt szervezetet kell felkérnie".<br>
"Kijelölt szervezet" alatt a rendelet 2. § i) pontja alapján azt a szervezetet kell érteni, amelyet az egészségügyi, szociális és családügyi miniszter - külön jogszabály [a 48/1999. (X. 6.) EüM rendelet] alapján - kijelölt, valamint azon szervezeteket, amelyeket "a jegyzõkönyv alapján Magyarország elismert".<br>
A 2. § i) pont elsõ fordulatára vonatkozóan a Nemzeti Akkreditáló Testület AI-4554/2003. sz. levelében ekként nyilatkozott: "A 47/1999. (X. 6.) EüM rendelet 2. számú melléklete szerinti megfelelõségi eljárás lefolytatására érvényes kijelöltséggel a beszerzés tárgya tekintetében jelenleg az ORKI rendelkezik." Ebbõl következik, hogy ha a gyártó a minõségértékelési eljáráshoz akár a 6. § (3) bekezdés a) pontja szerinti módot választja, akkor az eljárást csak az ORKI folytathatja le, és a tanúsítványt is csak ez a szervezet adhatja ki.<br>
A 2. § i) pont második fordulatára, azaz azon szervezetekre nézve, amelyeket a jegyzõkönyv alapján Magyarország elismert - az Európai Megállapodáshoz kapcsolódó, a megfelelõség értékelésérõl és az ipari termékek elfogadásáról szóló jegyzõkönyv kihirdetésérõl szóló, 2001. június 1-jén hatályba lépett 84/2001. (V. 30.) Korm. rendelet ad eligazítást.<br>
A rendelet 6. sz. melléklete szerint orvostechnikai eszközök vonatkozásában Magyarországon csak az Egészségügyi Minisztérium minõsül a megfelelõségértékelési eljárás lefolytatására bejelentett kijelölõ szervnek, a minisztérium pedig a NAT által kiadott nyilatkozat szerint csak az ORKI-t jelölte ki megfelelõségi eljárás lefolytatására.<br>
A kérelmezõ minõségbiztosítási rendszerét tanúsító Digart Rt. nem tekinthetõ a 47/1999. (X. 6.) EüM rendelet 2. sz. melléklete 3.1. pontja szerinti, a gyártó teljes körû minõségbiztosítási rendszere kiértékelésére (és erre vonatkozó tanúsítvány kiadására) kijelölt szervezetnek.<br>
Ezt a megállapítást támasztja alá az Egészségügyi, Szociális és Családügyi Minisztérium 1260/2003. számú levelében foglalt állásfoglalás, miszerint "a Digart Ltd. nem rendelkezik az Egészségügyi Minisztérium szakmai felügyelete alatt mûködõ, orvostechnikai eszközök megfelelõségét vizsgáló, ellenõrzõ és tanúsító szervezetek kijelölésének szabályairól szóló 48/1999. (X. 6.) EüM rendelet szerinti egészségügyi miniszteri kijelöléssel."<br>
Az állásfoglalás rögzíti azt is, hogy a kérelmezõ által csatolt minõségbiztosítási tanúsítvány nem utal arra, hogy a Digart Ltd. Az EU valamely tagállamában székhellyel rendelkezõ kijelölt szervezet lenne.<br>
A kérelmezõ ajánlatához csatolt ORKI-tanúsítvány a 47/1999. (X. 6.) EüM rendelet 23. § (1) bekezdése értelmében lejárt. A 23. § (1) bekezdése elõírja: "E rendelet hatálybalépésekor az R. szerinti minõsítõ határozattal rendelkezõ orvostechnikai eszközök a minõsítõ határozatban szereplõ idõpontig, a határidõ nélkül kiadott minõsítõ határozat esetén legfeljebb a hatálybalépés napjától számított 3 évig hozhatók forgalomba."<br>
A kérelmezõ ORKI-tanúsítványa 1994. április 26-án lett kiadva, érvényességi idõtartamot nem tartalmazott. Ezért a rendelet 2000. április 1-jei hatálybalépésétõl számított 3 év elteltekor, 2003. április 1-jén lejárt.<br>
Ajánlatkérõ tehát jogszerûen járt el, amikor a 2003. május 27-i ajánlattételi határidõben benyújtott ORKI-tanúsítványt lejártnak minõsítette.<br>
Ajánlatkérõ eljárása jogszerû volt abban a tekintetben is, hogy nem fogadta el megfelelõségi tanúsítványként a kérelmezõ által csatolt, a Digart által kiadott minõségbiztosítási tanúsítványt. A fentiekben kifejtettek szerint a Digart Rt. által kiállított tanúsítvány csak akkor lenne elfogadható a megfelelõség tanúsítására, ha Magyarországon, vagy az EU-államok valamelyikében a gyártó minõségügyi rendszere kiértékelésre kijelölt szervezet lenne. Ez a kijelöltség azonban sem a 47/1999. (X. 6.) és 48/1999. (X. 6.) EüM rendelet, sem pedig a 84/2001. (V. 30.) Korm. rendeletbõl nem állapítható meg.<br>
A Döntõbizottság megállapította, hogy ajánlatkérõ jogszerûen nyilvánította a kérelmezõ ajánlatát érvénytelennek, ezért a jogorvoslati kérelmet elutasította.<br>
Kérelmezõ a NAT honlapjáról letöltött "Akkreditált szervezetek Érvényes státus" megnevezésû irattal igazolni kívánta, hogy a Digart Rt. tanúsító szervezet. Azzal érvelt, hogy az iraton 38. sz. alatt szereplõ "Egészségügy és társadalmi tevékenységek" megjelölés folytán jogosult az orvostechnikai eszközökre vonatkozóan minõségirányítási rendszer tanúsítására.<br>
A Döntõbizottság nem fogadta el kérelmezõ érvelését.<br>
A Döntõbizottságnak a jogorvoslati eljárásban hozott döntéseit a hatályban lévõ jogszabályokra kell alapítania.<br>
Egy adott szervezet minõségtanúsításra való akkreditáltsága nem azonos a szervezetnek a 48/1999. (X. 6.) EüM rendelet szerinti kijelöltségével. A gyártó minõségi rendszere tanúsítására csak akkreditált szervezet jogosult. E jogosultság azonban nem jár együtt azzal, hogy a szervezet jogosult lenne a 47/1999. (X. 6.) EüM rendelet 2. sz. melléklete szerinti teljes minõségbiztosítási rendszer tanúsítását megalapozó eljárás lefolytatására is. Ehhez az kell, hogy a szervezetet az Egészségügyi, Szociális és Családügyi Minisztérium a 48/1999. (X. 6.) EüM rendelet szabályai szerint kijelölje.<br>
A Digart Rt. orvostechnikai eszközök vonatkozásában nem tekinthetõ kijelölt szervezetnek a gyártó minõségbiztosítási rendszere tanúsítására nézve.<br>
A jogszabályi rendelkezésekkel és a kijelölõ szervezet, az Egészségügyi, Szociális és Családügyi Minisztérium állásfoglalásával szemben a Döntõbizottság nem fogadhatta el bizonyítékként a NAT honlapjáról letöltött anyagban szereplõ adatokat.<br>
Kérelmezõ állította, hogy a 6. sz. beszerzési tárgy vonatkozásában az ORKI nem jogosult megfelelõségi tanúsítvány kiadására, mert a NAT honlapjáról letöltött adatok szerint az akkreditált tevékenységek körébõl ki vannak véve a röntgenkészülékek.<br>
A Döntõbizottság nem vizsgálta kérelmezõ állítása helytállóságát, egyrészt azért, mert ajánlatkérõ eljárása jogszerûségének szempontjából ennek a kérdésnek nincs jelentõsége, másrészt azért nem, mert a kérelem ebben a vonatkozásban elkésettnek minõsül.<br>
A nyertes ajánlattevõ ajánlata 99. oldalán szereplõ ORKI-tanúsítvány a nyertes teljes körû minõségbiztosítási rendszere megfelelõségét igazolja, azaz a nyertes a 47/1999. (X. 6.) EüM rendelet 6. § (3) bekezdés a) pontja szerinti megfelelõségi eljárást választotta. A tanúsítvány 2001. május 8-án lett kiállítva, érvényességi idõtartama 5 év, így az a 47/1999. (X. 6.) EüM rendelet 23. §-a alapján érvényes. Ajánlatkérõ tehát jogszerûen járt el a nyertes tanúsítványa elfogadásakor.<br>
Kérelmezõ állítása tartalmilag az ajánlati felhívás 11. a)7. pontjában foglalt elõírás kifogásolásának tekintendõ, mert ha kérelmezõ állítása megfelel a valóságnak, akkor ajánlatkérõ a 6. sz. beszerzési tárgyra olyan tanúsítvány csatolását kérte, melynek kiállítására az ORKI nem jogosult. Ha ugyanis röntgenkészülékekre vonatkozó tanúsítványra vonatkozóan az ORKI nem rendelkezik akkreditáltsággal, akkor kijelölést sem kaphatott (volna).<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati kérelmet a jogsértõ (vagy jogsértõnek vélt) eseményrõl való tudomásszerzéstõl számított 15 napon belül lehet elõterjeszteni, e határidõ jogvesztõ.<br>
Kérelmezõ az ajánlati felhívás tartalmát legkésõbb május 27-én, az ajánlattétel idõpontjában megismerte, ekkor már tudomással bírt az esetleges jogsértésrõl. Ezzel szemben csak július 7-én, a 15 napos jogvesztõ határidõ letelte után terjesztette elõ jogorvoslati kérelmét.<br>
A Döntõbizottság megállapította, hogy a kérelem e vonatkozásban elkésett, ezért azt elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2003. augusztus 7.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>