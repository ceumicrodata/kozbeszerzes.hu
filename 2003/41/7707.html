<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7707)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.400/11/2003.<br>
<br>
Tárgy: a Képtechnika Kft. kérelmezõ jogorvoslati kérelme Siófok Város Kórház-Rendelõintézete ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Képtechnika Mûszaki Fejlesztõ Kft. (1061 Budapest, Andrássy út 32.) kérelmezõ kérelme alapján indult jogorvoslati eljárásban, melyet a Siófok Város Kórház-Rendelõintézete (8601 Siófok, Semmelweis u. 1., nevében eljár: EUROMEDIC Trading Kft., 1051 Budapest, Dorottya u. 1.), mint ajánlatkérõ "1 db diagnosztikai rendszer elemeinek a beszerzése" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és erre tekintettel a Kbt. 59. § (1) bekezdését, ezért a Döntõbizottság az ajánlatkérõ eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2003. június 11. napján a Közbeszerzési Értesítõ (K. É.) 24. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.<br>
Az ajánlati felhívás 13. a) pontjában ajánlatkérõ rögzítette, hogy az ajánlatokat az összességében legelõnyösebb ajánlat szempontja szerint kívánja elbírálni. A felhívás 13. b) pontjában az értékeléshez szükséges adatok az alábbiak szerint kerültek meghatározásra:<br>
"részszempontok	súlyszámok<br>
- ajánlati ár	29<br>
- a rendszer mûszaki színvonala: szoftver	21<br>
<br>
1. kiolvasóegység	8<br>
- feldolgozási sebesség	2<br>
- felbontás	1<br>
- kezelhetõség	2<br>
<br>
2. szerver	6<br>
- Unix/Windos/Linux operációs rendszerû szerver HDD+RAID kapacitás (GB)	2<br>
- processzorsebesség/fordulatszám	2<br>
- munkafolyamat-vezérlõ szoftver teljesítménye, képhozzáférés (sec)	2<br>
<br>
3. leletezõ, megtekintõ munkaállomás	4<br>
- két képernyõméret	2<br>
- diagnosztizálást segítõ szoftveralgoritmusok száma	2<br>
<br>
4. nyomtató	3<br>
- filmformátumok száma	1<br>
- film ára jelenlegi listaáron Ft/m2	2<br>
Az értékelés során adható pontszám részszempontonként: 1-10.<br>
Valamennyi részszempontnál a legelõnyösebb ajánlat kap maximális pontszámot, a többi ajánlat pontszáma arányosítással lesz megállapítva."<br>
Az ajánlati felhívás 14. pontjában ajánlatkérõ meghatározta, hogy lehetõség van többváltozatú ajánlat benyújtására, az ajánlatváltozatok különbözõsége a minõségre vonatkozhat. Az alapajánlattól eltérõ ajánlati változatokat elkülönítve kell benyújtani.<br>
Ajánlatkérõ a felhívás 16.4. pontjában kizárta a hiánypótlás lehetõségét.<br>
Ajánlatkérõ dokumentációt is rendelkezésre bocsátott, melyben az ajánlat elkészítésének részletes formai és tartalmi elvárásait fogalmazta meg, valamint a mûszaki specifikáció tartalmazta a megajánlott berendezések mûszaki jellemzõit. Ezen táblázatba foglalt specifikáció tartalmazta a minimálfeltételek leírását, külön oszlopot az árra és egy oszlopot a részletes leírásra.<br>
Ajánlatkérõ a dokumentációban meghatározta, hogy a megadott mûszaki jellemzõk nem teljesítése, vagy a termék nem részletes ismertetése esetén az ajánlat érvénytelen.<br>
Ajánlattételi határidõre, 2003. július 22. napjára a kérelmezõ, a Medimat Kft., az Innomed Kft., az AGFA Hungária Kft. és a FUJIFILM Magyarország Kft. nyújtott be ajánlatot.<br>
Ajánlatkérõ megvizsgálta az ajánlatokat és értékelte, majd 2003. július 29. napján nyilvános eredményhirdetésen ismertette az eljárás eredményét, mely szerint a nyertes az AGFA Hungária Kft. "C" változatú ajánlata lett.<br>
Ajánlatkérõ által elkészített "Összegzés az eljárásról" elnevezésû irat tartalmazta az értékelési részszempontok indoklását és az adott pontszámokat táblázatba foglalva.<br>
Kérelmezõ 2003. augusztus 5. napján nyújtott be jogorvoslati kérelmet a Döntõbizottsághoz, melyben sérelmezte ajánlatkérõ eljárást lezáró döntését. Kérelmében elõadta, hogy az összegzés szerint az ajánlati árnál ajánlatkérõ nem a felhívásban megadott 29 súlyszámmal számolt, hanem 22-vel, ugyancsak nem elfogadható ajánlatkérõ értékelése a képernyõméret alszempont körében, mert ajánlatkérõ nem vette figyelembe a kiírás szerinti minimális képernyõméretet. Kifejtette, hogy ajánlatában az elõírt képernyõméretet ajánlotta meg, melyet álláspontja szerint értékelnie kellett volna.<br>
Észrevételezte továbbá, hogy a mûszaki színvonal tényleges súlyszáma a közölt 21 helyett 18 volt a felhívás szerinti egyes alszempontok súlyszámai szerint, ajánlatkérõ értékelése során is a 18 súlyszámot vette figyelembe, ezen eljárását kérelmezõ nem vitatja, álláspontja szerint is helyes a 18 súlyszámmal való szorzás.<br>
Kérte a Döntõbizottságtól, hogy ajánlatkérõ eljárást lezáró döntését semmisítse meg, hívja fel ajánlatkérõt a korrekt pontozásra és az alapján a nyertessel a szerzõdéskötésre, valamint kötelezze ajánlatkérõt az eljárással felmerült költségek viselésére. Ideiglenes intézkedésként kérte kérelmezõ a szerzõdés megkötésének a megtiltását.<br>
Ajánlatkérõ 2003. augusztus 7. napján elõterjesztett észrevételében egyrészt az ajánlati árnál történt helytelen súlyszám alkalmazását elismeri, ebben a részben megalapozottnak fogadja el a kérelmezõ kérelmét. A kérelmezõnek a képernyõméret tekintetében elõterjesztett kérelmi elemét megalapozatlannak tarja, kéri azt elutasítani. Csatolt egy szakértõi véleményt, annak alátámasztására, hogy a kérelmezõ ajánlatában nem volt értékelhetõ elem a képernyõméretre vonatkozóan, így ezen alszempont 0 ponttal történõ értékelése jogszerû volt megítélése szerint.<br>
Ajánlatkérõ észrevételében - az ajánlati árnál elkövetett számszaki hiba miatt az értékelésük ellentétes a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésével - szintén kérte a Döntõbizottságot, hogy semmisítse meg az eljárást lezáró döntést és tiltsa meg a szerzõdés megkötését. Nyilatkozott arról, hogy a Kbt. 88. § (8) bekezdés alapján új döntést kívánnak hozni.<br>
Ajánlatkérõ által csatolt szakértõi véleményben rögzíti a képernyõméret vonatkozásában, hogy a kérelmezõ ajánlatában a specifikációs táblázatban nem szerepel a két képernyõ méretét leíró adat, kérelmezõ megadja a szoftveralgoritmusok számát.<br>
A MEDIMAT Kft. - egyéb érdekelt - észrevételében elõadta, hogy a dokumentáció mûszaki specifikációját akként értelmezték, hogy csak abban az esetben kell a specifikáció részletes leírás rovatát kitölteni, ha az ajánlat a minimálfeltételeket meghaladja.<br>
Az Innomed Medical Rt. egyéb érdekeltként észrevételében elõadta, hogy ajánlatkérõ az ajánlati árnál nem a megadott súlyszámot alkalmazta, a mûszaki színvonal esetén szintén észlelte, hogy az alszempontok szerinti súlyszám összege 18 a megadott 21 helyett. Észrevételezte továbbá, hogy a szerver kapacitása helyett a winchester sebességét pontozták, valamint diagnosztikai monitorként elfogadta a color számítógép-monitort.<br>
A Döntõbizottság 2003. augusztus 5. napján a D.400/3/2003. sz. alatti határozatával ideiglenes intézkedést alkalmazott és az eljárást lezáró szerzõdés megkötését megtiltotta.<br>
A Döntõbizottság megállapította, hogy a kérelmezõ jogorvoslati kérelme megalapozott az alábbiak szerint:<br>
A Döntõbizottságnak a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározottak alapján, a kérelem keretei között két kérdés tekintetében kellett ajánlatkérõ közbeszerzési eljárását felülvizsgálnia. Egyrészt azt kellett megvizsgálni, hogy ajánlatkérõ az ajánlati ár részszempontnál a Kbt. 55. § (6) bekezdés betartásával végezte-e el a pontozást. Másrészt ugyancsak az értékelés körében a képernyõméret [felhívás 13. b) pont 2. részszempont 3. pont 1. francia bekezdése szerinti alszempont] körében az ajánlatok tartalmi elemei megfelelõen kerültek-e megállapításra és ajánlatkérõ e körben helyesen, a Kbt. 55. § (6) bekezdésének betartása mellett végezte-e el a pontozást.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az ajánlati felhívás 13. b) pontjában elsõ értékelési részszempontként az ajánlati árat határozta meg, a részszemponthoz 29 súlyszámot rendelt alkalmazni.<br>
Ajánlatkérõ által elkészített összegzés értékelési táblázata szerint az ajánlati ár esetében 22 súlyszámmal került a pontszám megszorzásra.<br>
Ajánlatkérõ maga is elismerte, hogy az ajánlati árnál nem a felhívásban rögzített súlyszámmal kerültek megszorzásra a pontszámok.<br>
Tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtak szerint ajánlatkérõnek az értékelést elõre, a felhívásban megadottak szerint kell elvégezni, azzal, hogy eltért a felhívásban megadott súlyszám használatától, megsértette a Kbt. 55. § (6) bekezdését.<br>
Ajánlatkérõ a felhívásban a második értékelési részszempontot 4 csoportra osztotta és az egyes csoportokon belül alszempontokat határozott meg.<br>
A 3. csoport "leletezõ, megtekintõ munkaállomás" 1. alszempontjaként a kétképernyõ-méretet határozta meg ajánlatkérõ 2 súlyszámmal.<br>
Ezen alszempont körében ajánlatkérõ a kérelmezõ részére 0 pontot adott, azzal az indoklással, hogy arra az ajánlat nem tartalmazott adatot.<br>
Ajánlatkérõ a dokumentáció 1. sz. mellékletében a mûszaki specifikációban rögzítette, hogy a képi leletezõ munkaállomás két képernyõs kivitelénél minimális feltétel a 19"-os monitor, Pentium IV. PC, 40 GB merevlemez-kapacitás.<br>
Ajánlatkérõ a felhívás 13. b) pontjában értékelési alszempontként a kétképernyõ-méretet határozta meg, e körben nem rendelkezett úgy, hogy csak a minimális feltételt meghaladó vállalásokat fogja értékelni, így ezen alszempontnál a minimálfeltételeket megajánló ajánlatokat is az értékelés körébe kellett vonnia és pontoznia kellett.<br>
Ezt követõn a Döntõbizottság megvizsgálta, hogy a kérelmezõ ajánlata tartalmazott-e adatot a kétképernyõ-méretre vonatkozóan.<br>
A kérelmezõ ajánlatának 40. oldalán szerepelt az "Árajánlat" elnevezésû irat, ebben a kérelmezõ közölte az alábbiakat<br>
"Az ár felépítése a következõ: Megadunk egy db alapajánlatot a felolvasólapon, illetve a (III/4) kitöltött specifikációs táblázatban. Ez megfelel a kiírás követelményeinek, az elbírálás, illetve a pontozás alapjául szolgál. Ehhez megadunk opciókat, amelyek a kiíráshoz képest ártöbbletet vagy alacsonyabb árat jelentenek, de ugyanakkor felhasználói elõnyt is."<br>
Ezt követõen a képi leletezõ munkaállomáshoz kérelmezõ ismertette az eredeti specifikációtól eltérõen javasolt 21"-os kétképernyõs-monitort és annak árát is közölte.<br>
Az ajánlat III/4 "kitöltött specifikációs táblázatban a képi leletezõ munkaállomás körében megismétlésre kerültek a kiírás szerinti minimális feltételek, tehát a 19"-os kétképernyõs-monitor és ehhez hozzárendelésre került az ajánlati ár is.<br>
A fentiek alapján tehát semmiképpen nem helytálló azon ajánlatkérõi megállapítás, hogy a kérelmezõ ajánlata a kétképernyõ-méretre nem tartalmazott adatot, hiszen amellett, hogy a minimálfeltételeknek megfelelõ monitorra ajánlatot tett, még opcióként is megajánlott 21"-os monitort, annak ajánlati árát is megadva.<br>
Ajánlatkérõ tehát elmulasztotta a 3. alszempont csoportba tartozó kétképernyõ-méret alszempont körében a kérelmezõ ajánlatának erre vonatkozó tartalmi elemét megállapítani, illetve az értékelés körébe vonni és ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Ajánlatkérõnek ugyanis az értékelés során az ajánlatok részszempontok szerinti tartalmi elemeit az általa megadott ponthatárok között értékelnie kell, ezért ha ajánlatkérõ az ajánlat részszemponthoz tartozó tartalmi elemeit elmulasztja figyelembe venni, úgy értékelése jogsértõ.<br>
A Döntõbizottság rámutat továbbá arra, hogy ajánlatkérõ a felhívás 13. b) pontjában az értékelési ponthatárokat 1-10 között határozta meg, ami azt jelenti, hogy az értékelés során az ajánlatok tartalmi elemeire adott pontszámoknak ezen ponthatár közé kell esniük. Jelen esetben ajánlatkérõ egyes alszempontok esetén az általa megadott 1-10 közötti ponthatár helyett a pontszámok 0-10 határ között kerültek megállapításra. Ajánlatkérõ ezen eljárása is ellentétes a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésével, amely azt írja elõ, hogy az értékelést a felhívásban megadottak szerint kell elvégezni, így az ajánlati tartalmi elemeket a felhívásban megadott ponthatárok között kell értékelni.<br>
A jogorvoslati eljárás során a felekkel egyezõen a Döntõbizottság is észlelte, hogy a felhívásban közölt értékelési súlyszám a 2. "rendszer mûszaki színvonala: szoftver" részszempont esetében nem egyezik a részszempont körében megadott alszempontokhoz rendelt súlyszámok összegével.<br>
Ajánlatkérõ az eljárásában ezen részszempont körében 18-as súlyszámmal végezte el az értékelést, amely a Döntõbizottság álláspontja szerint - egyetértve a felek elõadásával - megfelelõ eljárás volt, hiszen a második részszempontot alkotó alszempontok összsúlyszáma (18) került ténylegesen figyelembevételre és nem a 2. részszempontnál ismertetett - téves számításon alapuló - 21 súlyszám.<br>
Tekintettel arra, hogy ajánlatkérõ az ajánlatok értékelése során a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megsértésével járt el, az eljárást lezáró döntése sem felelhet meg a Kbt. 59. § (1) bekezdésének, hiszen egy jogsértõ értékelésen alapul a döntése.<br>
Tekintettel a fent leírtakra, a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. szeptember 4.<br>
<br>
Dr. Sárkány Izolda s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>