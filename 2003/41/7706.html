<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7706)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.414/9/2003.<br>
<br>
Tárgy: az ÉKISZ Rt. jogorvoslati kérelme Tiszaföldvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÉKISZ Építõipari Rt. (6000 Kecskemét, Kiskõrösi út 16., a továbbiakban: kérelmezõ) által Tiszaföldvár Város Önkormányzata (5430 Tiszaföldvár, Bajcsy-Zs. út 2., a továbbiakban: ajánlatkérõ) "Tiszaföldvár város belterületén gravitációs szennyvízcsatorna-hálózat kiépítése" tárgyú közbeszerzési eljárásával kapcsolatban benyújtott jogorvoslati kérelemnek részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: a <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (5) bekezdésére tekintettel a Kbt. 44. § (8) bekezdését és a Kbt. 59. § (1) bekezdését, ezért ajánlatkérõ közbeszerzési eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbiakat állapította meg:<br>
Ajánlatkérõ 2003. június 25-én a Közbeszerzési Értesítõ 26. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ a részajánlat és a többváltozatú ajánlat tételét kizárta.<br>
Ajánlatkérõ az ajánlati felhívás 5. c) pontjában meghatározta az alábbiakat is:<br>
"A dokumentáció megvásárlása az ajánlat benyújtásának feltétele. A dokumentáció másra nem ruházható át."<br>
Ajánlatkérõ az ajánlati felhívás 10. pontjában az alábbiakat határozta meg:<br>
"10. A nyertes közös ajánlattevõktõl gazdasági társaság létrehozásának megkövetelése: az ajánlatkérõ nem követeli meg az ajánlattevõktõl gazdasági társaság létrehozását. Ha azonban több ajánlattevõ tesz közös ajánlatot, az ajánlatkérõ akkor is csak egyetlen vállalkozási szerzõdést köt ajánlattevõkkel, mégpedig egyetemleges felelõsség kikötése mellett."<br>
Ajánlatkérõ az ajánlati felhívás 11. a) pontjában az ajánlattevõk pénzügyi, gazdasági és mûszaki alkalmasság igazolására kért adatok és tények között az alábbiakat tüntette fel:<br>
- "ajánlattevõ fizetõképességére vonatkozó, a számláját vezetõ pénzintézettõl származó bankinformáció (számláján volt-e az elmúlt 1 évben sorban állás)<br>
- megelõzõ 3 évben teljesült nyomvonal jellegû csatornaépítési beruházásainak ismertetése, bemutatása,<br>
- mûszaki-technikai felszereltségének ismertetése,<br>
- azoknak a mûszaki szakembereknek a megnevezése, beosztása, végzettsége, akik a munkák irányításáért, illetve a minõség-ellenõrzésért felelõsek".<br>
Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között az alábbiakat tüntette fel:<br>
- "számláján az elmúlt 1 évben sorban állás volt,<br>
- 2 legalább nettó 30 millió forint értékû csatornaépítés, -kivitelezés tárgyában meglévõ referencia hiányában,<br>
- saját tulajdonú földmunkagépek hiányában,<br>
- ajánlattevõ nem rendelkezik a vízügyi igazgatóság névjegyzékében szereplõ felelõs mûszaki vezetõvel."<br>
Ajánlatkérõ az ajánlati felhívás 13. pontjában meghatározta azt, hogy az összességében legelõnyösebb ajánlat szempontja alapján bírálja el az ajánlatokat és megadta a bírálati részszempontokat a hozzájuk tartozó súlyszámokkal, valamint az értékelés módszerét.<br>
Ajánlatkérõ az ajánlati felhívás 13. "Egyéb információk" címû részének i) pontjában meghatározta, hogy az ajánlattevõk részére a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint hiánypótlási lehetõséget biztosít az ajánlattételi határidõt követõ 5. nappal bezárólag.<br>
Ajánlatkérõ dokumentációt is készített, mely az ajánlat elkészítéséhez adott útmutatót az ajánlattevõk részére.<br>
Ajánlatkérõ 2003. július 16-án tartotta a helyszíni bejárást.<br>
Ajánlatkérõ a dokumentációt megvásárlók által feltett kérdéseket megválaszolta. Ennek során felmerült az alábbi kérdés is:<br>
"SCHKIBT Kft. kérdése: Két cég konzorciumként kíván beadni pályázatot. Mi a tartalmi és formai követelmény?<br>
Válasz: a Kbt.-ben, illetve az ajánlati felhívásban elõírt igazolásokat, nyilatkozatokat mindkét cégtõl be kell adni az ajánlatban. Be kell adni továbbá a hitelesített konzorciumi megállapodást."<br>
2003. augusztus 5-ig, az ajánlattételi határidõig 7 db ajánlat érkezett. Ajánlatot tett a kérelmezõ, a FOREX Kft., a Hoffmann Rt., a VAKOND Kft., a VEGYÉPSZER Rt., a NEPTUN-BAU Kft., valamint közös ajánlatot nyújtott be az ÉPUNIO-BAU Kft. és a SCHKIBT Kft.<br>
Kérelmezõ 2003. augusztus 6-án kérdést tett fel ajánlatkérõnek arról, hogy az ÉPUNIO-BAU Kft. megvásárolta-e a dokumentációt. Ajánlatkérõ azt a választ adta, hogy az ÉPUNIO-BAU Kft. nem vásárolta meg a dokumentációt.<br>
Az ajánlatok értékelése során ajánlatkérõ valamennyi ajánlatot hiányosnak tartotta és 2003. augusztus 7-én hiánypótlásra hívta fel ajánlattevõket. Hiánypótlásra hívta fel a közös ajánlatot tevõ konzorcium egyik tagját, a SCHKIBT Kft.-t is, míg az ÉPUNIO-BAU Kft.-tõl nem kérte hiánypótlását.<br>
Ajánlatkérõ 2003. augusztus 13-án tartotta az eredményhirdetést, melyen kihirdette, hogy az eljárás nyertese az ÉPUNIO-BAU Kft. és a SCHKIBT Kft. közös ajánlata, míg a következõ legkedvezõbb ajánlatot kérelmezõ tette.<br>
Kérelmezõ 2003. augusztus 14-én nyújtott be jogorvoslati kérelmet, melyben kifogásolta ajánlatkérõ eljárását, mert álláspontja szerint a nyertes konzorcium egyik tagja nem lehetne ajánlattevõ, hiszen a dokumentációt nem vásárolta meg, pedig ez az ajánlati felhívás szerint feltétele az eljárásban való részvételnek. A konzorcium kialakítására a dokumentáció kiváltási határidejének letelte után tartott helyszíni konzultációt követõen került sor, ez az ott elhangzottakból megállapítható. Ennek alapján a dokumentációt csak a SCHKIBT Kft. váltotta ki. Ezzel sérült az esélyegyenlõség, mert olyan cég vesz részt az eljárásban, amely a dokumentációt nem váltotta ki. Vitatta továbbá, hogy az ÉPUNIO-BAU Kft. alkalmas-e az eljárásban való részvételre, mert a rendelkezésére álló adatok szerint a cég tevékenysége építõeszközök kölcsönzése és eddig mindig alvállalkozóként tevékenykedett, illetve az árbevételébõl és mérlegadataiból is arra lehet következtetni, hogy kétséges az, hogy önállóan megfelel-e az alkalmassági követelményeknek, vagyis, hogy van-e megfelelõ gépparkja, rendelkezik-e az ott elõírt referenciamunkákkal, valamint van-e megfelelõ felelõs mûszaki vezetõje. A fentiek alapján kérte a közös ajánlattevõk ajánlatának érvénytelenítését, illetve alkalmatlanná nyilvánítását, valamint az eljárást lezáró döntés megsemmisítését. Kérte továbbá ideiglenes intézkedéssel a szerzõdéskötés megtiltását.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy az egy beadandó ajánlathoz egy megvásárolt dokumentáció szükséges és ennek a követelménynek a konzorcium eleget tett, hiszen a SCHKIBT Kft. megvásárolta a dokumentációt és õ volt a konzorcium egyik tagja. Elõadta továbbá, hogy álláspontja szerint a pénzügyi, gazdasági és mûszaki alkalmasság szempontjából a konzorcium egy ajánlattevõnek minõsül és a konzorcium tagjai együttesen megfelelnek a felhívásban meghatározott követelményeknek, mert a konzorcium egyik tagja a SCHKIBT Kft. ajánlatában csatolta a felelõs mûszaki vezetõ névjegyzékbe való felvételrõl az igazolást, továbbá rendelkezik a szükséges referenciával és gépekkel. Kérte a megalapozatlan jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottsága D.414/5/2003. számú határozatával 2003. augusztus 19-én a szerzõdéskötést megtiltotta.<br>
A Döntõbizottság megállapította, hogy a jogorvoslati kérelem az alábbiak szerint részben megalapozott.<br>
A Döntõbizottságnak az eljárás során elsõdlegesen azt kellett vizsgálnia, hogy a nyertes ajánlat érvénytelen-e azért, mert nem azt az ajánlatot benyújtó konzorcium, hanem annak egyik tagja a konzorcium megalakítása elõtt vásárolta meg az ajánlati dokumentációt, másodsorban pedig vizsgálnia kellett azt, hogy a nyertes ajánlatot benyújtó ajánlattevõk alkalmatlanok-e a szerzõdés teljesítésére azért, mert az egyik tagja a konzorciumnak a kérelmezõ által vélelmezetten alkalmatlan a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Ajánlatkérõ az ajánlati dokumentáció megvásárlásával kapcsolatban az ajánlati felhívás 5. c) pontjának utolsó két mondatával úgy rendelkezett, hogy csak az ajánlatkérõktõl megvásárolt ajánlati dokumentáció birtokában lehet érvényes ajánlatot benyújtani.<br>
Az ajánlattételi idõ alatt a SCHKIBT Kft. megvásárolta az ajánlati dokumentációt, majd ezt követõen az ÉPUNIO-BAU Kft.-vel közösen nyújtott be ajánlatot úgy, hogy az ÉPUNIO-BAU Kft. nem vásárolta meg külön az ajánlati dokumentációt.<br>
Ajánlatkérõ azon álláspontját, hogy egy benyújtott ajánlathoz az ajánlati felhívás feltétele alapján elegendõ egy ajánlati dokumentáció megvásárlása ahhoz, hogy az ajánlat érvényes legyen, függetlenül az ajánlatot benyújtók számától, a Döntõbizottság elfogadta tekintettel arra, hogy az ajánlati felhívásban meghatározott ajánlati dokumentációt elõíró feltétel nem az egyes ajánlattevõkkel, hanem magával az ajánlattal függ össze. A több közös ajánlattevõ által benyújtott ajánlat is egy ajánlatnak minõsül és ajánlatkérõ olyan feltételt nem határozott meg az ajánlati felhívásában, illetve a dokumentációjában, hogy valamennyi ajánlatot benyújtónak, illetve több ajánlattevõ közös ajánlata esetén valamennyi ajánlattevõnek meg kell vásárolni az ajánlati dokumentációt.<br>
A közös ajánlatot benyújtó cégek egyike megvásárolta az ajánlati dokumentációt és ezt a dokumentációt a továbbiakban nem adta tovább az ÉPUNIO-BAU-val közösen létrehozott "konzorcium" részére, hanem abban, mint egyik tag szerepelt, ennek megfelelõen mint közös ajánlattevõk nyújtottak be ajánlatot. Ennek következtében az eredeti dokumentáció átruházásra nem került, hanem a közös ajánlattétel során az egyik közös ajánlatkérõ által megvásárolt dokumentáció birtokában nyújtottak be ajánlatot a cégek.<br>
A Döntõbizottság rámutat arra, hogy az ajánlattétel szempontjából erre vonatkozó külön elõírás hiányában nincs jelentõsége annak, hogy az ajánlati dokumentációt egy már létrejött konzorcium, illetve egy még létre nem jött késõbbi konzorcium egyik tagja vásárolja meg és ennek alapján kerül benyújtásra az ajánlat.<br>
A fentiekben kifejtettek alapján a Döntõbizottság megállapította, hogy az ÉPUNIO-BAU Kft. és a SCHKIBT Kft. által közösen benyújtott ajánlathoz kapcsolódik az ajánlattevõ által megvásárolt ajánlati dokumentáció, így az megfelel az ajánlati felhívás 5. c) pontjában meghatározott feltételnek, ezért a nyertes ajánlat e szempontból nem érvénytelen, ennek következtében a jogorvoslati kérelem e része megalapozatlan.<br>
A Döntõbizottság ezt követõen a nyertes ajánlatot benyújtó ajánlattevõknek a szerzõdés teljesítésére alkalmasságát vitató kérelmi elem megalapozottságát vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése szerint, ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése alapján az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A nyertes ajánlat 225. oldalán az alábbi szöveg található:<br>
"NYILATKOZAT!<br>
Az ÉPUNIO-BAU Kft. a megalakulása óta csak különbözõ bontási, szállítási és útépítési munkálatokat végzett.<br>
Azért hoztuk létre a konzorciumot, hogy a SCHKIBT Kft. referenciáival és szakmai hozzáértésével, valamint az ÉPUNIO-BAU Kft. európai színvonalat képviselõ eszközeivel ezt a csatornázási munkát a legtökéletesebben kivitelezze."<br>
Ajánlatkérõ azon álláspontját, hogy a konzorcium egy olyan gazdasági szervezõdés, amely egy ajánlattevõnek minõsül és e tekintetben nem vonatkozik rá a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésének rendelkezése, a Döntõbizottság nem fogadta el, tekintettel arra, hogy sem a Gt. sem a Ctv. sem pedig a Kbt. rendelkezései nem ismerik a konzorcium fogalmát, sõt a Kbt. 44. § (5) bekezdése kifejezetten több ajánlattevõ által közösen benyújtott ajánlat esetére tartalmaz rendelkezést.<br>
A Kbt. több cég együttmûködését egy ajánlat benyújtása esetén két esetben szabályozza. Az egyik a közös ajánlattétel, amikor több cég együttesen vállalkozik a beszerzés tárgyának megvalósítására és szolgáltatására, mely esetben tipikusan egyetemleges felelõsséget vállalnak a szerzõdés teljesítéséért és az ajánlattevõk megállapodása alapján a képviselõként megjelölt cég a közös ajánlattételben részt vevõ többi céget is kötelezõ nyilatkozatokat tehet. A másik lehetõség egy ajánlattevõ által benyújtott ajánlat és általa alvállalkozó(k) igénybevétele a szerzõdés teljesítése során. Ebben az esetben csak az ajánlattevõ áll jogviszonyban az ajánlatkérõvel és az alvállalkozó csak az ajánlattevõ (mint fõvállalkozó) felé tartozik felelõsséggel.<br>
A nyertes ajánlat 299. oldalán az alábbi szövegrész is megtalálható:<br>
"Konzorciumi megállapodás<br>
Az ÉPUNIO-BAU Kft. (1044 Budapest, Váci út 102/IV.) és a SCHKIBT Fõvállalkozási Kft. (1044 Budapest, Váci út 102/IV.) képviselõi kijelentik, hogy a<br>
Tiszaföldvár város belterületén szennyvízcsatorna-generálkivitelezés munkálatai<br>
pályázaton együttesen kívánnak részt venni.<br>
A munkák elvégzésére konzorciumot hoznak létre, melynek vezetõ cége az<br>
ÉPUNIO-BAU Kft.<br>
Tagjai: ÉPUNIO-BAU Kft.<br>
      SCHKIBT Kft."<br>
Jelen esetben a fenti megállapodás alapján a nyertes ajánlatot nem alvállalkozót igénybe vevõ egy ajánlattevõ által benyújtott ajánlatnak, hanem több ajánlattevõ által közösen tett ajánlatnak kell tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése úgy rendelkezik, hogy több ajánlattevõ közösen is tehet ajánlatot. E jogszabályi rendelkezésnek a Kbt. 44. § (5) bekezdésének szabályával való együttes értelmezése alapján a közös ajánlattevõknek egyenként kell megfelelniük az ajánlatkérõ által elõírt alkalmassági feltételeknek, ha ajánlatkérõ eltérõen nem rendelkezett felhívásában, vagy dokumentációjában.<br>
Ajánlatkérõ az ajánlati felhívásban és a dokumentációban a több ajánlattevõ által benyújtott közös ajánlat lehetõségével, szabályaival kapcsolatban nem rendelkezett.<br>
Az ajánlatkérõ által a SCHKIBT Kft. kérdésére adott válasz szerint, ha két cég "konzorciumként" kíván beadni pályázatot, akkor a Kbt.-ben, illetve az ajánlati felhívásban elõírt igazolásokat, nyilatkozatokat mindkét cégtõl be kell adni az ajánlatban. Ezzel kapcsolatban ajánlatkérõ azon álláspontját, hogy az ajánlati felhívásra vonatkozó rész kifejezetten csak az ajánlati felhívás 16. pontjának d) alpontjára vonatkozik, a Döntõbizottság nem fogadta el, tekintettel arra, hogy erre vonatkozó rendelkezés, utalás vagy megjegyzés sem az ajánlati felhívásban, sem a dokumentációban, sem pedig a kérdésekre adott válaszok között nem található. Ennek alapján tehát az ajánlatai felhívásban elõírt valamennyi igazolást, nyilatkozatot mindkét cégnek be kellett csatolni, vagyis az ajánlatkérõ nem állapított meg külön feltételeket a többes ajánlattétel esetére, tehát a közös ajánlatot benyújtók esetén a több ajánlattevõnek külön-külön kellett igazolnia alkalmasságát, illetve megfelelnie az ajánlatkérõ által elõírt alkalmatlansági követelményeknek. Ez azonban azt is jelenti, hogy a közös jelentkezés mindkét tagjának alkalmassága is szükséges a közös jelentkezõk alkalmasságához, hiszen a közösen jelentkezõk egy tagjának kiesésével a közös jelentkezés oszthatatlansága következtében a másik tag sem vehet részt a továbbiakban az eljárásban. Ennek megfelelõen a nyertes ajánlatot benyújtó alkalmasságával kapcsolatban ajánlatkérõnek nem állt módjában az ajánlatot benyújtók alkalmassági feltételeit együttesen vizsgálni, hanem azt külön-külön a két cégre kellett elvégezni oly módon, hogy figyelembe kellett venni azt is, ha valamelyik tag alkalmatlan, akkor az azt az ajánlatot benyújtók alkalmatlanságát, illetve az eljárásból való kizárását eredményezi, vagyis az egyik ajánlattevõ kiesése magával vonja a többi közös ajánlatot benyújtó ajánlattevõ kiesését. Ennek megfelelõen a Döntõbizottság megvizsgálta a nyertes ajánlatot benyújtók szerzõdés teljesítésére alkalmasságát az ajánlati felhívás 11. b) pontja alapján.<br>
SCHKIBT Kft.<br>
I. Banki nyilatkozat:<br>
Az ajánlat 247. oldalán található banki nyilatkozat alapján az elmúlt egy évben sorban állás nem volt a számláján, így a SCHKIBT Kft. ezen alkalmatlansági feltételnek megfelel.<br>
II. Referenciák:<br>
Az ajánlat 249. oldalán található a SCHKIBT Kft. referencialistája, mely 11 referenciamunkát sorol fel, melyek között 5 db nettó 30 millió forintot meghaladó értékû csatornázási munka található, így a SCHKIBT Kft. ennek az alkalmatlansági feltételnek is megfelel.<br>
III. Földmunkagépek:<br>
Az ajánlat 261. oldalán található a SCHKIBT Kft. géplistája, mely több földmunkagépet illetve speciális gépet, egyéb, a munkákhoz szükséges kisgépeket, berendezéseket tartalmaz. Tekintettel arra, hogy ajánlatkérõ az ajánlati dokumentációban, illetve ajánlati felhívásában nem határozta meg azt, hogy konkrétan milyen típusú, teljesítményû földmunkagépek meglétét követeli meg alkalmatlansági feltételként, ezért a Döntõbizottság a több gép megléte alapján megállapította, hogy a SCHKIBT Kft. ennek az alkalmatlansági feltételnek is megfelel.<br>
IV. Felelõs mûszaki vezetõ:<br>
Az ajánlat 279. oldalán található a SCHKIBT Kft.-vel munkaviszonyban álló Horváth János, az ajánlat 281. oldalán található a SCHKIBT Kft.-vel munkaviszonyban álló Szmetella Miklós, és az ajánlat 283. oldalán található a SCHKIBT Kft.-vel munkaviszonyban álló Wendl Róbert bejegyzõ határozata a felelõs mûszaki vezetõi névjegyzékbe való felvételrõl, melyet a Közép-Duna-völgyi Vízügyi Igazgatóság vezet, vagyis a SCHKIBT Kft. rendelkezik a vízügyi igazgatóság által vezetett névjegyzékben szereplõ felelõs mûszaki vezetõvel, így ennek az alkalmatlansági feltételnek is megfelel.<br>
A fentiek alapján a Döntõbizottság megállapította, hogy a SCHKIBT Kft. önállóan megfelel az ajánlati felhívásban megjelölt alkalmatlansági feltételeknek, így a szerzõdés teljesítésére alkalmas.<br>
ÉPUNIO-BAU Kft.<br>
I. Banki nyilatkozat:<br>
Az ajánlat 224. és 223. oldalán találhatók az ÉPUNIO-BAU Kft. banki nyilatkozatai, melyek szerint az eltelt idõszak alatt számláján sorban álló tétel nem volt, így ennek alapján az ÉPUNIO-BAU Kft. ennek az alkalmatlansági feltételnek megfelel.<br>
II. Referencia:<br>
Az ajánlat 225. oldalán szereplõ nyilatkozaton túl az ajánlat nem tartalmaz az ÉPUNIO-BAU Kft. referenciáival kapcsolatos adatot vagy iratot. E nyilatkozat alapján csatornaépítés kivitelezése tárgyú munkákat az ÉPUNIO-BAU Kft. a korábbiakban nem végzett, ennek következtében a felhívásban meghatározott csatornaépítési referenciával nem rendelkezik. A Döntõbizottság megállapította, hogy az ÉPUNIO-BAU Kft. ezen alkalmatlansági feltételnek nem felel meg.<br>
III. Földmunkagépek:<br>
Az ajánlat 227. és 229. oldalán található az ÉPUNIO-BAU Kft. géplistája, melyben szállítójármûvek, kifejezetten csatornázási munkákhoz alkalmazható földmunkagépek, egyéb gépek, valamint csatornázási és földmunkákhoz használatos kézi gépek találhatók.<br>
Tekintettel arra, hogy ajánlatkérõ nem határozta meg azt, hogy milyen típusú, milyen teljesítményû, fajtájú földmunkagépek meglétét követeli meg az ajánlattevõktõl, így a Döntõbizottság a több gép meglétét jelölõ lista alapján megállapította, hogy az ÉPUNIO-BAU Kft. ennek az alkalmatlansági feltételnek megfelel.<br>
IV. Felelõs mûszaki vezetõ:<br>
Az ÉPUNIO-BAU Kft. felelõs mûszaki vezetésével kapcsolatban az ajánlat 225. oldalán tett azon nyilatkozaton túl, hogy "azért hoztuk létre a konzorciumot, hogy a SCHKIBT Kft. referenciáival és szakmai hozzáértésével, valamint az ÉPUNIO-BAU Kft. európai színvonalú eszközeivel ezt a csatornázási munkát a legtökéletesebben kivitelezzük", egyéb adat, vagy irat nem található. A Döntõbizottság ennek alapján megállapította, hogy az ÉPUNIO-BAU Kft. ezen alkalmatlansági feltételnek nem felel meg, hiszen nem jelölt meg a vízügyi igazgatóság által vezetett névjegyzékben szereplõ felelõs mûszaki vezetõt.<br>
A Döntõbizottság a fentiek alapján megállapította, hogy az ÉPUNIO-BAU Kft. két alkalmatlansági feltételnek sem felel meg (referencia, felelõs mûszaki vezetõ) - bár már egy alkalmatlansági ok fennállása is alkalmatlanná teszi az ajánlattevõt a szerzõdés teljesítésére -, ennek alapján az ÉPUNIO-BAU Kft. a szerzõdés teljesítésére alkalmatlan.<br>
Figyelembe véve azt, hogy több ajánlattevõ által tett közös ajánlat lett az eljárás nyertese, melyek közül az ÉPUNIO-BAU Kft. esetében alkalmatlansági okok állnak fenn, az elõzõekben kifejtettek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésére tekintettel megállapította, hogy ezt az ajánlatot benyújtó egyik cég alkalmatlansága miatt az ezt az ajánlatot benyújtó közös ajánlattevõket a szerzõdés teljesítésére alkalmatlanná kell nyilvánítani. E körben figyelembe kell venni azt is, hogy az ajánlatot közösen valamely munkamegosztás alapján tették, melybõl azonban az egyik tag és az általa képviselt munkák alkalmatlanság miatt kiesnek, ennek következtében a másik önállóan alkalmas tag nem nyújtott be teljes körû ajánlatot, hiszen az ajánlatban megtalálható konzorciumi megállapodás alapján a SCHKIBT Kft. és az ÉPUNIO-BAU Kft. közösen kívánta megvalósítani a jelen beszerzés tárgyát képezõ beruházást. Ennek alapján a Döntõbizottság megállapította, hogy a nyertes ajánlatot benyújtó ajánlattevõk a szerzõdés teljesítésére alkalmatlanok és ajánlatkérõnek azon döntése, mellyel ezt az ajánlatot alkalmasnak nyilvánította, sérti a Kbt. 44. § (5) bekezdésére tekintettel a Kbt. 44. § (8) bekezdését, így a jogorvoslati kérelem e része megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A szerzõdés teljesítésére alkalmatlan ajánlattevõ(k) által benyújtott ajánlat az ajánlatok értékelésében az alkalmatlanság megállapítását követõen már nem vehet részt, ennek következtében már nem is lehet az eljárás nyertese.<br>
Ajánlatkérõ akkor, amikor nyertessé nyilvánította az ÉPUNIO-BAU Kft.-SCHKIBT Kft. által benyújtott ajánlatot - melyekkel kapcsolatban a szerzõdés teljesítésére alkalmatlanságot Döntõbizottság az elõzõekben kifejtettek alapján megállapította - megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, amikor olyan ajánlatot hirdetett ki az eljárás nyertesének, melynek benyújtó(i) a szerzõdés teljesítésére alkalmatlanok.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése úgy rendelkezik, hogy a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság a jelen közbeszerzési eljárásban megállapította, hogy személyi bírság alkalmazására - a testületi döntésre tekintettel - nincs lehetõség.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak max. nettó 78 330 966 Ft-os értékét, továbbá azt, hogy a bírság mértékének meghatározásánál figyelembe vehetõ az eljárást segítõ együttmûködõ magatartást ajánlatkérõ - a jogszabályi kötelezettségek teljesítésén túl - nem tanúsított.<br>
Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg és azt, hogy az ajánlatkérõ által elkövetett jogsértés reparálható, valamint értékelte a Döntõbizottság azt is, hogy a jogsértés miatt kiszabható bírság 1 000 000 Ft-tól a jelen beszerzés értékének 30%-áig terjedhet.<br>
Ennek alapján a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni és az ajánlatkérõvel, mint jogi személlyel szemben 1 000 000 Ft, azaz egymillió forint bírság kiszabása arányban áll a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, míg a megalapozatlan kérelmi elemet a Kbt. 88. § (1) bekezdés a) pontja szerint elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. szeptember 8.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>