<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7659)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.402/18/2003.<br>
<br>
Tárgy: a Junior Rt. jogorvoslati kérelme Budapest Óbuda-Békásmegyer Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Szûcs Imre Zoltán ügyvéd által képviselt Junior Vendéglátó Rt. (1095 Budapest, Mester u. 29-31., továbbiakban: kérelmezõ) jogorvoslati kérelmét - melyet a dr. Pátzay János jogtanácsos által képviselt Budapest Óbuda-Békásmegyer Önkormányzat (1033 Budapest, Fõ tér 3., továbbiakban: ajánlatkérõ) az önkormányzat által fenntartott intézményekben étkeztetési szolgáltatás ellátása az önkormányzat tulajdonában lévõ konyhák bérlésével és mûködtetésével tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. április 9-én megjelent számában a rendelkezõ részben megjelölt beszerzés céljából, felhívását május 14-én módosította.<br>
A felhívás 3. b) pontja szerint ellátási körzetenként - Belsõ-Óbuda, Kaszásdûlõ-Római-Csillaghegy, Békásmegyer területe - lehetett részajánlatot tenni.<br>
A dokumentáció része volt a "bérelhetõ konyhák címjegyzéke, a helyiségek alapterületére vonatkozó adatok és a tálalókonyhák személyzetébõl a volt közalkalmazottak létszáma körzetenként" címû 1. sz. melléklet, amelyik mindhárom körzetre tartalmazta az ellátási címeket.<br>
A felhívás 16. pontja szerint az ajánlattevõnek nyilatkozni kellett a konyhák bérleti szerzõdésének és a vállalkozási szerzõdésnek az elfogadásáról.<br>
A 11. af) pontban az ajánlattevõ mûszaki alkalmassága igazolására ajánlatkérõ kérte a HACCP élelmiszer-biztonsági rendszer alkalmazásának bemutatását és igazolását. A 11. b) pont nyolcadik bekezdésében közölte, hogy alkalmatlannak minõsíti a szerzõdés teljesítésére az ajánlattevõt, ha a HACCP élelmiszer-biztonsági rendszer alkalmazását nem igazolja.<br>
A június 24-i ajánlattételi határidõre a kérelmezõ, a Herdlicska Kft. és a Sodexho Mo. Kft. nyújtott be ajánlatot. A június 24-én tartott eredményhirdetésen ajánlatkérõ a Sodexho Mo. Kft. ajánlata nyertességét, a Herdlicska Kft. ajánlata érvénytelenségét, valamint a kérelmezõ ajánlata érvénytelenségét és kérelmezõnek a szerzõdés teljesítésére való alkalmatlanságát hirdette ki.<br>
Kérelmezõ ajánlata érvénytelenné nyilvánítása indoka az volt, hogy a szerzõdéstervezetet csak részben fogadta el, az alkalmatlanná nyilvánításé pedig az, hogy a HACCP élelmiszer-biztonsági rendszer alkalmazását kérelmezõ nem igazolta.<br>
Kérelmezõ augusztus 6-án jogorvoslati kérelmet terjesztett elõ a Döntõbizottsághoz, sérelmezte ajánlatkérõ rá vonatkozó döntését.<br>
Ajánlata érvénytelenné nyilvánításával kapcsolatban elõadta, hogy a kiírás nem tette kötelezõvé a dokumentáció 5. sz. melléklete szerinti bérleti szerzõdéstervezet és a 6. sz. melléklete szerinti szolgáltatási szerzõdéstervezet elfogadását. A "tervezet" szóból is az következik, hogy az nem végleges, tehát nem kötelezõ tartalmú.<br>
Az alkalmatlanná minõsítése okát abban látja, hogy nyilatkozata szerint a HACCP-rendszert az ISO 9002:1994 minõségbiztosítási rendszer keretén belül mûködteti és ajánlatkérõ megkeresésére az ISO rendszerét tanúsító SGS Hungária Kft. úgy nyilatkozott, hogy a HACCP-rendszernek vannak olyan követelményei, melyeket az ISO minõsítés során nem vizsgált és így a HACCP-rendszernek való megfelelés nem igazolt. Ajánlatkérõ azonban eltekintett attól, hogy ajánlatában nyilatkozott, hogy rendelkezik a HACCP nemzetközi élelmiszer-biztonsági rendszerrel, valamint arról is, hogy dolgozói minõségügyi tréningek keretében elsajátították az ISO 9002 és a HACCP alaptanfolyam ismereteit. Elõadta továbbá, hogy a HACCP-rendszer alkalmazása az SGS Hungária Kft. minõségtanúsító levele szerint még nem kötelezõ.<br>
A jogorvoslati eljárásban augusztus 27-én tartott tárgyaláson kérelmét kiegészítve kifogásolta, hogy ajánlatkérõ részére nem engedte meg a szerzõdéstervezettõl való eltérést, a nyertes ajánlatát viszont érvényesnek minõsítette annak ellenére, hogy a nyertes a szerzõdéstervezetben feltüntetett konyhák közül csak hét konyha bérbevételére tett ajánlatot.<br>
Ajánlatkérõ kérte a jogorvoslati kérelem elutasítását.<br>
A kérelmezõ ajánlata érvénytelenségével kapcsolatban elõadta, hogy a szerzõdéstervezet a dokumentáció része, amit a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése értelmében csak új hirdetmény közzétételével lehetett volna módosítani. Ez nem történt meg, tehát kötve volt a szerzõdéstervezetben elõírt feltételeihez.<br>
Állította, hogy kérelmezõ alkalmatlan a szerzõdés teljesítésére, mert nem igazolta tanúsítvánnyal a HACCP élelmiszer-biztonsági rendszer alkalmazását. Kétségtelen, hogy az ajánlata 29. oldalán szerepelteti a Cons-Act, mint a HACCP-rendszer elõminõsítését végzõ szervezetet, a sikeres auditról viszont nem csatolt tanúsítványt.<br>
A tárgyaláson elõadott kérelemkiegészítésre közölte, hogy a szerzõdéstervezetben nem tette kötelezõvé valamennyi konyha átvételét, a Sodexho Kft.-nek joga volt választani, hogy a megjelölt 13 konyha közül melyiket veszi bérbe.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell ajánlatát elkészítenie. Az 52. § (2) bekezdés d) pontja alapján az e feltételeknek nem megfelelõ ajánlat érvénytelen.<br>
Ajánlatkérõ a dokumentáció részét képezõ szerzõdéstervezet 9. pontjának szövege a következõ: "A bérlet tárgyát képezõ fõzõkonyhákat magában foglaló épületek felújítási munkálatainak költsége a bérbeadót terheli. Az egyes fõzõkonyhákat magában foglaló helyiségcsoportok falon belüli víz-, elektromos, gáz- és gõzvezetékek, kommunális csõhálózat, falfelületek, nyílászáró szerkezetek és padozat állagmegóvásával, természetes elhasználódásból adódó felújításával és karbantartásával felmerülõ költségek bérlõt terhelik. Bérlõ értéknövelõ beruházást e körben bérbeadó elõzetes hozzájárulásával végezhet."<br>
A kérelmezõ ajánlatának vonatkozó része így szól: "Társaságunk a dokumentációban meghatározott bérleti szerzõdés (tervezetet) elfogadja, azzal a megkötéssel, hogy az egyes fõzõkonyhákat magába foglaló helyiségcsoportok falon belüli víz-, elektromos, gáz- és gõzvezetékek, kommunális csõhálózat, falfelületek, nyílászáró szerkezetek és a padozat állagmegóvásával, felújításával és karbantartásával felmerülõ költségek bérbeadót terhelik. A bejáráskor feltárt mûszaki hiányosságok, valamint a jelenleg bezárt fõzõkonyhák mûszaki felújítása ezek értelmében ajánlatkérõt terhelik."<br>
Az ajánlat 160. oldalán, a nyilatkozatok 12. pontjában kérelmezõ közölte, hogy a bérleti szerzõdéstervezetet az ajánlatában foglaltak szerint fogadja el.<br>
Kérelmezõ az érvénytelenné nyilvánítással szemben arra hivatkozott, hogy csak szerzõdéstervezetrõl van szó és nem szerzõdésrõl és egyébként sem kötötte ki sem a felhívás, sem a dokumentáció az ajánlat érvényességi feltételeként a szerzõdéstervezet változtatás nélküli elfogadását.<br>
A Döntõbizottság nem fogadta el kérelmezõ érvelését.<br>
A kiírásban ajánlatkérõnek nem kell külön felhívni az ajánlattevõket arra, hogy csak a felhívásban és a dokumentációban meghatározott feltételeknek való megfelelés esetén érvényes az ajánlat, mert ezt a Kbt. fent idézett 43. § (1) bekezdése elõírja.<br>
A Ptk. szerinti szerzõdéses jogviszonyokra kétségtelenül igaz, hogy a tervezettel szemben lehet véleményeltérést közölni, a szerzõdés csak a véleménykülönbségek egyeztetése és a felek általi közös álláspont kialakítása által jön létre.<br>
A Kbt. szerint viszont a dokumentáció részét képezõ szerzõdésben foglaltakhoz - még ha az szerzõdéstervezetként is van megnevezve - az ajánlatkérõ a Kbt. 26. § (2) bekezdés második mondata alapján kötve van, az ajánlattevõ pedig a Kbt. 43. § (1) bekezdése alapján csak az abban rögzített feltételeknek megfelelõen nyújthatja be ajánlatát. A Kbt. tehát quasi szerzõdéskötési kötelezettséget keletkeztet az ajánlatkérõi kiírásban meghatározott feltételeket illetõen, miután a Kbt. 62. § (1) bekezdés szerint a szerzõdést a nyertessel "a felhívás, a dokumentáció és az ajánlat tartalmának megfelelõen" kell megkötni.<br>
A jogvita tárgyát képezõ esetben ajánlatkérõ csak olyan ajánlattevõvel kívánt szerzõdni, aki/amelyik a bérleti szerzõdéstervezet 9. pontjában meghatározott költségviselési feltételeket elfogadja. Ehhez a feltételmeghatározáshoz kötve volt, tehát nem fogadhatta el a kérelmezõnek a szerzõdéstervezet 9. pontjában foglaltaktól eltérõ ajánlatát.<br>
Az ajánlattétel nem kötelezõ, az ajánlattevõnek csak olyan kiírásra kell ajánlatot benyújtani, melynek feltételeit vállalni akarja.<br>
A Döntõbizottság megállapította, hogy ajánlatkérõ jogszerûen nyilvánította a kérelmezõ ajánlatát érvénytelennek, ezért a jogorvoslati kérelmet ebben a részében elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése elõírja, hogy az ajánlattevõnek milyen módon kell igazolnia mûszaki alkalmasságát.<br>
A 44. § (6) bekezdése szerint az ajánlatkérõnek az ajánlati felhívásban meg kell határozni, hogy az alkalmasság igazolására szolgáló adatokkal, tényekkel összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti alkalmatlannak az ajánlattevõt a szerzõdés teljesítésére.<br>
Ajánlatkérõ a mûszaki alkalmasság igazolására a felhívás 11. af) pontjában elõírta a 44. § g) pontja szerinti minõségbiztosítási rendszerrel - HACCP - való rendelkezés igazolását és az alkalmazás bemutatását.<br>
A 11. b) pont nyolcadik bekezdésében kikötötte, hogy alkalmatlannak minõsíti a szerzõdés teljesítésére az ajánlattevõt, ha nem igazolja a HACCP élelmiszer-biztonsági rendszer alkalmazását.<br>
Kérelmezõ a rendszer bemutatása kötelezettségének eleget tett. A rendszer alkalmazásának tényét azonban nem igazolta, mert nem csatolta a HACCP rendszer - bármely nemzeti rendszerben akkreditált - tanúsító általi tanúsítását. Az ajánlat bemutató részébõl sem tudta ajánlatkérõ kétséget kizáróan megállapítani, hogy kérelmezõ rendelkezik HACCP minõségtanúsítvánnyal. Az ISO tanúsítója, az SGS Hungária Kft. úgy nyilatkozott, hogy e rendszernek vannak az ISO-n túlmutató követelményei, így nem vizsgálta az ISO rendszernek való megfelelés körében a HACCP rendszernek való megfelelést. Az ajánlat utal továbbá a ConsAct Minõségfejlesztési és Vezetési Tanácsadó Iroda Kft.-re (mely cég a HACCP élelmiszer-biztonsági vizsgálatokat végzi), azonban sikeres auditról nem csatolt tanúsítványt.<br>
A Döntõbizottság megállapította, hogy ajánlatkérõ jogszerûen nyilvánította alkalmatlannak kérelmezõt a szerzõdés teljesítésére, ezért a jogorvoslati kérelmet ebben a részében elutasította.<br>
Kérelmezõ a jogorvoslati eljárásban augusztus 28-án tartott tárgyaláson elõterjesztett kiegészítõ kérelmében vitatta a nyertes ajánlat érvényességét azzal az indokkal, hogy a nyertes nem tett ajánlatot a bérleti szerzõdéstervezet 2. pontjában megjelölt valamennyi konyha bérbevételére. Úgy nyilatkozott, hogy errõl a tényrõl ajánlatkérõ polgármestere augusztus 26-i közlésébõl értesült.<br>
Ajánlatkérõ álláspontja szerint a kérelem elkésett, mert kérelmezõ a részére augusztus 1-jén megküldött levélbõl már értesült arról, hogy a nyertes csak hét konyhát kíván bérbe venni.<br>
Hivatkozott továbbá arra is, hogy kérelmezõvel, mint a tevékenységet korábban ellátó vállalkozóval 2003. április 28-án kötött szerzõdésbõl kérelmezõ már tudomást szerzett arról, hogy a közbeszerzési eljárásban nem kell mindegyik konyhát bérbe venni.<br>
Ajánlatkérõ polgármestere a Döntõbizottság felhívására akként nyilatkozott, hogy augusztus 26-án nem közölte kérelmezõvel, hogy a nyertes csak hét konyha bérbevételére tett ajánlatot, miután kérelmezõnek errõl a tényrõl már tudomása volt.<br>
A Döntõbizottság elsõdlegesen azt vizsgálta, hogy kérelmezõ határidõben elõterjesztette-e ez irányú kérelmét.<br>
Ajánlatkérõ és kérelmezõ az ajánlatkérõ augusztus 1-jén írt levele kézhezvételét illetõen egyezõen úgy nyilatkozott, hogy kérelmezõ a levelet augusztus 12-én vette át.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati kérelmet a jogsértésrõl való tudomásszerzéstõl számított 15 napon belül lehet elõterjeszteni.<br>
A Döntõbizottság leszögezi, hogy nem fogadta el ajánlatkérõ érvelését, miszerint a 2003. április 28-án kötött szerzõdésbõl kérelmezõ értesülhetett a bérbevételi lehetõségrõl. A szerzõdés egy másik jogviszonyra vonatkozik, a jogvita tárgyát képezõ közbeszerzési eljárásra kiható hatálya nincs.<br>
Kérelmezõ augusztus 27-én, az ajánlatkérõ augusztus 1-jén kelt levele kézhezvételétõl számított 15 napon belül terjesztette elõ kérelmét, azt tehát határidõben elõterjesztettnek kellene tekinteni, ha abból egyértelmûen megállapítható lenne, hogy a nyertes csak a levélben megjelölt hét konyha bérbevételére tett ajánlatot.<br>
A Döntõbizottság álláspontja szerint a levélbe foglalt felkérés, miszerint kérelmezõ tegye lehetõvé a felsorolt hét konyhának a nyertes általi birtokba vételét, nem meríti ki a nyertes által bérbeveendõ konyhák felsorolását, mert szóba jöhetett volna egy ütemes birtokba vétel is.<br>
Az viszont kétségtelen, hogy a részleges bérbevételérõl való tudomásszerzés ezen levél kézhezvételét követõen történt, ezt követõen merülhetett fel kétség kérelmezõben azt illetõen, hogy a nyertes megajánlotta-e mindegyik konyha bérbevételét.<br>
A Döntõbizottság ezért érdemben vizsgálta a kérelmet.<br>
Az ajánlati felhívás 3. a) pontja a beszerzés tárgyát és mennyiségét ekként határozta meg: "az önkormányzat által fenntartott intézmények étkeztetése az önkormányzat tulajdonában lévõ konyhák bérlésével és mûködtetésével a dokumentációban részletezettek szerint, a d) pontban szereplõ mennyiségben".<br>
A d) pontban ajánlatkérõ felsorolta az ellátandó 3 körzetet, a dokumentáció 1. sz. melléklete szerinti címjegyzékben pedig a konyhák címeit (ezt a címjegyzéket módosította a május 14-én megjelent felhívásban).<br>
Önmagában a felhívás szövegébõl tehát az következne, hogy az ajánlattevõnek teljes körû ajánlattétel esetén az összes, részajánlattétel esetén pedig az adott körzetbe sorolt valamennyi konyhát bérbevétel által kell mûködtetni, azaz bérbe kell venni.<br>
A felhívás 3. a) pontja azonban a bérléssel és mûködtetéssel kapcsolatos kérdések részletezését a dokumentáció általi szabályozásra utalja.<br>
A dokumentáció 1. sz. mellékletének címe így fogalmaz: "A bérelhetõ konyhák címjegyzéke...". A bérleti szerzõdés (tervezet) 2. pontja is "lehetséges bérletek tárgya" megfogalmazást használ és nem körzetenkénti csoportosításban sorolja fel a konyhákat.<br>
Ajánlatkérõ ezáltal kinyilvánította, hogy sem teljes körû ajánlattétel, sem részajánlattétel esetén nem várja el az összes, illetõleg az adott körzethez tartozó valamennyi konyha bérbevételét.<br>
Ezért nem érvénytelen a nyertes ajánlata a részleges bérbevétel miatt.<br>
A Döntõbizottság megállapította, hogy ajánlatkérõ nem járt el jogsértõen azáltal, hogy a csak részleges bérbevétel miatt nem nyilvánította érvénytelennek a nyertes ajánlatát, ezért a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest 2003. szeptember 15.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Becké Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>