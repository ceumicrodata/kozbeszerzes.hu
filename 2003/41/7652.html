<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7652)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.383/11/2003.<br>
<br>
Tárgy: a Döntõbizottság elnöke által hivatalból kezdeményezett eljárás az Országos Egészségbiztosítási Pénztár ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnökének (1024 Budapest, Margit krt. 85., továbbiakban a bizottság elnöke) az Országos Egészségbiztosítási Pénztár (1139 Budapest, Váci út 73/A., képv.: dr. Horváth T. Béla ügyvéd, 1121 Budapest, Sün u. 12., a továbbiakban ajánlatkérõ) "TIBERIUS köztisztviselõi nyilvántartó és bérszámfejtési programrendszer fejlesztése" tárgyú közbeszerzési eljárása ellen hivatalból indított jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontját ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 1998. év folyamán az addig mûködõ személyzeti és humánpolitikai szoftverrendszer helyett új integrált humán (személyügyi, munkaügyi) bérszámfejtési rendszer kidolgozását határozta el, a programrendszer létrehozására a Qualisoft Kft.-vel kötött szerzõdést.<br>
A kifejlesztendõ szoftver neve "TIBERIUS" volt.<br>
A szerzõdés alapján a kidolgozandó szoftver tulajdonjoga és a szoftver továbbfejlesztésének kizárólagos joga az ajánlatkérõt illeti meg.<br>
A szoftver karbantartását és jogkövetési szolgáltatásokat a hivatkozott szerzõdés alapján 1999-- 2003. években a szoftvert kifejlesztõ Qualisoft Kft. jogosult végezni.<br>
Ajánlatkérõ az alapszerzõdés alapján a rendszer karbantartására, üzemeltetésre és a jogkövetés elvégzésére a Qualisoft Kft.-vel 2001. és 2002. év folyamán is külön szerzõdést kötött.<br>
A fenti elõzményeket követõen ajánlatkérõ 2003. július 10-én hirdetmény közzététele nélküli tárgyalásos közbeszerzési eljárást indított. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárásra a Qualisoft Számítástechnikai Mûszaki Fejlesztõ Szövetkezetet hívta meg, mivel a szerzõdést a kizárólagos jogok védelme miatt kizárólag egy meghatározott személy képes teljesíteni.<br>
Ajánlatkérõ a hirdetmény közzététele nélküli tárgyalásos eljárás megindításáról az ajánlati felhívásnak 2003. július 10. napján fax útján és postai úton is egyidejûleg történõ megküldésével tájékoztatta a Döntõbizottság elnökét, egyben megküldte az ajánlati felhívást.<br>
Ajánlatkérõt a Döntõbizottság elnöke 2003. július 16. napján felhívta, hogy igazolja azon - ajánlati felhívásban megjelölt - nyilatkozatát, hogy a beszerzés tárgyára vonatkozóan az ajánlattételre felhívott kizárólagos jogosultsággal rendelkezik. Ajánlatkérõ 2003. július 21. napján - felhívásra - megküldte a Qualisoft Kft.-vel 2001. és 2002. évben a fejlesztésre és karbantartásra megkötött szerzõdéseket. Ajánlatkérõ a Qualisoft Kft. kizárólagos jogát ezen szerzõdésekre alapította, melynek tárgya a TIBERIUS integrált bérszámfejtési és közszolgálati nyilvántartó program követési, karbantartási és üzemeltetési feladatainak ellátása. E szerzõdés II. 4. pontja szerint a szerzõdés célja: a megrendelõ tulajdonát képezõ TIBERIUS rendszernek a 2001. évben és az azt követõ 5 éven át történõ jogkövetésének, karbantartásának, illetve üzemeltetésének biztosítása. 2001. december 31-ét követõ idõszakban a szerzõdés az esetben marad hatályos, ha a PM egyedi engedélyt ad a vállalkozóval történõ ilyen feltétel érvényesítésére a szerzõdésben.<br>
A Döntõbizottság elnöke 2003. július 25-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indoklása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárás jogalapja az iratokból nem állapítható meg egyértelmûen, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ észrevételében elõadja, hogy a megküldött iratokból minden kétséget kizárólag megállapítható, hogy nem hívhatott meg más ajánlattevõket az eljárásban, mivel a közbeszerzés a Qualisoft szoftver termékének további fejlesztésére és karbantartására irányul, bármely más cég, ajánlattevõ meghívása az ajánlatkérõ részérõl szerzõdésszegésnek minõsült volna. Ez a garancia és szavatosság elvesztésével járt volna.<br>
Ajánlatkérõ a jogorvoslati eljárás során tartott tárgyaláson hivatkozott arra is, hogy az eljárásfajta választását a kizárólagos jogok mellett a mûszaki-technikai sajátosságok is megalapozzák. E körben elõadta, hogy nem lett volna célszerû a rendszer fejlesztésére egy másik társaságot keresni, mivel nem új rendszert akartak kiépíteni. Ezt az is igazolja, hogy az év elején kiadott összesítõben szerepelt a TIBERIUS rendszer karbantartása és jogkövetése. Ajánlatkérõ nem kívánta a fennálló szerzõdését felmondani, a felkért társasággal tehát élõ szerzõdései voltak a rendszer karbantartására, fejlesztésére és üzemeltetésére, a miniszteri engedélyt is a meglévõ rendszer fejlesztésére adták meg. Elõadta, hogy miután egy meglévõ rendszer továbbfejlesztésérõl van szó, ezért annak mûszaki-technikai sajátosságai is megalapozzák a választásukat az eljárásfajta vonatkozásában.<br>
Egyéb érdekeltként a Qualisoft Kft. tett észrevételt, melyben hivatkozik a 2001. évi szerzõdésre, mely lehetõvé teszi ajánlatkérõ részére, hogy egyoldalú jognyilatkozattal 5 évig meghosszabbítsa a szerzõdés hatályát. A 2003. évi szervezeti változások miatt a TIBERIUS programrendszeren olyan változtatásokat kellett csinálni, melyekre az eredeti szerzõdés keretein belül már nem kerülhetett sor. Miután az érvényes szerzõdés szerint a Qualisoft Kft. kizárólagos felelõssége a rendszer folyamatos mûködésének biztosítása, ajánlatkérõ jogosult volt a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pont szerint eljárni.<br>
Ajánlatkérõ a Qualisoft Kft.-vel a tárgyalásos eljárás befejezését követõen 2003. augusztus 6. napján a szerzõdést megkötötte.<br>
A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ eljárása jogsértõ volt az alábbiak szerint<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) A közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdése b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok, vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság vizsgálta, hogy a jelen közbeszerzési eljárásban a fenti feltételek megvalósultak-e.<br>
E szakasz akkor alkalmazható, ha a beszerzést kizárólag egy meghatározott személy képes teljesíteni, és ez vagy kizárólagos jogok védelmén, mûszaki-technikai sajátosságokon, vagy mûvészeti szempontokon alapul.<br>
Jelen esetben - az ajánlatkérõ által a Döntõbizottság elnöke részére történt tájékoztatóban is hivatkozott - a kizárólagos jogok védelme hiányzik, hiszen az ajánlatkérõ által csatolt (1998. május 8. napján megkötött) alapszerzõdés 4. pontja szerint mind a szoftver tulajdonjoga, mind pedig a szoftver továbbfejlesztésének kizárólagos joga a megrendelõt, tehát az ajánlatkérõt illeti meg. Az ajánlatkérõ által hivatkozott kizárólagos joggal a szoftver tekinttében az ajánlattételre felhívott társaság az idézett szerzõdés alapján nem rendelkezik, ilyen jogokat az ajánlatkérõvel, 2000. évben és 2001. évben megkötött szerzõdések sem keletkeztettek.<br>
Ezt követõen a Döntõbizottság megvizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában rögzített mûszaki-technikai sajátosságok fennállhatnak-e.<br>
Jelen esetben nem beszélhetünk olyan mûszaki-technikai sajátosságokról sem, amely alapján kizárólag egy meghatározott személy, jelen esetben az ajánlattételre felhívott cég lenne képes teljesíteni.<br>
A csatolt alapszerzõdés rögzíti, hogy a szoftver kizárólagos továbbfejlesztési joga ajánlatkérõt illeti meg, így a szerzõdés 4. pontja arról is rendelkezett, hogy a fejlesztés eredményeként létrejött szoftvert és dokumentumokat, valamint mindazon dokumentációt ajánlatkérõ rendelkezésére bocsátja, amely a szoftver alkalmazásához és továbbfejlesztéséhez szükséges.<br>
Tekintettel tehát arra, hogy mindazon dokumentummal ajánlatkérõ rendelkezett, amely a mûködõ szoftver fejlesztéséhez szükséges, így a fejlesztéséhez szükséges mûszaki-technikai adat ismert volt, így ezen adatok és dokumentumok megismerhetõségének lehetõsége mellett a feladat más szakértõ cég számára is elvégezhetõ, hiszen a rendszer megismerhetõ.<br>
Ezen dokumentumokat a rendszert kifejlesztõ cégnek kötelezettsége volt átadni éppen azért, mert a fejlesztés joga és a tulajdonjog is ajánlatkérõt illette meg.<br>
Jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontban nevesített mûvészeti szempontok nem merültek fel, erre ajánlatkérõ sem hivatkozott, így ezen ok a beszerzés jellege miatt hiányzik is.<br>
A Döntõbizottság álláspontja szerint magában az, hogy az ajánlatkérõ által hivatkozott szerzõdések alapján a szoftvert kifejlesztõ társaság jogosult a karbantartási és jogkövetési munkák ellátásra 5 éves idõszakban ellátni, nem alapoz meg sem kizárólagos jogokat, sem mûszaki-technikai sajátosságokat. A megkötött szerzõdések értelmében ugyanis ezen feladatok elvégzésére csak az ajánlatkérõ egyoldalú jognyilatkozata, kívánsága alapján végzi el, ezen feladatok ellátására a szerzõdések kizárólagosságot e körben sem biztosítanak. Az pedig, hogy a feladat ellátására a legoptimálisabban, és a legcélszerûbben, leggazdaságosabban a szoftvert kifejlesztõ és ajánlattételre felhívott társaság képes, nem alapozza meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazását.<br>
A fentiek alapján a Döntõbizottság megállapította, hogy azok az esetek, amelyek jogszerûen megalapozhatják a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított, tárgyalásos közbeszerzési eljárás lefolytatását ajánlatkérõ beszerzésével kapcsolatban nem álltak fenn, tehát sem kizárólagos jogok védelme, sem mûszaki-technikai sajátosságok, sem mûvészeti szempontok nem voltak megállapíthatóak, így ajánlatkérõ jogszerûen nem választhatta volna beszerzésének megvalósítására a Kbt. 70. § (1) bekezdés b) pontja szerinti tárgyalásos eljárást.<br>
Tekintettel a fent leírtakra a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott és a Kbt. 88. § (1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ jogszerûtlenül választotta meg a lefolytatandó eljárásfajtát és ajánlatkérõ által elkövetett jogsértés nem reparálható, hiszen a szerzõdés megkötésre került.<br>
A Döntõbizottság megítélése szerint azonban a beszerzés értékére (szerzõdéses nettó érték: 10 000 000 Ft) is figyelemmel a minimális bírságot a fentiekre tekintettel szükségesnek, de egyben elegendõnek ítélte.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá.<br>
A kiszabott bírság a szerzõdéses (nettó) érték 10%-a.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. szeptember 2.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>