<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (7538)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.385/11/2003.<br>
<br>
Tárgy: az Építésügyi Minõségellenõrzõ Innovációs Kht. jogorvoslati kérelme a Nemzeti Autópálya Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Építésügyi Minõségellenõrzõ Innovációs Kht. (1113 Budapest, Diószegi út 37., képviseli: dr. Nagy Szabolcs ügyvéd, 1056 Budapest, Bástya u. 8/10., fszt. 3., a továbbiakban: kérelmezõ) kérelmét, melyet a Nemzeti Autópálya Rt. (1036 Budapest, Lajos u. 80., a továbbiakban: ajánlatkérõ) "a meghatározott autópálya-építési munkálatok minõségkontrollja, beleértve a szakaszokon építendõ hidakat, egyéb mûtárgyakat is" tárgyú közbeszerzési eljárása ellen indított, elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. május 14-én a Közbeszerzési Értesítõben 3609/2003 szám alatt részvételi felhívást jelentetett meg a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontja szerinti hirdetmény közzétételével induló tárgyalásos eljárás megindítására, a rendelkezõ részben meghatározott beszerzés tárgyában.<br>
Ajánlatkérõ a 8. pont 2. francia bekezdésében elõírta többek között a résztvevõk pénzügyi, gazdasági és mûszaki alkalmasságának igazolására kért adatok és tények között a mûszaki alkalmasság igazolására:<br>
- "a saját és a teljesítésbe bevonandó mûszaki vagy gazdasági egységek ISO 9001:2000 szerinti minõségirányítási rendszerének - bármely nemzeti rendszerben akkreditált - tanúsító általi tanúsítása".<br>
A részvételi felhívás 9. a) pontjának 2. francia bekezdésében a pénzügyi, gazdasági és mûszaki alkalmasság elbírálásának szempontjai között ajánlatkérõ többek között meghatározta a mûszaki alkalmasság körében, hogy:<br>
- "a saját és a teljesítésbe bevonandó mûszaki vagy gazdasági egységek ISO 9001:2000 szerinti minõségirányítási rendszerének - bármely nemzeti rendszerben akkreditált - tanúsító általi tanúsítása bemutatásra került-e".<br>
A részvételi felhívás 9. b) pontjának 3. francia bekezdésében a részvételre jelentkezõnek a szerzõdés teljesítésére alkalmatlanná minõsítõ szempontja volt többek között:<br>
- "a saját és a teljesítésbe bevonandó mûszaki vagy gazdasági egységek ISO 9001:2000 szerinti minõségirányítási rendszerének - bármely nemzeti rendszerben akkreditált - tanúsító általi tanúsításának hiánya".<br>
A részvételi felhívás 13. h) pontja a hiánypótlásra lehetõséget biztosított a 8., a 9. a), illetve 9. b) pontokban foglaltak tekintetében.<br>
A 13. i) pont 1. francia bekezdésében ajánlatkérõ rögzítette, hogy érvénytelen a részvételi jelentkezés, ha a saját, vagy a teljesítésbe bevonandó mûszaki vagy gazdasági egységek nem rendelkeznek akkreditált laboratóriumi státusszal.<br>
A 13. i) pont 2. francia bekezdése szerint érvénytelen a részvételi jelentkezés, ha a részvételre jelentkezõ közút- és hídépítési vizsgálati körben szerzett jártasságát nem tudja az Állami Közúti Mûszaki és Információs Kht. (ÁKMI) érvényes jogosultság igazolásaival alátámasztani.<br>
Ajánlatkérõ dokumentációt bocsátott jelentkezõk rendelkezésére, amely a jelentkezések formai elõírásait és az elvégzendõ feladatok körét tartalmazta, valamint nyilatkozatokat, igazolásokat.<br>
Ajánlatkérõ a részvételi felhívását 2003. június 4-én a Közbeszerzési Értesítõ 23. számában módosította. A módosítás érintette többek között a 8., a 9. a) és a 9. b) pontokat, melyekben ajánlatkérõ a minõségirányítási rendszer ISO 9001:2000 szerinti tanúsításának vagy az ISO 9001:1994 szerinti tanúsításának bemutatását írta elõ.<br>
A 13. i) pont 2. francia bekezdését módosította ajánlatkérõ, mely szerint érvénytelen a részvételi jelentkezés, ha az elvégzendõ közút- és hídépítési vizsgálati körben a részvételre jelentkezõ nem rendelkezik a NAT által kiadott ISO alapú - MSZ-ISO/IEC 17025:2001 - tanúsítvánnyal.<br>
Ajánlatkérõ a részvételi felhívás módosításának megfelelõen a dokumentációt is módosította, és a jelentkezõk rendelkezésére bocsátotta, mely az elõzményi dokumentációval azonos tagolású volt.<br>
A jelentkezési határidõre, 2003. július 2-ára 7 db részvételi jelentkezést nyújtott be: a Közlekedéstudományi Intézet Rt., a SZTRÁDA TESZT Kft., a Technológiai, Laboratóriumi és Innovációs Kft., az Állami Közúti Mûszaki és Információs Kht., a Budapesti Mûszaki és Gazdaságtudományi Egyetem Út és Vasútépítési Tanszék Útépítési Laboratórium, a BAU-TESZT Minõségvizsgáló Kft., valamint a kérelmezõ.<br>
A jelentkezéseket bizottság értékelte, és valamennyi jelentkezõt különbözõ tárgyban felszólítottak hiánypótlásra. Kérelmezõ esetén 7 pontban jelezték a hiányosságokat, melyek közül a 4. pontban kérték bemutatni az ISO 9001:2000 vagy az ISO 9001:1994 érvényes tanúsítását, mivel a jelentkezéshez csatolt TÜV-CERT okirat érvényessége lejárt. Az 5. pontban az ISO alapú - MSZ-ISO/IEC 17025:2001 - tanúsítvány becsatolását kérték.<br>
Kérelmezõ a megadott idõpontig nyilatkozatot csatolt, mely szerint az akkreditáció folyamatban van, a tanúsítványok kiadásának várható idõpontja 2003. július közepe. Az MSZ EN ISO/IEC 17025:2001 szabvány szerinti akkreditálási okirat odaítélése 2003. július 18-án várható. A Nemzeti Akkreditáló Testület - mely a tanúsítást végzi - a rendszerdokumentációt elfogadta és 2003. július 9-11-re tûzte ki a tanúsító auditját, az MSZ EN ISO 9001:2001 szabvány vonatkozásában.<br>
Ajánlatkérõ a jelentkezések bírálatát követõen 2003. július 9-én hirdette ki a részvételi szakasz eredményét, mely szerint a kérelmezõ alkalmatlan, mert "nem teljesíti a mûszaki alkalmassági feltételek között, hogy rendelkezik érvényes ISO 9001 és ISO alapú MSZ-ISO/IEC 17025:2001 tanúsításokkal".<br>
Kérelmezõ 2003. július 25-én nyújtotta be jogorvoslati kérelmét - melyet 2003. július 31-én a hiánypótlásra történõ felhívásának megfelelõen kiegészített -, melyben a részvételi szakaszt lezáró döntést sérelmezte, kérte annak a kérelmezõ kizárására vonatkozó részének a megsemmisítését. Kérte ideiglenes intézkedésként ajánlatkérõ kötelezését, hogy a kérelmezõt vonja be az eljárásba.<br>
Kérelmében elõadta, hogy a társaság ISO 9001:1996 tanúsítványa 2003 májusában lejárt, ugyanakkor az új MSZ EN ISO 9001:2001 szerinti minõségirányítási rendszerdokumentációjukat 2003. február 3-án bevezették. A tanúsító szervezet az értékelést 2003. június 30-án azzal zárta le, hogy a dokumentált rendszer kielégíti a követelményeket. Kérelméhez mellékelte a 2003. július 21. és 2006. július 20. között érvényes tanúsítvány másolatát.<br>
Az ISO alapú MSZ-ISO/IEC 17025:2001 tanúsítvány hiányával kapcsolatban elõadta, hogy a társaság különbözõ laboratóriumai korábban egyesével, különbözõ érvényességgel voltak akkreditálva. A szabványváltozás kedvezõ idõpontja lehetõvé tette a közös, egységes szabályozást, melynek kiépítését 2001-ben megkezdték. Az új MSZ-ISO/IEC 17025:2001 szerinti laboratóriumi minõségirányítási rendszerük 2002. június 15-én érvénybe lépett. 2002 szeptemberében kérték a NAT eljárását, melynek eredményeként 2003. július 24-én az okiratot kézhez kapták, és kérelmükhöz másolatban mellékelték, melynek érvényessége 2003. július 23-tól 2006. július 22-ig áll fenn.<br>
Álláspontja szerint az a jogosultság, amellyel érvényesen rendelkeznek a 3/2003. (I. 23.) BM-GKM-KvVM r. szerint magasabb rendû, mint ajánlatkérõ által kért ISO alapú MSZ-ISO/IEC 17025:2001 tanúsítvány. Az ajánlatkérõ tárgyaláson tett nyilatkozatában elismerte, hogy az auditálási eljárást követõen az akkreditálási okirat kiadása nem automatikus, a kiadás megtagadására is sor kerülhet.<br>
Ajánlatkérõ érdemi észrevétele szerint a jelentkezési határidõ és az eredményhirdetési idõpont közötti idõszakban kérelmezõ nem rendelkezett a kért tanúsítványokkal, melyet a hiánypótlásra benyújtott nyilatkozatában is megerõsített, ezért az érvénytelenség megállapítása jogszerû volt. Kérte az álláspontja szerint megalapozatlan kérelem elutasítását.<br>
A TLI Kft. az ajánlatkérõ döntésével egyetértõ nyilatkozatot tett, tekintettel arra, hogy a részvételi felhívása meglévõ tanúsítvány bemutatását írta elõ.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság a rendelkezésre álló iratok, a felek szóbeli és írásbeli nyilatkozatai alapján megállapította, hogy a kérelmezõ jogorvoslati kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A Döntõbizottság megállapította, hogy a részvételi jelentkezés határidejére, 2003. július 2-ára a kérelmezõ nem rendelkezett az ajánlati felhívás szerinti és az ISO 9001:1994, vagy ISO 9001:2000 szerinti minõségirányítási rendszerének bármely nemzeti rendszerben akkreditált tanúsító általi tanúsításával. A kérelmezõ ebben az idõpontban szintén nem rendelkezett a saját, illetve a teljesítésbe bevonandó mûszaki, gazdasági egységei vonatkozásában, a NAT által kiadott ISO alapú MSZ-ISO/IEC 17025:2000 tanúsítvánnyal.<br>
A Döntõbizottság megállapította, hogy kérelmezõ az ajánlatkérõ által a részvételi felhívásban biztosított hiánypótlási lehetõség alapján a megadott póthatáridõben, 2003. július 7-ig sem tudta csatolni az elõbb említett tanúsítványokat. A kérelmezõ maga is elismerte, hogy az MSZ-EN 45001:1990 tanúsítványa az ún. elavult státusú tanúsítványnak minõsül 2003. január 1-jétõl, melyet az MSZ-ISO/IEC 17025:2001 sz. tanúsítvány vált fel, tehát ennek érvénye már megszûnt a NAT közlése szerint. A Döntõbizottság megállapította, hogy a kérelmezõ által az ajánlatkérõ részére becsatolt 2003. június 30-i nyilatkozata Nemzeti Akkreditáló Testület részérõl csak az akkreditálási eljárás folyamatban létét igazolja az MSZ-EN ISO/IEC 17025:2001 szabvány szerinti vizsgálati tevékenységekre vonatkozóan. Azonban tartalmazza azt a megállapítást, hogy az igazolás, illetve nyilatkozat akkreditált tevékenység végzésére nem jogosít fel. A Döntõbizottság továbbá megállapította, hogy a kérelmezõ által a részvételi jelentkezéséhez csatolt DIN EN ISO 9001:1994 számú tanúsítvány érvényessége 2003 májusában lejárt.<br>
A Döntõbizottság megállapította azt is, hogy kérelmezõ által a jogorvoslati eljárás során csatolt MSZ EN-ISO 9001:2001 számú tanúsítvány érvényességének kezdõ idõpontja 2003. július 21., míg a szintén ekkor csatolt MSZ EN-ISO/IEC 17025:2001 érvényességének kezdõ idõpontja 2003. július 23-a. Mivel a részvételi felhívás szerint az ezen utóbbi szabványok szerinti minõségirányítási rendszerre vonatkozó tanúsítás bemutatására vonatkozó elõírása szerepel, ezért az ajánlatkérõ jogszerûen minõsítette alkalmatlannak a szerzõdés teljesítésére a kérelmezõt tekintettel arra, hogy a részvételi jelentkezés határidejére, illetve a hiánypótlási határidõre nem tudta bemutatni a megfelelõ tanúsításokat.<br>
A Döntõbizottság álláspontja szerint a kérelmezõ hivatkozása a 3/2003. (I. 25.) BM-GKM-KvVM együttes rendeletre az építési termékek mûszaki követelményeinek, megfelelõség igazolásának, valamint forgalomba hozatalának és felhasználásának részletes szabályairól nem felel meg a részvételi jelentkezésnek a tanúsítványok bemutatására vonatkozó elõírásának. Kétségkívül a kérelmezõ a vonatkozó rendelet feltételeinek megfelelt, ezért mint vizsgáló laboratóriumot, illetve ellenõrzõ tanúsító szervezetet a Gazdasági Minisztérium nyilvántartásba vette. Azonban ezen nyilvántartásba vétel sem pótolhatta a részvételi jelentkezés elõírásának való megfelelõséget a minõségirányítási rendszernek bármely nemzeti rendszerben akkreditált tanúsító általi tanúsításának bemutatására nézve, a megadott szabványokra vonatkozóan.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 28.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>