<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10623)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.653/11/2002.<br>
<br>
Tárgy: a Somogyi és Társa Építõ és Szolgáltató Kft. jogorvoslati kérelme Sarkad Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Somogyi és Társa Építõ és Szolgáltató Kft. (6000 Kecskemét, Tatársor 6., a továbbiakban: kérelmezõ) jogorvoslati kérelmét, melyet Sarkad Város Önkormányzata (5700 Sarkad, Kossuth u. 27., a továbbiakban: ajánlatkérõ) "Sarkad város szennyvízcsatorna-hálózata bõvítésének 2002-2004. évi ütem megépítése vállalkozói keretek között, a Mélyépterv Consulting Engineering Kft. által 392-1/01. tervszám alatt készített terv és a vízjogi létesítési engedélyben meghatározott mûszaki tartalommal" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az ajánlatkérõ érdemi észrevétele alapján az alábbi tényállást állapította meg.<br>
Az ajánlatkérõ 2002. augusztus 28-án a Közbeszerzési Értesítõ 35. számában részvételi felhívást tett közzé nyílt elõminõsítési eljárás lefolytatására Sarkad város szennyvízcsatorna-hálózata bõvítésének 2002-2004. évi üteme megépítése tárgyában.<br>
Részajánlat tételére az ajánlatkérõ nem biztosított lehetõséget.<br>
A részvételi felhívás 9. pontjában határozta meg az ajánlatkérõ a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
A 9. b) pont elsõ bekezdésében a mûszaki alkalmasság igazolására elõírta a következõket:<br>
- a részvételre jelentkezõ általa beszerzés során elvégezni kívánt tevékenység 1999., 2000., 2001. és 2002. években a részvételi jelentkezés benyújtásának idõpontjáig befejezett és folyamatban levõ referenciáinak ismertetése.<br>
A részvételi felhívás 10. a) pontja elsõ bekezdésében a részvételre jelentkezõ alkalmassága elbírálása szempontjaként a részvételre jelentkezõ és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>2) bekezdés b) pontja szerinti alvállalkozók) referenciáinak megfelelõségét határozta meg az ajánlatkérõ.<br>
A részvételi felhívás 10. b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjait írta elõ az ajánlatkérõ. A második bekezdés a következõket tartalmazta:<br>
- a részvételre jelentkezõ nem rendelkezik az 1999., 2000., 2001. évek átlagában évente a vízjogi létesítési engedélyben meghatározott mûszaki tartalmú és legalább 400 M Ft értékû gravitációs szennyvízcsatornahálózat-építési referenciával, és legalább ezek közül 1 db 1000 M Ft nettó értéket elérõ befejezett referenciával vagy hasonló nagyságrendû szerzõdéses állományú megrendeléssel.<br>
A részvételi felhívás 12. pontjában rögzítette az ajánlatkérõ, hogy hiánypótlási ehetõséget nem biztosít.<br>
Az ajánlatkérõ elõminõsítési dokumentációt is készített, amely tartalmazta a vízjogi létesítési engedélyt, a benyújtandó részvételi jelentkezés tervezetét, kitöltendõ adatlap és nyilatkozat ûrlapokat. A referenciák ismertetésére az "L" és "M" jelû formanyomtatványok szolgáltak. Az "L" jelû nyomtatványon az 1999., 2000. és 2001. év befejezett referenciamunkáit, az "M" jelûn pedig a folyamatban lévõ munkákat kellett ismertetni.<br>
A részvételi jelentkezési határidõre, 2002. szeptember 23-ig kérelmezõn kívül a következõ jelentkezõk nyújtották be részvételi jelentkezésüket: Délépítõ Építõ és Szerelõ Rt., OMS-Hungaria Kft., MAHÍD 2000 Magyar Híd és Szerkezetépítõ Rt., Hídépítõ Rt., Erro'96 Építõ-Szerelõ Kft., Caementárius Építõ és Szolgáltató Kft., SADE Magyarország Kft., Betonút Szolgáltató és Építõ Rt., Kötiviép'B Kft., BauTeam Építõipari és Vállalkozási Kft. és a STRABAG Építõ Kft.<br>
Az ajánlatkérõ a jelentkezéseket elbírálta, majd 2002. október 14-én kihirdette a részvételi szakasz eredményét. Formai hiányosság miatt érvénytelennek nyilvánította a MAHÍD 2000 Magyar Híd és Szerkezetépítõ Rt., az Erro'96 Építõ-Szerelõ Kft. és a Bau-Team Építõipari és Vállalkozási Kft. jelentkezését, kérelmezõt pedig a szerzõdés teljesítésére alkalmatlannak minõsítette, mivel nem rendelkezik legalább 1 db, 1 milliárd Ft nettó értéket elérõ befejezett referenciával vagy hasonló nagyságrendû szerzõdéses állományú megrendeléssel. [Részvételi felhívás 10. b) pont második bekezdés.]<br>
Kérelmezõ 2002. október 28-án nyújtott be jogorvoslati kérelmet a Döntõbizottsághoz, amelyben sérelmezte az alkalmatlanná nyilvánítását. Kérte a jogsértés megállapítását, a részvételi szakaszt lezáró döntés megsemmisítését, az ajánlatkérõ költségekben történõ marasztalását. Ideiglenes intézkedésként kérte a közbeszerzési eljárás felfüggesztését. Tárgyalás tartását nem kérte.<br>
Álláspontja szerint a részvételi felhívás 10. b) pontja második bekezdésében foglalt elõírásnak megfelelt, mivel a bemutatott referenciáinak nettó értékét összeadva azok értéke meghaladja az alkalmassághoz szükséges 1 milliárd forintot. Több referencia összevonására a részvételi felhívás lehetõséget adott, mivel az elõírás megfogalmazása szerint a részvételre jelentkezõnek rendelkeznie kell egy darab 1 milliárd forint összeget elérõ referenciával, vagy hasonló nagyságrendû szerzõdéses állományú megrendeléssel. Egy darab 1 milliárd forintot elérõ referenciájuk ugyan nincs, de négy darab folyamatban lévõ beruházásuk révén már megfelelõ az összeg. Értelmezésük szerint a folyamatban lévõ munkák szerzõdéses állománynak minõsülnek, ezért kérte az ajánlatkérõ azoknak az "M" jelû adatlapon történõ bemutatását, és így nem egy darab referenciának, hanem a szerzõdéses állománynak kell elérnie a kért nagyságrendet. Kérelmében is bemutatta a részvételi jelentkezésében ismertetett négy, folyamatban lévõ munkát, amelyek értéke egyenként nem haladja meg az 1 milliárd forintot, összegük azonban igen.<br>
Az ajánlatkérõ észrevételeiben kérte az alaptalan kérelem elutasítását. Elõadta, hogy az ajánlati felhívás teljesen egyértelmû, hiszen egy darab 1 milliárd forint összegû referenciát írtak elõ vagy a befejezett munkákra vagy a szerzõdéses állományú megrendelésre vonatkozóan. Logikátlan is lenne különbözõ értékeket meghatározni a befejezett munkákra és a folyamatban lévõ szerzõdések teljesítésére. A kérelmezõ maga is elismeri, hogy egy darab 1 milliárd forint összegû referenciával nem rendelkezik. Álláspontja szerint ezért jogszerûen minõsítették a részvételi felhívás alapján a szerzõdés teljesítésére alkalmatlannak.<br>
A Döntõbizottság megállapította, hogy a kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a nyílt elõminõsítési eljárás két szakaszból álló közbeszerzési eljárás. Ennek szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése alapján az elõminõsítési eljárás lefolytatásának az a célja, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
Az ajánlatkérõ a részvételi felhívás 9., 10. a) és 10. b) pontjaiban határozta meg az alkalmasság megítélésével kapcsolatos követelményeket.<br>
Annak vizsgálatához és eldöntéséhez, hogy a kérelmezõ alkalmas-e a szerzõdés teljesítésére, a részvételi felhívás 10. b) pontja második bekezdésében meghatározott kritériumot kellett a Döntõbizottságnak értelmeznie.<br>
A Döntõbizottság álláspontja szerint a szerzõdés teljesítésére való alkalmassághoz a részvételre jelentkezõknek a referenciák vonatkozásában két, együttes feltételt kellett teljesíteniük. Az ajánlatkérõ elvárása az volt, hogy a részvételre jelentkezõ azon felül, hogy az 1999., 2000. és 2001. évek átlagában évente rendelkezik legalább 400 millió forint értékû gravitációs szennyvíz-csatornázási referenciával, rendelkeznie kell még ezek közül a referenciák közül legalább egy darab, 1 milliárd forint nettó értékû befejezett munkával, vagy egy darab ugyanilyen értékû folyamatban lévõ munkával.<br>
Nem fogadta el a Döntõbizottság a kérelmezõ álláspontját, miszerint a felhívásban foglaltak alapján a folyamatban lévõ referenciák esetében a munkák értékének összeadásával is teljesíthetõ az elõírt nagyságrend. A részvételi felhívás, illetve dokumentáció ugyanis ilyen kifejezett elõírást nem tartalmazott, a részvételi felhívás 10. b) pontja második bekezdése pedig nem értelmezhetõ ily módon. Itt ugyanis az ajánlatkérõ egyértelmûen legalább egy darab egymilliárd forintot elérõ referenciát kért, ami - vagylagosan - befejezett vagy folyamatban lévõ munka is lehetett. Az ajánlatkérõ a folyamatban lévõ munkát "szerzõdéses állományú megrendelés" kifejezéssel határozta meg, ami szintén nem értelmezhetõ úgy, hogy ez a részvételre jelentkezõ összes be nem fejezett munkáját magában foglalja. Az ajánlatkérõ ugyanis nem a részvételre jelentkezõ teljes szerzõdéses állományának összegére írta elõ ezt a nagyságrendet, hanem egy darab 1 milliárd forintot elérõ szerzõdéses állományú megrendelést, azaz ilyen összegre vonatkozó szerzõdést, és annak alapján folyamatban lévõ munkát határozott meg.<br>
Ezt követõen a Döntõbizottságnak azt kellett megvizsgálnia, hogy a kérelmezõ rendelkezik-e egy darab 1 milliárd forintot elérõ befejezett vagy folyamatban lévõ referenciával.<br>
A Döntõbizottság megállapította, hogy a kérelmezõ a részvételi jelentkezése 107. és 108. oldalán ismertette a befejezett referenciáit. Ezek között egy sem éri el az 1 milliárd forintot. A részvételi jelentkezés 110. oldalán lévõ "Leszerzõdött, folyamatban lévõ referenciamunkák" címû táblázatban szerepel négy darab szennyvízcsatorna-építési munka, azok nettó értéke 178 600 000 és 354 500 000 Ft közötti, tehát azok közül sem éri el egyik sem a nettó 1 milliárd forintot. A fentiek alapján a Döntõbizottság megállapította, hogy a kérelmezõ nem rendelkezik legalább egy darab 1 milliárd forintot elérõ referenciával.<br>
A fentiek alapján a Döntõbizottság álláspontja szerint a kérelmezõ az alkalmasságát nem az ajánlatkérõ által elõírt módon igazolta, így jogszerûen állapította meg az ajánlatkérõ a kérelmezõ alkalmatlanságát.<br>
Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 19.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>