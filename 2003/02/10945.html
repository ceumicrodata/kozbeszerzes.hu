<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10945)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.692/5/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Nagymaros Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Nagymaros Város Önkormányzata (2626 Nagymaros, Fõ tér l., a továbbiakban: ajánlatkérõ) "1 db szemétgyûjtõ és -szállító célgépjármû beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Az ajánlatkérõ a Döntõbizottság elnökét 2002. október 31-én tájékoztatta arról, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) és d) pontja alapján a rendelkezõ részben megjelölt beszerzés tárgyában.<br>
Ajánlatkérõ az eljárásfajta választását azzal indokolta, hogy a Belügyminisztériumtól - települési szilárd hulladék közszolgáltatás fejlesztésének támogatására - hulladékszállító gépjármû beszerzésére támogatást nyert el, amelyrõl szeptember közepén értesült és október elején derült ki számára, hogy a támogatást 2002. december 10-ig igénybe kell venni, amelynek elõfeltétele a közbeszerzési eljárás lefolytatása eredményeként megkötött megállapodás megküldése a Belügyminisztérium részére.<br>
Ajánlatkérõ ajánlati felhívást is készített, mely szerint az ajánlattétel határideje 2002. november 25-e. Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõknek a szerzõdés teljesítésére alkalmatlanná minõsítés szempontjait. Ajánlatkérõ az összességében legelõnyösebb ajánlatot kívánta kiválasztani. Az ajánlati felhívás szerint az eredményhirdetés idõpontja 2002. november 28.<br>
Ajánlatkérõ ajánlattételre az Unitrade Autó Kft.-t, a MUT Hungária Kommunális Jármûgyártó és Kereskedelmi Kft.-t és a Seres Gépipari és Kereskedelmi Kft.-t hívta fel.<br>
A Döntõbizottság elnöke 2002. november 13-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és d) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és d) pontjára alapított eljárása jogszerû. Indoklásként elõadta, hogy a hirdetmény közzététele nélküli tárgyalásos eljárás megindítására rajtuk kívül álló okok miatt került sor. Az Önkormányzati Közlönyben 2002. szeptember közepén jelent meg, hogy a benyújtott pályázatuk alapján támogatásban részesülnek. A hivatalos értesítés 2002. október elején megérkezett, melyben közölték, hogy a támogatást csak 2002. december 10-ig lehet igénybe venni, melynek elõfeltétele a lefolytatott közbeszerzési eljárás eredményeként a szerzõdéskötés. 2002 októberében még önkormányzati választások is voltak, így korábban nem volt lehetõség közbeszerzési eljárás indítására. A Kbt. 70. § (1) bekezdés c) pontjában foglalt elõre nem látható okból bekövetkezõ sürgõsség fennáll, más eljárásfajtára elõírt határidõk nem lennének betarthatóak, továbbá a d) pontban foglalt feltétel is fennáll, hiszen a beszerzés nyilvános feltételei rövid ideig állnak fenn.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából. E szakasz akkor alkalmazható, ha a rendkívüli sürgõsség elõre nem látható okból áll elõ, a rendkívüli sürgõsség elõállása nem ajánlatkérõ mulasztására vezethetõ vissza, továbbá a más eljárásfajtára elõírt határidõk nem lennének betarthatóak. Bármely feltétel hiánya esetén e szakasz alkalmazása jogsértõ.<br>
A Döntõbizottság vizsgálta, hogy jelen közbeszerzési eljárásban ezen feltételek megvalósultak-e.<br>
A rendelkezésre álló iratokból megállapítható volt, hogy ajánlatkérõ 2002. szeptember közepén értesült arról a tényrõl, hogy az elnyert támogatást az év végi pénzügyi zárás miatt még ez évben, pontosabban 2002. december 10-ig igénybe kell venni. A támogatás átutalására azonban csak az eredményes közbeszerzési eljárás eredményeként megkötött szerzõdést követõen kerülhet sor.<br>
A fentiek alapján a Döntõbizottság megállapította, hogy az elõre nem látható okból elõállt rendkívüli sürgõsség nem ajánlatkérõ mulasztására vezethetõ vissza, hiszen a Belügyminisztérium olyan idõpontban állapított meg ajánlatkérõ számára határidõt, amikor már a beszerzés rendkívül sürgõssé vált és az elõírt véghatáridõ tartása esetén más eljárásfajta alkalmazására az elõírt határidõkre tekintettel lehetõség nincs. A Döntõbizottság figyelembe vette azt a körülményt is, hogy korábban közbeszerzési eljárás indítására - figyelemmel az önkormányzati választások miatti munkaleterheltségre - korábban lehetõség nem volt.<br>
A Döntõbizottság megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
Ennek alapján nincs jelentõsége annak, hogy az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt feltételek fennállnak-e. A Döntõbizottság azonban megjegyzi, hogy a Kbt. 70. § (1) bekezdés d) pontjában foglalt feltételek - jelen esetben - nem valósulnak meg. E szakasz szerint ugyanis az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna. E szakasz jogszerû alkalmazásának feltétele, ha a beszerzés nyilvánosan közzétételre kerül, pl. napilapban és e kedvezõ feltételek nemcsak ajánlatkérõ, hanem bárki számára igénybe vehetõek. Továbbá azon feltételnek is meg kell valósulnia, hogy a kedvezõ feltételek rövid ideig való fennállása miatt más típusú eljárás nem lenne alkalmazható. Ajánlatkérõ e körben nem támasztotta alá a fenti szakaszban foglaltak fennállását, nem csatolt olyan hirdetményt, mely szerint a beszerzés tárgyát képezõ célgépjármû napilapban kedvezõ áron meghirdetésre került volna és bárki számára a kedvezõ áron történõ beszerzés rendelkezésre állna.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 6.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>