<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10915)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.641/11/2002.<br>
<br>
Tárgy: a GANZ-BVG Kft. jogorvoslati kérelme a Fõvárosi Önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a GANZ-BVG Építõ és Acélszerkezet-szerelõ Kft. (1211 Budapest, Gyepsor u. 1., képviselõ: dr. Petróczy Gyula ügyvéd, 1081 Budapest, Bezerédi u. 8., a továbbiakban: kérelmezõ) jogorvoslati kérelmét, melyet Budapest Fõváros Önkormányzata (1052 Budapest, Városház u. 9-11., nevében eljár: Budapest Fõváros Önkormányzat Polgármesteri Hivatal Közlekedési Ügyosztály, 1052 Budapest, Városház u. 9-11., képviseli: dr. Molnár Judit ügyvéd, 1065 Budapest, Bajcsy Zsilinszky út 21. IV. em. 1., a továbbiakban: ajánlatkérõ) az "A. Árpád híd járdaszerkezetének teljes átépítése 2 ütemben" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. május 29-én megjelent 22. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában 4087/2002 sz. alatt.<br>
Ajánlatkérõ - a jogorvoslati kérelemmel érintett beszerzés vonatkozásában - a beszerzés tárgyát és mennyiségét az ajánlati felhívás 3. a) pontjában a következõk szerint határozta meg:<br>
A. Árpád híd járdaszerkezeteinek teljes átépítése 2 ütemben (1. ütemben északi járda)<br>
Fõbb mennyiségek:<br>
- járdák acélszerkezeteinek<br>
hossza:	1670 m<br>
szélessége:	2,9 m<br>
- felfüggesztett munkaállvány	7000 m2<br>
- acélanyagok<br>
S235JRG2 minõségû:	530 t<br>
X2CrNi 18-9 ausztinens korrózióálló:	4 t<br>
terelõkorlátokhoz:	46 t<br>
- acélfelületek korrózióvédelme többrétegû bevonattal:	16 000 m2<br>
- acél járdatáblák járófelületének csúszásgátló bevonattal történõ ellátása:	5000 m2<br>
Ajánlatkérõ részajánlat tételét lehetõvé tette.<br>
Mûszaki alkalmasság igazolására a 11. a)2.2. pontban elõírta a teljesítéshez rendelkezésre álló mûszaki-technikai felszereltség ismertetését, amelyet a megvalósítás során igénybe kívánnak venni.<br>
A felhívás 11. b) pontja részletezte az ajánlattevõnek a szerzõdés teljesítésére alkalmatlanná minõsítésének szempontjait.<br>
Ajánlatkérõ a felhívás 16. Egyéb információk pontjában - többek között - az alábbi elõírásokat tette:<br>
A 16.6. pont szerint "ajánlatkérõ egy ízben az összes ajánlattevõ számára azonos feltételekkel lehetõséget biztosít a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ai szerinti igazolás vagy nyilatkozat utólagos csatolására, formai hiányosságok pótlására, valamint egyéb, az ajánlattal kapcsolatos formai hiányosságok pótlására [Kbt. 43. § (4) bekezdés].<br>
A 16.8. pontban elõírta az alábbi feltételek, követelmények nemteljesítése esetén hiánypótlást ajánlatkérõ nem biztosíthat, a dokumentumok hiánya automatikusan az ajánlat érvénytelenségét eredményezi.<br>
A 16.8.2. Az ajánlatnak tartalmaznia kell a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében elõírt nyilatkozatot az ajánlatkérési dokumentációban meghatározottak szerint.<br>
A 16.8.4. Az ajánlatban meg kell jelölni a közbeszerzésnek azt a részét, értékét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pont]".<br>
<br>
16.8.6. A cégkivonatban a beszerzés tárgyára feljogosító tevékenységi kör hiánya automatikusan az ajánlat érvénytelenségét eredményezi.<br>
Ajánlatkérõ dokumentációt is készített, melynek része volt a részletes ajánlati feltételeket tartalmazó I. kötet: "Az ajánlat összeállításának tartalmi, formai és alaki követelmények" címmel. Ebben ajánlatkérõ meghatározta az ajánlatba csatolandó nyilatkozatok tartalmát, elvárt formáját és sorrendjét.<br>
Az 5 . sz. dokumentum tartalmazta az ajánlattevõ nyilatkozatát a közbeszerzés azon részére vonatkozóan, amellyel összefüggésben harmadik személlyel szerzõdést fog kötni, e szervezet(ek), személye(k) meghatározása nélkül [<a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pont].<br>
A 6. sz. dokumentum tartalmazta az ajánlattevõ nyilatkozatát a közbeszerzés értékének tíz százalékát meghaladó mértékben igénybe venni kívánt alvállalkozókról.<br>
A 11. sz. dokumentum tartalmazta az ajánlattevõ, illetõleg alvállalkozója mûszaki-technikai felszereltségének leírását, amelyet a jelen közbeszerzési eljárás során alkalmazni kívánnak.<br>
A 20. sz. dokumentum a cégokmányokat tartalmazta.<br>
Az Árpád híd, gyalogjárdák átépítése kiviteli terv 12/10. oldalán a munka- és tûzvédelmi elõírások között elõírta ajánlatkérõ, hogy a munkavégzés teljes idõtartama alatt motoros mentõcsónakot kell a helyszínen tartani.<br>
A 2002. június 24-ei ajánlattételi határidõre az "A" ajánlati részre ajánlatot tett: a kérelmezõ, a Strabag Kft., a Hídépítõ Rt., a KÖZGÉP Gép- és Fémszerkezetgyártó Rt. és a MAHÍD-2000 Rt.<br>
Ajánlatkérõ 2002. június 26-án kérdést, illetve hiánypótlási felhívást intézett a GANZ-BVG Kft. felé.<br>
Ajánlatkérõ július 2-án még az alábbiakat is kérte a GANZ-BVG Kft.-tõl: "Ajánlatukban nyilatkoztak arról (5. sz. dokumentáció), hogy szerzõdést kívánnak kötni harmadik személlyel, de az ajánlatkérõ számára még nem egyértelmû, hogy mely munkarészekre. Kérjük ennek pontosítását.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése értelmében a kirívóan alacsony ellenszolgáltatást kérem megindokolni az alábbiak figyelembevételével:<br>
A beadott ütemterv rendkívül feszített munkavégzést feltételez a rövid határidõ miatt, a nem saját anyagfelhasználás esetén a fõbb beszállítók árait ellenõrizhetõ módon kérjük közölni.<br>
A munka elvégzéséhez szükséges bérgépek bérleti megállapodását kérjük megadni."<br>
Az erre adott választ is megküldte az ajánlattevõ.<br>
Ajánlatkérõ a kérdésekrõl az eljárás résztvevõit egyidejûleg faxon tájékoztatta.<br>
A tájékoztatások alapján a Hídépítõ Rt. 2002. július 4-én írásban kifogásolta a kérdések tartalmát, mivel szerinte ezek a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a) pont hatálya alá esnek és nem formai, hanem tartalmi elõírások, ezért ezeknél hiánypótlásra a Kbt. 43. § (4) bekezdése és az ajánlati felhívás szerint sincs lehetõség.<br>
A 149/2002. (VII. 8.) sz. Közb. Biz. határozat az A. részfeladat nyertesének a GANZ-BVG Kft. ajánlatát javasolta kihirdetni.<br>
Az eredetileg 2002. július 16-ára kitûzött eredményhirdetést elhalasztották 2002. július 30-ára.<br>
A 2002. július 30-án megtartott eredményhirdetésen az A. ajánlati részre nyertesként a GANZ-BVG Kft.-t hirdették ki.<br>
Ez ellen a döntés ellen jogorvoslati kérelmet nyújtott be a Hídépítõ Rt. Kérte, hogy a Döntõbizottság semmisítse meg ajánlatkérõ eljárást lezáró döntését, állapítson meg jogsértést, marasztalja a jogsértõt a költségekben, valamint ideiglenes intézkedésként a szerzõdéskötést tiltsa meg.<br>
Indokolásként elõadta, hogy a nyertes ajánlatot érvénytelenné kellett volna nyilvánítania az ajánlatkérõnek, miután nem pótolható hiányok miatt az nem felelt meg a felhívás feltételeinek. Ajánlatkérõ a hiánypótlást is jogsértõen végezte el, ugyanis nem pótolható adatokra és két ízben is kért pótlást a nyertestõl. Emiatt ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését és a 49. §-át is, mivel a válaszok az ajánlatok módosítását is eredményezték egyben.<br>
Elõadta továbbá, hogy a nyertes önmaga nem rendelkezik megfelelõ referenciával útépítés, aszfaltozás, forgalomtechnikai területeken, ezen munkákra csak 10% feletti alvállalkozók bevonásával tehetett volna ajánlatot. Ha nem nevezett meg alvállalkozókat a fentiekre, akkor mûszakilag alkalmatlan a teljesítésre.<br>
Jogorvoslati kérelmet nyújtott be ajánlatkérõ fenti döntése ellen a KÖZGÉP Gép- és Fémszerkezetgyártó Rt. is 2002. augusztus 1-jén. Ebben kérte, hogy a Döntõbizottság semmisítse meg ajánlatkérõ eljárást lezáró döntését, a nyertest zárja ki az eljárásból és alkalmazzon ideiglenes intézkedést.<br>
Indoka szerint a nyertest jogszerûen nem lehetett volna a szerzõdés teljesítésére alkalmasnak minõsíteni, mert a cégbíróságon elhelyezett mérlegadatai alapján nem felelt meg a felhívásban elõírt alkalmassági - ezek között a min. 22 pontot érõ gazdasági mutatókra vonatkozó - feltételeknek.<br>
A Döntõbizottság a D.442/10/2002. sz. határozatával - a HÍDÉPÍTÕ Rt. kérelmének részben helyt adva - az ajánlatkérõ eljárást lezáró döntését megsemmisítette, mivel a nyertesnek kihirdetett kérelmezõ az 5. sz. dokumentumban elõírt követelményeket nem teljesítette, ugyanis sem a harmadik személy által elvégzendõ feladat köröket, sem azok értékét nem jelölte meg és ez a hiány az ajánlati felhívás szerint nem volt pótolható.<br>
A kérelmezõ a hivatkozott határozat bírósági felülvizsgálatát kezdeményezte, a kereset benyújtásáról értesítette a kiírót is.<br>
Ezt követõen ajánlatkérõ újból értékelte az ajánlatokat, miután az ajánlattevõk nyilatkoztak az ajánlatuk fenntartásáról.<br>
Eredményhirdetésre 2002. október 16-án került sor, ahol a kérelmezõ és a MAHID Rt. ajánlatát érvénytelennek nyilvánították, és a Hídépítõ Rt. ajánlatát hirdették ki nyertesnek. A kérelmezõ az eredményhirdetésen jelen volt.<br>
Az Összegzés az eljárásról irat szerint az érvénytelenség oka kérelmezõ ajánlatánál az, hogy az ajánlati felhívás 16.8.4. pontjában foglaltak szerint nem jelölte meg a közbeszerzésnek azt a részét, mellyel összefüggésben harmadik személlyel szerzõdést fog kötni.<br>
A GANZ-BVG Kft. 2002. október 30-án nyújtott be jogorvoslati kérelmet a Döntõbizottsághoz, melyben sérelmezi azt, hogy ajánlatának automatikus érvénytelenségét állapította meg a Döntõbizottság a D.442/10/2002. sz. határozata arra alapítva, hogy a kérelmezõ ajánlata nem jelölte meg a közbeszerzés azon részét, melyhez alvállalkozót kíván igénybe venni. Állítása szerint a Közbeszerzési Döntõbizottság hivatkozott határozata ezen automatikus érvénytelenségi okot a vízi mentés és a forgalomtechnikai tevékenységek tekintetében állapította meg.<br>
A kérelmezõ korábbi jogorvoslati eljárásban - a kiíró álláspontjával egyezõen - elõadott álláspontja szerint ezen tevékenységek nem részei a közbeszerzés tárgyának, ezért erre nézve az ajánlatában nem kellett kitérnie. A tárgyaláson ezzel ellentététesen kifejtett álláspontja szerint viszont a 63.22 TEÁOR-számú vízi mentés kifejezetten tárgya a jelen közbeszerzésnek, és ez a tevékenységi kör a nyertes TEÁOR-számai között nem található.<br>
Elõadja még, hogy amennyiben a kérelmezõ álláspontja utóbb is megalapozatlannak bizonyulna, és pl. a vízi mentés a közbeszerzés részének minõsül, úgy a most nyertesnek hirdetett HÍDÉPÍTÕ Rt. ajánlata - az ajánlati felhívás 16.8.4. pontja alapján - szintén automatikusan érvénytelen, hiszen az erre jogosító 63.22 tevékenységi kört cégkivonata nem tartalmazza, és a munkarészre igénybe venni kívánt alvállalkozót nem jelölt meg.<br>
Kifogásolja még, hogy ajánlatkérõ az eredményhirdetésen bejelentette, hogy a 8. napon fog szerzõdést kötni, noha a felhívásban a 15. napot határozta meg erre. Kérte ideiglenes intézkedésként a szerzõdés megkötésének megtiltását.<br>
Ajánlatkérõ az észrevételében elõadta, hogy a kérelmezõ ajánlata érvénytelen, ennél fogva a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján már ügyfélképességgel sem rendelkezik. Továbbá álláspontja szerint a Hídépítõ Rt. ajánlatának érvénytelenségével kapcsolatban 2002. október 21-én elõterjesztett kérelem a Kbt. 79. § (7) bekezdése alapján elkésett, mert annak érvényességérõl már a 2002. július 30-i eredményhirdetésen tudomást szerzett a kérelmezõ.<br>
A szerzõdéskötés idõpontjával kapcsolatban elõadták a tárgyaláson, hogy az elõzõ közbeszerzési eljárás során a fõpolgármestertõl kérték a felmentést a 15 napos szerzõdéskötés alól, tehát akkor 8 napon belül tudtak volna szerzõdést kötni. Ez okozta a tévedésüket is, amikor az eredményhirdetésen 8 napot mondtak. Jelen eljárásnál nem kérték a fõpolgármestertõl a rendelet szabályai alól a felmentést, tehát a 15 napos határidõt kellett volna betartani.<br>
Kérte a kérelem elutasítását.<br>
Egyéb érdekeltként a Hídépítõ Rt. észrevételében kifejti, hogy a kérelmezõ nem rendelkezik ügyfélképességgel, mert a Döntõbizottság szerint érvénytelen ajánlatot tett, így az eljárást lezáró döntés az érdekeit nem érinti, továbbá elkésett a beadványa az õ ajánlatuk érvényességét kifogásoló részében. Kifejti, hogy a TEÁOR 63.22 a vízi szállítás segítõ tevékenységek köre, ez az igény a beszerzés során fel sem merül, ugyanakkor õk rendelkeznek a TEÁOR 45.24 vízi létesítmények építése és a 71.22 vízi jármûvek kölcsönzése tevékenységgel.<br>
A tárgyaláson elõadta, hogy különbség van a kérelmezõ által elõadott a HÍDÉPÍTÕ Rt.-nél vélelmezett érvénytelenségi ok és a D. 442/10/2002. sz. határozatban foglalt érvénytelenségi ok között, mivel a határozat szerint a kérelmezõ egyáltalán nem töltötte ki az 5. sz. mellékletet, és ezért nyilvánították ajánlatát érvénytelennek.<br>
Kérte a kérelem elutasítását.<br>
A KÖZGÉP Rt. egyéb érdekelt észrevételében szintén a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére hivatkozva kérelmezõ ügyfélképességét vitatja.<br>
A Döntõbizottság a D.641/5/2002. sz. határozatával ideiglenes intézkedésként a szerzõdés megkötésének megtiltását rendelte el.<br>
A Döntõbizottság a felek írásbeli és szóbeli nyilatkozatai, illetve az eljárás dokumentumai alapján megállapította, hogy a jogorvoslati kérelem megalapozatlan az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti kérelmet az ajánlatkérõ, az ajánlattevõ vagy az olyan egyéb érdekelt nyújthat be, akinek jogát vagy jogos érdekét az törvénybe ütközõ tevékenység vagy mulasztás sérti vagy veszélyezteti.<br>
A Döntõbizottság nem osztja ajánlatkérõ, valamint az egyéb érdekeltek jogi álláspontját, mely szerint a kérelmezõ nem rendelkezik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti ügyfélképességgel jelen ügyben, mivel kérelmezõ ajánlatát érvénytelennek nyilvánították. A kérelmezõ a tárgyi közbeszerzési eljárásban mint ajánlattevõ részt vett, ezzel kapcsolatban keresetet nyújtott be a bírósághoz, ezért a Döntõbizottság álláspontja szerint ügyfélképessége nem vitathatóan megáll.<br>
Kérelmezõ vitatja ajánlatának érvénytelenné nyilvánítását.<br>
A Döntõbizottság kérelmezõ ajánlatának érvényességét megállapító ajánlatkérõi döntés ellen elõterjesztett jogorvoslati eljárásban a D.442/10/2002. sz. határozatában jogi álláspontját és döntésének indokait részletesen kifejtette. A kérdéssel kapcsolatban semmiféle újabb adat vagy körülmény nem merült fel, ezért a Döntõbizottság az ott kifejtett álláspontját változatlanul fenntartotta és megállapította, hogy ajánlatkérõ megalapozottan nyilvánította érvénytelennek kérelmezõ ajánlatát a megismételt döntése során.<br>
Kérelmezõ szerint a HÍDÉPÍTÕ Rt. ajánlata érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése elõírja, hogy ha a Bizottság megállapítja, hogy a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.<br>
Ajánlatkérõ a 2002. július 30-án megtartott eredményhirdetésen - többek között - közölte, hogy a HÍDÉPÍTÕ Rt. ajánlata érvényes. Az eredményhirdetésen kérelmezõ képviseletében Tóth Csaba, Müller Zoltán és - a mindössze csak a vezetéknévvel megjelölt - Petróczy úr a jelenléti ív szerint jelen volt. Így kérelmezõ a HÍDÉPÍTÕ Rt. ajánlatának érvényességérõl már 2002. július 30-án tudomást szerzett. Jogorvoslati kérelmét, melyben a HÍDÉPÍTÕ Rt. ajánlatának érvénytelenségének megállapítását kezdeményezi 2002. október 21-én, tehát a rendelkezésére álló, 2002. július 30-át követõen megnyíló, 15 napos jogvesztõ határidõn túl nyújtotta be. Az elõzõekre tekintettel a Döntõbizottság megállapította, hogy a jogorvoslati kérelem ezen része a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésére tekintettel elkésett, és ezért azt a Kbt. 80. § (4) bekezdése alapján elutasítja.<br>
Kérelmezõ sérelmezte, hogy ajánlatkérõ az eredményhirdetésen azt nyilatkozta, hogy a szerzõdés megkötésére a 8. napon sor kerül.<br>
Az október 16-án felvett eredményhirdetési jegyzõkönyv rögzíti, hogy a szerzõdéskötés a 8. napon lesz.<br>
Ajánlatkérõ nyilatkozata szerint ez az idõpontmegjelölés tévedésként került kihirdetésre. A tévedést ajánlatkérõ szerint az okozta, hogy az elõzõ közbeszerzési eljárásnál kérték a fõpolgármestertõl az önkormányzati rendelet alapján a felmentést a 15 napos szerzõdéskötési idõ alól. Ezt akkor meg is kapták, de tévedésbõl ennél az eljárásnál is ezt az idõpontot mondták az eredményhirdetésen. A tévedést az is bizonyítja, hogy ennél az eljárásnál nem kérték a felmentést, tehát mindenképpen be kellett volna tartaniuk a rendeletben elõírt 15 napos idõtartamot és azt be is tartották volna.<br>
A Döntõbizottság ideiglenes intézkedésként a D.641/5/2002. sz. határozatával a szerzõdés megkötését megtiltotta. Az ajánlatkérõ a szerzõdést még nem kötötte meg, így a szerzõdés ajánlati felhívástól eltérõ korábbi idõpontban történõ megkötésére nem került sor, ezért jogszabálysértés sem következett be. A Döntõbizottság az elõzõekre tekintettel a jogorvoslati kérelem ezen részét is elutasítja megalapozatlanság miatt.<br>
A fentiekben leírt indokok alapján a Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdésének a) pontja szerint a jogorvoslati kérelmet elutasítja.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségekrõl a rendelkezõ részben foglaltak szerint határozott tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 28.<br>
<br>
Dr. Szaller Ottó s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>