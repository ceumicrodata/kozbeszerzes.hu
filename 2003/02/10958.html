<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10958)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.661/15/2002.<br>
<br>
Tárgy: az FK-RASZTER Építõ Rt. és a Komplex Kft. jogorvoslati kérelme a BAZ Megyei Növény és Talajvédelmi Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az FK-RASZTER Építõ Rt. (3533 Miskolc, Felsõszinva u. 73., képviseli: dr. Demeter Lajos ügyvéd, 3433 Nyékládháza, Mikszáth u. 1., a továbbiakban: kérelmezõ I.), valamint a KOMPLEX Építési Szak- és Szerelõipari és Kereskedelmi Kft. (3434 Mályi, Széchenyi út 85., képviseli: dr. Kárpáti Zoltán ügyvéd, 3515 Miskolc 15. Pf. 15, a továbbiakban: kérelmezõ II.) jogorvoslati kérelmét, melyet a Borsod-Abaúj-Zemplén Megyei Növény- és Talajvédelmi Szolgálat (3526 Miskolc, Blaskovics u. 24., a továbbiakban: ajánlatkérõ) "561 m2 különálló épület átalakítása analitikai laboratóriummá" tárgyú közbeszerzési eljárása ellen nyújtottak be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2002. augusztus 28-án ajánlati felhívást tett közzé a Közbeszerzési Értesítõ 35. számában nyílt eljárás megindítására, 6943/2002. szám alatt a fenti beszerzés tárgyában.<br>
Az ajánlatkérõ az ajánlati felhívás 3. c) pontjában a részajánlattétel lehetõségét kizárta. A 4. pontban a teljesítés határidejét az ajánlatkérõ 2003. június 30-ában határozta meg azzal, hogy elõteljesítést elfogad.<br>
Az ajánlatkérõ az ajánlati felhívás 11. a) pontjában elõírta a pénzügyi, gazdasági és mûszaki alkalmasság elbírálására kért adatokat és tényeket.<br>
A mûszaki alkalmasság igazolása körében elõírta, hogy az elõzõ 5 év jelentõsebb, a közbeszerzés tárgyával azonos, laboratóriumátalakítás, -felújítás az ajánlattevõ által végzett építési, felújítási munkák ismertetését (év, munka értéke, cím, referenciaadó személy neve, elérhetõsége), referencianyilatkozat csatolását.<br>
Az ajánlatkérõ az ajánlati felhívás 11. b) pontjának 3-4. bekezdésében elõírta, hogy az ajánlattevõ a szerzõdés teljesítésére - többek között - alkalmatlan, ha:<br>
- az ajánlattevõ az elmúlt 5 évben nem rendelkezik legalább a felhívás tárgyával azonos jellegû, a jelen közbeszerzés értékének 50%-át elérõ referenciamunkával,<br>
- a referenciaadók referencianyilatkozatukban ajánlattevõvel szemben határidõ és minõség tekintetében elmarasztalóan nyilatkoznak.<br>
Az ajánlattevõ a felhívás 13. pontjában megjelölte, hogy az ajánlatok elbírálásánál a szempontjai: az összességében legelõnyösebb ajánlat, melyhez meghatározta a bírálati részszempontokat és az azokhoz tartozó súlyszámokat:<br>
részszempontok	súlyszámok<br>
- ajánlati ár	80<br>
- a törvényesen elõírt idõn felüli garanciavállalás	30<br>
- a törvényesen elõírt idõn belüli szavatosság vállalása	25<br>
- kedvezõbb befejezési határidõ	20<br>
- a jólteljesítési garancia összege	15<br>
- a jólteljesítési garancia idõtartama	10<br>
- a vállalt késedelmi kötbér mértéke	10<br>
Az ajánlatkérõ által a Közbeszerzési Értesítõ Szerkesztõsége részére beküldött ajánlati felhívás szövegében a törvényesen elõírt idõn felüli szavatosság vállalása szerepelt, mely nyomdahibásan jelent meg. A hibát sem az ajánlatkérõ, sem pedig az ajánlattevõk nem észlelték.<br>
Az ajánlatkérõ az adható pontszámot és a bírálati módszert az alábbiak szerint adta meg:<br>
Az értékelés során maximálisan adható pontszám minden bírálati szempontra: 1-10. A legjobb és legrosszabb közötti pontszám arányosítása interpolálással kerül meghatározásra.<br>
Az ajánlatkérõ az ajánlati felhívás 14. pontjában lehetõvé tette a többváltozatú ajánlatot azzal, hogy a dokumentáció szerinti megoldásra az ajánlattétel kötelezõ.<br>
A 16. pont utolsó bekezdése szerint hiánypótlásra nem volt lehetõség.<br>
Az ajánlatkérõ által az ajánlattevõk rendelkezésére bocsátott dokumentáció kizárólag a tenderdokumentációt tartalmazta. Helyszíni konzultációra 2002. szeptember 17-én került sor, melyen az értékeléssel kapcsolatban kérdés nem merült fel. Az építkezés mûszaki ellenõre a konzultáción arról tájékoztatta ajánlattevõket, hogy hiánypótlásra a Kbt. elõírásai szerint lehetõséget biztosít.<br>
Az ajánlatkérõhöz az ajánlattételi szakaszban kérdés nem érkezett.<br>
Az ajánlattételi határidõre 2002. október 8-ra az ADEPTUS Rt., a KÖZLAKÉP Rt., az ORSZAK BORSOD Kft., a MAFERDOOR Kft., a NORDAN 2000 Kft., az ELIX-BAU Kft., valamint a kérelmezõk adtak be ajánlatot.<br>
Az ajánlatokat bírálóbizottság értékelte, és a II. r. kérelmezõ ajánlatát a nem megfelelõ referenciák miatt alkalmatlannak minõsítette, erre tekintettel megállapította az ajánlat érvénytelenségét és az eljárásból II. r. kérelmezõt kizárta.<br>
A bírálóbizottság az alternatív ajánlatokat kedvezõtlennek minõsítette, ezért csak az alapajánlatokat értékelte.<br>
Az értékelést a Közbeszerzési Értesítõnek megküldött ajánlati felhívás szövege szerint végezték, az eljárást lezáró döntést az ajánlatkérõ igazgatója hozta meg.<br>
Az eredményhirdetésre 2002. október 24-én került sor, mely szerint a MAFERDOOR Kft. ajánlata a nyertes 1264 ponttal, a második legelõnyösebb ajánlat az I. r. kérelmezõé 1227 ponttal.<br>
Az ajánlatkérõ az érvénytelenítõ döntésrõl a II. r. kérelmezõt 2002. október 24-én értesítette .Az ajánlatkérõ az összegzést az eljárásról az ajánlattevõk részére megküldte.<br>
Az I. r. kérelmezõ 2002. október 30-án nyújtotta be a jogorvoslati kérelmét. Módosított kérelmében az eljárást lezáró döntés megsemmisítését, a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés megsértésének a megállapítását kérte a Kbt. 55. § (6) bekezdés megsértésére tekintettel, ideiglenes intézkedésként a szerzõdéskötés megtiltását és az ajánlatkérõ kötelezését a költségei megtérítésére.<br>
Kérelme indokaként elõadta, hogy az ajánlatkérõ a többletgarancia-vállalást tévesen határozta meg 0-50 hónap idõszakban. A helyes számítás az lett volna, hogy a vállalt garanciaidõk és a hozzájuk tartozó ajánlati árak figyelembevételével egy súlyozott garanciaidõt kellett volna megállapítani, mely szerint a helyes mértékû a kérelmezõ által vállalt többlet garanciaidõ 41 hónap. Ennek a részszempontnak a helyes értékelése esetén a kérelmezõ lenne az eljárás nyertese.<br>
A szavatosságra vonatkozó részszempontot az ajánlati felhívásnak a Közbeszerzési Értesítõben megjelent és jogilag értelmezhetetlennek minõsülõ szövegére tekintettel az ajánlatkérõ nem értékelhette volna.<br>
A II. r. kérelmezõ észrevételében, majd a hiányokat pótolva 2002. november 18-án elõterjesztett jogorvoslati kérelmében elõadta, hogy az ajánlatában megfelelõ referenciát csatolt be az EGI Energiagazdálkodási Rt. ásványolaj-vizsgáló laboratóriumára vonatkozóan. Amennyiben az ajánlatkérõ a becsatolt referenciát nem tartotta megfelelõnek, akkor hiánypótlás keretében további referencia csatolására kellett volna felszólítani és csatolta azoknak a cégeknek a listáját, ahol állítása szerint laboratóriumi építési, felújítási munkákat végzett. Kérte az ajánlatkérõ eljárásból kizáró döntésének a megsemmisítését.<br>
Az ajánlatkérõ észrevételében kérte az I. r. kérelmezõ kérelme elutasítását. Kérelme indokaként elõadta, hogy a nyomdahibát a szavatossági részszempontra vonatkozóan nem vette észre és az ajánlattevõk azt nem kifogásolták. A pályázók többsége a felhívást helyesen értelmezte, szándékuk a többlet szavatossági idõ vállalásának elérése volt. A többletgarancia tekintetében a különbözõ idõtartamokat átlagolta és az ennek megfelelõ értéket vette figyelembe az értékelésnél. Az eljárás során hiánypótlási lehetõséget nem biztosítottak, és a Komplex Kft. által megjelölt referenciák nem feleltek meg az ajánlati felhívás elõírásainak. Az ajánlatkérõ kérte a II. r. kérelmezõ kérelmének elutasítását is, mivel az ásványolaj-laboratórium II. r. kérelmezõ által megadott referenciaigazolás nem tartalmazta az építés, felújítás idejét, valamint a munka értékét.<br>
Az egyéb érdekeltek közül a MAFERDOOR Kft. tett észrevételt, melyben ajánlatkérõ döntését jogszerûnek minõsítette.<br>
A Döntõbizottság az I. r. és II. r. kérelmezõ kérelmével kapcsolatos D. 661/2002. számú és D.687/2002. számú eljárását D.661/2002. szám alatt egyesítette.<br>
A Döntõbizottság ideiglenes intézkedésként D.661/13/2002. sz. határozatában a vállalkozási szerzõdés megkötését megtiltotta.<br>
A Döntõbizottság az eljárás iratai, dokumentumai és a felek írásbeli és szóbeli nyilatkozatai alapján megállapította, hogy az I. r. és II. r. kérelmezõ jogorvoslati kérelme megalapozatlan.<br>
A Döntõbizottság elõször a II. r. kérelmezõ jogorvoslati kérelmében foglaltakat vizsgálta a kizáró döntés jogszerûségét illetõen, mert a II. r. kérelmezõ ajánlatának érvényessége esetén az értékelésbe az ajánlatát be kell vonni.<br>
A Döntõbizottság megállapította, hogy a II. r. kérelmezõ által megfelelõnek minõsített és az EGI Energiagazdálkodási Rt. által kiállított referenciaigazolás nem felel meg az ajánlati felhívás mûszaki alkalmasság körében elõírt feltételének, ugyanis nem tartalmazza az építési, felújítási munkák idejét, valamint értékét.<br>
A Döntõbizottság megjegyzi, hogy a II. r. kérelmezõ tárgyaláson tett nyilatkozatában maga is elismerte, hogy a referenciaigazolás nem felel meg annak a feltételnek sem, hogy annak értéke el kell, hogy érje a jelen közbeszerzés értékének 50%-át.<br>
A Döntõbizottság nem osztotta a II. r. kérelmezõ álláspontját, hogy az ajánlatkérõ a hiánypótlásra vonatkozóan a helyszíni konzultáción feltett kérdésre adott válaszában az ajánlati felhívását módosítva lehetõvé tette a hiánypótlást. A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján csak hirdetmény útján lehetett volna joghatályosan módosítani az ajánlati felhívás tartalmát. Az ajánlatkérõ az eljárás során a mûszaki ellenõr nyilatkozatának téves jegyzõkönyvi rögzítésére hivatkozott. A hiánypótlás kizárására tekintettel a kérelmezõnek nem volt lehetõsége az ajánlattételi határidõt követõen az ajánlati felhívásnak megfelelõ referencia becsatolására.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy az ajánlatkérõ a II. r. kérelmezõ alkalmatlanságát megalapozottan határozta meg, a mûszaki alkalmasság körében kért referenciaigazolás tekintetében és ennek megfelelõen jogszerûen zárta ki az eljárás további szakaszából.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A Döntõbizottság az I. r. kérelmezõ jogorvoslati kérelmének megfelelõen azt vizsgálta, hogy az ajánlatkérõ döntése megfelelt-e a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének.<br>
A Döntõbizottság megállapította, hogy az I. r. kérelmezõnek a többletgarancia-vállalás bírálati részszempont értékelésére vonatkozó kérelmi eleme megalapozatlan az alábbiak szerint.<br>
A kérelmezõ álláspontja szerint a többletgarancia-vállalás részszempont értékelésénél figyelembe kellett volna vennie azt, hogy a garancia tárgyát képezõ termékkörön belül 50 hónapos többletgarancia-vállalás történt a jelentõsebb értékû építési anyagok vonatkozásában, míg a kisebb idõtartamú garancia többletvállalás, illetve többletgarancia vállalásának hiánya a kisebb értékû irodabútorok, klímaberendezések és egyéb mûszaki eszközök vonatkozásában történt részérõl.<br>
A Döntõbizottság nem osztotta a I. r. kérelmezõ álláspontját, hogy a különbözõ termékkörön belüli a beruházás tárgyát képezõ eszközökre vonatkozó garanciaidõk, és a hozzájuk tartozó ajánlati árak figyelembevételével egy súlyozott garanciaidõt kellett volna számítani.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontja szerint a 34. § (3) bekezdésének a) pontja szerinti részszempontokat az ajánlatkérõnek többek között annak a követelménynek megfelelõen kell meghatározni, hogy a részszempontok nem eredményezhetik ugyanazon ajánlati tartalmi elem többszöri értékelését.<br>
A Döntõbizottság megállapította, hogy az I. r. kérelmezõ által hivatkozott módszer éppen az ajánlati felhívástól eltérõ és Kbt. fenti rendelkezését sértõ értékelést valósított volna meg e részszempont vonatkozásában.<br>
A beruházás tárgyát képezõ termékkörön belül négy termék vonatkozásában az I. r. kérelmezõ nem vállalt többletgaranciát, kettõ vonatkozásában 24 hónapot, és az építési anyagok vonatkozásában vállalt 50 hó többletgaranciát.<br>
A Döntõbizottság az ajánlatok összevetésébõl megállapította, hogy az e részszempont körében legmagasabb pontszámot elérõ (10-10 pont) Orszak Borsod Kft. és Nordan 2000 Kft. 36 havi többletgaranciát vállalt az egész beruházásra vonatkozóan, míg a nyertes MAFERDOOR Kft. (3,8 pont) 18 hónapot vállalt szintén a teljes körben, az I. r. kérelmezõ, tehát 0-50 hó idõtartamban vállalt többletgaranciát (5,9 pont), melynek átlaga 25 hó. Tehát a hivatkozott ajánlattevõk az ajánlatkérõre kedvezõbb módon vállalták a folyamatosan használt berendezésekre, mûszaki eszközökre is a többletgaranciát, melyek elhasználódása gyorsabb, mint az építési szavatosság körébe esõ anyagoké.<br>
A Döntõbizottság megállapította tehát, hogy a pontszámok reálisan tükrözik a vállalások, illetve ajánlatok tartalmi eleme közötti különbözõségét.<br>
Az ajánlatkérõ tehát a fentiek szerint helyesen, az ajánlati felhívásban meghatározott arányosítással, interpolálással állapította meg a pontszámokat.<br>
A Döntõbizottság megállapította, hogy a törvényesen elõírt idõn belüli szavatosság vállalása részszempont vonatkozásában ugyan az ajánlatkérõ nem a tévesen megjelent és az ajánlati felhívásban rögzített szövegezés szerint végezte el az értékelést, azonban a hirdetmény szövegének megfelelõ értékelés elvégzése sem vezet az ajánlattevõk közötti sorrend megváltozásához.<br>
Mivel a törvényesen elõírt idõnél kevesebb szavatosság nem vállalható és az I. r. kérelmezõ ajánlatában erre a részszempontra nincs konkrét ajánlat, ezért úgy kell tekintenünk, hogy csak a törvényben elõírtakat vállalta. Figyelembe véve az 1-10-ig tartó ponttartományt, az I. r. kérelmezõnek a minimális 1 pontot meg kell kapnia és az I. r. kérelmezõnek súlyozva 25 ponttal több jár. A nyertes ajánlattevõ a számára megállapított 1,5 ponttal szemben (súlyozva 38 pont) 3 pontot (súlyozva 75 pontot) kell kapnia az általa vállalt 18 hónapi többlet szavatossági idõre tekintettel. Az ajánlatkérõ által felállított "sávok" tehát változnak, ugyanis a törvényes szavatossági idõ vállalása esetén is jár a minimum pontszám és nem a törvényes szavatossági idõn felüli 12 hónaphoz rendelõdik a minimum pontszám. Az összpontszámokat illetõen az I. r. kérelmezõ összpontszáma 1252 pontra, míg a nyertes ajánlattevõ összpontszáma 1301 pontra emelkedik, tehát az ajánlattevõk közötti sorrend nem változik.<br>
Az I. r. kérelmezõ azzal, hogy nem tett többletvállalást e részszempont vonatkozásában - bár a hét ajánlattevõbõl 4 tett többletvállalást - azt fejezte ki, hogy ezen részszempont tekintetében nem kívánta ajánlatát kedvezõbbé tenni.<br>
A Döntõbizottság megállapította, hogy a Közbeszerzési Értesítõben közzétett ajánlati felhívásban megjelent részszempontok szerinti értékelés nem vezetett a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének sérelméhez, tehát az I. r. kérelmezõ jogorvoslati kérelme e vonatkozásban sem megalapozott.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 28.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>