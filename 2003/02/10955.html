<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10955)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.669/13/2002.<br>
<br>
Tárgy: a DBGÁZ Kft. jogorvoslati kérelme a TIGÁZ Rt. ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DBGÁZ, Debreceni Gázszolgáltató Kft. (4025 Debrecen, Barna u. 1., képv.: dr Takács Sándor ügyvéd, 4025 Debrecen, Barna u. 5.) kérelmezõ által a TIGÁZ Tiszántúli Gázszolgáltató Rt. (4200 Hajdúszoboszló, Rákóczi út 184., képv.: dr. Kovács Tibor jogtanácsos), mint ajánlatkérõ által "Tar település gázellátására gázelosztó vezeték és leágazók építése 2 ütemben" tárgyú beszerzése ellen benyújtott jogorvoslati kérelmet elutasítja.<br>
A felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. október 24. napján, a Közbeszerzési Értesítõ (K. É.) 43. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Az ajánlati felhívás 6. pontjában az ajánlattételi határidõt a megjelenéstõl számított 41. napban, azaz 2002. december 4. napjában határozta meg ajánlatkérõ.<br>
Az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, a 11. b) pontjában a szerzõdés teljesítésére alkalmatlanná minõsítés szempontjait határozta meg ajánlatkérõ.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlyszámaival.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket, a beruházás leírását és a mûszaki követelményeket. A dokumentáció tartalmazta a vállalkozási szerzõdést.<br>
Kérelmezõ 2002. november 4-én nyújtott be jogorvoslati kérelmet, melyben kéri a Döntõbizottságtól, hogy a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdés megsértése miatt függessze fel ajánlatkérõ tárgyi közbeszerzési eljárását. Kérelmét azzal indokolta, hogy az Energia Hivatal - kérelmezõ és ajánlatkérõ számára is - elutasította a gázszolgáltatási mûködési engedélyek Tar településre történõ kiterjesztése iránti kérelmét. Álláspontja szerint azzal, hogy senki sem rendelkezik az Energia Hivataltól származó gázszolgáltatókénti kijelöléssel, építési jogosultságot igazolni nem tud, létesítési engedély nem adható ki. Az ajánlati felhívás közzétételével ajánlatkérõ megtéveszti az ajánlattevõket, fölösleges kiadásokat és költségeket okozva nekik.<br>
Ajánlatkérõ kéri a kérelmet alaptalanság miatt elutasítani. Álláspontjuk szerint a kérelem téves jogértelmezésen alapul. Észrevételében elõadja, hogy 2002. július 12-én kötött megállapodást az érintett település önkormányzatával a gázellátás érdekében. Az Energia Hivatal elutasította a gázszolgáltatási mûködési engedélyük Tar településre történõ kiterjesztése iránti kérelmüket. Ajánlatkérõnek a település lakóinak érdekében kötelezettsége volt az eljárás megindítása. A vállalkozási szerzõdés 12. pontjában kifejezetten szerepel a vonatkozó engedély hiánya. Kérték az Energia Hivataltól a határozat felülvizsgálatát, de amennyiben az ajánlatok benyújtásának idõpontjáig a gázszolgáltatási mûködési engedély részükre nem kerül kiadásra, az ajánlati felhívásukat vissza kívánják vonni.<br>
A kérelemben foglaltakkal kapcsolatban kifejtik, hogy a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdés helyes értelmezésébõl az következik, hogy ajánlatkérõnek a felhívás közzétételekor rendelkeznie kell minden olyan engedéllyel, amely a szerzõdés aláírásához szükséges. Gazdasági társaságok esetében az igazgatósági vagy közgyûlési határozatokkal, önkormányzatok esetén pedig a képviselõtestületi határozattal. Álláspontja szerint, mivel ezekkel rendelkezik, az eljárás megindításához szükséges engedélyek a rendelkezésére állnak.<br>
A Döntõbizottság a jogorvoslati eljárást 2002. november 4. napján a D.669/2/2002 sz. alatt iktatott értesítéssel megindította.<br>
Ajánlatkérõ 2002. november 26. napján tájékoztatta a Döntõbizottságot arról, hogy a sérelmezett ajánlati felhívást visszavonta, s a hirdetményt a Közbeszerzési Értesítõ Szerkesztõségének megküldte.<br>
Ajánlatkérõ a rendelkezõ részben meghatározott beszerzése tárgyában a közbeszerzési eljárás megindító ajánlati felhívásának visszavonása a Közbeszerzési Értesítõ 2002. december 4. napján megjelent számában 9969/2002 szám alatt közzétételre került.<br>
A Döntõbizottság a kérelmezõt tájékoztatta arról, hogy az ajánlatkérõ a jogorvoslati kérelemmel támadott felhívást visszavonta, kérte a kérelmezõt, hogy nyilatkozzon a jogorvoslati kérelem tekintetében.<br>
Kérelmezõ 2002. november 26. napján kelt beadványában nyilatkozott, hogy fenntartja a kérelmét. Hivatkozott arra, hogy az ajánlatkérõ kezdeményezte a felhívás visszavonását, amely azonban még nem jelent meg a Közbeszerzési Értesítõben. A kérelmezõ kérte, hogy a kérelmének adjon helyt a Döntõbizottság és kötelezze az eljárási költségek viselésére is az ajánlatkérõt.<br>
A Döntõbizottság a rendelkezésre álló iratok alapján megállapította hatáskörének hiányát, ezért a jogorvoslati kérelmet érdemi vizsgálat nélkül elutasította.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése alapján a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi. IV. törvényt kell alkalmazni.<br>
Az Államigazgatási eljárás általános szabályairól szóló 1957. évi. IV. tv (továbbiakban Áe.) 7. § (1) bekezdése szerint a közigazgatási szerv hatáskörét és illetékességét az eljárás bármely szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) bekezdése szerint a nyílt eljárás ajánlati felhívással vagy elõminõsítési eljárással indul, melyet az ajánlatkérõ köteles hirdetmény útján közzétenni.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdés alapján az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie.<br>
A fent idézett rendelkezések alapján, ha ajánlatkérõ az ajánlati felhívás közzétételével a közbeszerzési eljárást megindította, lehetõsége van egészen az ajánlattételi határidõig beszerzési szándékát megváltoztatni, s úgy dönteni, hogy a közbeszerzési eljárást nem kívánja lefolytatni. Ha így dönt az arról ajánlati felhívást visszavonó hirdetményt kell közzétennie. A közzététel eredménye, hogy a megindított közbeszerzési eljárás megszûnt.<br>
Ajánlatkérõ a törvény rendelkezése alapján jogszerûen hozhat döntést az ajánlati felhívás visszavonásáról és így a közbeszerzési eljárás megszüntetésérõl, e körben kötelezettsége csak a dokumentáció ellenértékének visszafizetése és az esetlegesen kikötött ajánlati biztosíték visszafizetése tekintetében áll fenn a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése és 41. § (5) bekezdése alapján.<br>
Az ajánlati felhívás visszavonásával - mint a jogorvoslati eljárás megindítását követõen elõállt körülmény - nincs hatályban lévõ ajánlatkérõi döntés sem, melynek jogszerûségét vizsgálni lehetne.<br>
A <a href="http://net.jogtar.hu/jr/gen/getdoc.cgi?docid=99500040.tv#19">Kbt. 19. § </a>(1) bekezdése alapján a Döntõbizottság feladata a közbeszerzési eljárásokkal kapcsolatos jogsértõ vagy vitás ügyek miatti jogorvoslatok intézése.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdése szerint a közbeszerzésekkel kapcsolatos jogorvoslat körében a Bizottság hatáskörébe tartozik:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása. A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
A Döntõbizottság a jogorvoslati eljárás során az ajánlati felhívás visszavonásának 2002. december 4. hirdetmény útján történt közzétételére tekintettel megállapította, hogy a Kbt. fent idézett rendelkezései alapján közbeszerzési eljárás megszûnt, így a kérelmezõ kérelme alapján a jogorvoslati eljárás már nem folytatható le, mivel a jogorvoslati eljárás alatt a közbeszerzési eljárás hiánya miatt a Döntõbizottság hatáskörének hiánya megállapításának van helye.<br>
A fenti indoklásban kifejtettek alapján a Döntõbizottság megállapította hatáskörének hiányát, ezért a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította.<br>
A jogorvoslati eljárás megindításáért a kérelmezõ által befizetett igazgatási szolgáltatási díj visszautalására jogszabályi lehetõsége nincs a Döntõbizottságnak, így ennek megfelelõen rendelkezett a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 4.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>