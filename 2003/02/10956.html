<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10956)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.660/23/2002.<br>
<br>
Tárgy: a Középületépítõ Rt. jogorvoslati kérelme a Szépmûvészeti Múzeum közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Középületépítõ Rt. (1056 Budapest, Molnár u. 19., képviseli: dr. Pozsgai Mária ügyvéd, 1056 Budapest, Molnár u. 19., a továbbiakban: kérelmezõ) jogorvoslati kérelmét, amelyet a Szépmûvészeti Múzeum (1146 Budapest, Dózsa György út 41., képviseli: dr. Bodonovich Jenõ ügyvéd, 1126 Budapest, Hollósy Simon u. 19. II/1. megbízásából eljár Mûber-Invecon Kft., 1016 Budapest, Mészáros u. 10., képviseli: dr. Pórffy Miklós jogtanácsos 1035 Budapest, Miklós u. 11., a továbbiakban: ajánlatkérõ) "Szépmûvészeti Múzeum rekonstrukció II/2 ütem román csarnok térség rekonstrukciós munkái" tárgyú közbeszerzési eljárása ellen terjesztett elõ, elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ részére az Országos Mûemlékvédelmi Hivatal 1996-ban adta ki az építési engedélyt a rekonstrukció II. ütemének kivitelezésére.<br>
A 2001 júliusában megkötött megállapodásban biztosította a Nemzeti Kulturális Örökség Minisztériuma, mint megbízó, építtetõ a Szépmûvészeti Múzeum mint megbízott, illetve beruházó részére a rekonstrukció pénzügyi fedezetét. A szerzõdés 1.1. pontjában rögzítették, hogy jelen megállapodás a kötelezettségvállalás dokumentuma és ezzel a megbízó az engedélyokiraton, illetve az alapokmányon keresztül rendelkezési és utalványozási jogot biztosít a megbízottnak, az ajánlatkérõnek.<br>
A megállapodás 2.3. pontja szerint a forrást a mindenkori költségvetési törvény beruházási elõirányzatán keresztül biztosítják az alábbiak szerint:<br>
- 2001. évben a 23/10/1/2 törvényi elõirányzat terhére:	43 687 500 Ft<br>
- 2002. évben a 23/10/1/2 törvényi elõirányzat terhére:	450 000 000 Ft<br>
- 2003. évben a 23/10/1/2 törvényi elõirányzat terhére:	2 238 000 000 Ft<br>
- 2004. évben a 23/10/1/2 törvényi elõirányzat terhére:	3 515 312 500 Ft<br>
A felek rendelkeztek arról, hogy az elõirányzat felhasználása a 217/1998. (XII. 31.) Korm. rendelet (továbbiakban: Ámr) feladatfinanszírozási elõírásai szerint történik.<br>
A szerzõdés 4.1. és 4.2. pontjának rendelkezései értelmében a megbízott, az ajánlatkérõ kötelezettségét képezte, hogy a mindenkori éves részfeladat(ok) mûszaki tartalmát ún. létesítményjegyzékben rögzítse, és a fel nem használt éves elõirányzat maradvánnyal együtt a feladatfinanszírozáshoz szükséges okmányokat évenként elkészítse, aktualizálja. Ennek alapján a megbízó minisztérium gondoskodik a kötelezettségvállalás nyilvántartásba vételérõl és intézkedik az elõirányzat/maradvány megnyitásáról a finanszírozó intézménynél.<br>
A szerzõdés 5. pontja értelmében a megállapodás az aláírással lép hatályba és a 2.1. pontban részletezett feladat megvalósításáig tart. A feladat megvalósítási idejét a 2.2. pontban 2001. június 1-jétõl 2004. december 31-ig terjedõ idõtartamban állapították meg.<br>
2002. július 17-én került kiállításra a beruházás finanszírozási alapokmány, melynek 1.1. pontja szerint a beruházás központi beruházás, megnevezése múzeumi rekonstrukció. Rögzítették, hogy a fejezet száma és neve: "23 Nemzeti Kulturális Örökség Minisztériuma". Az alapokmány 3. pontja szerint a költségvetési kiadás elsõdleges elszámolási helye a Szépmûvészeti Múzeum, míg a 4. pont szerint a beruházó a Szépmûvészeti Múzeum, az ajánlatkérõ.<br>
A 7.1 pontban a finanszírozási megállapodás fentiekben ismertetett 2.3 pontja szerint rögzítették, hogy miként áll ajánlatkérõ rendelkezésére a központi beruházás végrehajtásához szükséges pénzügyi fedezet. A 9.1 pont szerint a beruházás befejezésének határideje 2004 decembere, míg a pénzügyi elszámolás határideje 2005 februárja.<br>
Az alapokmányt a Nemzeti Kulturális Örökség Minisztériuma írta alá és a Magyar Államkincstár részérõl 2001. szeptember 5-én történt a visszaigazolás.<br>
Ajánlatkérõ a Közbeszerzési Értesítõ 2002. május 15-i (20.) számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
Ajánlatkérõ felhívása 3. a) pontjában a beszerzés tárgyát az alábbiak szerint részletezte:<br>
- szint alatti épület bõvítése	3118 m2<br>
- mélyföldszinti területek rekonstrukciója (román csarnok alatti új mûtárgy raktár, épületgépészeti és közlekedõterek, biztonságtechnikai központ)	3167 m2<br>
- román csarnok (eredeti állapot helyreállítása, díszítõfestések restaurálása)	882 m2<br>
- régi képtár rekonstrukciója	2193 m2<br>
- tanulmányi raktár felújítása	556 m2<br>
- tetõtér- és tetõfelújítás	2723 m2<br>
- Dózsa György úti szárny rekonstrukciója (igazgatás és kutatószobák)	1438 m2<br>
Ajánlatkérõ 2002. július 9-én hirdette ki az elõminõsítési szakaszt lezáró döntését, a jelentkezõket alkalmasnak minõsítette és 2002. július 12-én ajánlattételre hívta fel a Magyar Építõ Rt.-t, az Architekton Rt.-t, a Kipszer FT Rt.-t és a kérelmezõt.<br>
Ajánlati felhívásában a beszerzés tárgyát és mennyiségét opciós munkarészekkel egészítette ki és jelezte, hogy azok elfogadására a pénzügyi fedezete függvényében kerül sor.<br>
Ajánlati felhívásában meghatározta, hogy az ajánlatokat az összességében legelõnyösebb ajánlat szempontja alapján bírálja el, közölte a részszempontokat, súlyszámokat, az értékelési ponthatárokat és az értékelés módszerét.<br>
Az ajánlattételi határidõre, 2002. augusztus 29-re mind a négy felhívott benyújtotta az ajánlatát. Az egyes ajánlattevõk ajánlati árai az alábbiak voltak:<br>
Ajánlattevõk	   Opciós ré-        Opciós ré-<br>
		   szek nélküli      szekkel együtt<br>
Kérelmezõ	5 052 761 E Ft     6 393 278 E Ft<br>
Architekton Rt.	3 995 693 E Ft     4 994 110 E Ft<br>
Kipszer Rt.	5 056 285 E Ft     6 408 807 E Ft<br>
Magyar Építõ Rt.	5 134 829 E Ft     6 547 242 E Ft<br>
A benyújtott ajánlatok - ajánlatkérõ elõírásának megfelelõen - tartalmazták a tételes beárazott költségvetést.<br>
A Nemzeti Kulturális Örökség Minisztériumának Beruházási és Vagyonkezelési Fõosztálya - a beruházásokért felelõs államtitkárra hivatkozással - a 2002. szeptember 4-én kelt levelében kérte ajánlatkérõt, hogy az eredményhirdetés idõpontját legfeljebb 30 nappal halassza el. Kérelmét azzal indokolta, hogy folyamatban van a minisztérium 2003. évi költségvetési elõirányzatainak egyeztetése.<br>
Ajánlatkérõ 2002. szeptember 23-án írásban tájékoztatta az ajánlattevõket arról, hogy a kitûzött idõpont - 2002. szeptember 25-e - helyett az eredményhirdetésre 2002. október 25-e. A halasztást ajánlatkérõ azzal indokolta, hogy a beérkezett ajánlatok kiértékelése hosszabb idõt igényel. Ez az utolsó lehetséges eredményhirdetési idõpont.<br>
A Nemzeti Kulturális Örökség Minisztériuma beruházási és vagyonkezelési helyettes államtitkára 2002. október 22-én írásban arról tájékoztatta az ajánlatkérõt, hogy "a Pénzügyminisztériummal a 2003. évi költségvetési tárgyalások olyan stádiumba jutottak, amely szerint biztonsággal állítható, hogy a tervezett központi beruházási keret nem teszi lehetõvé a múzeumi rekonstrukció következõ ütemének megkezdését." Ezt követõen: "Kérem ezért, hogy a kiírt kivitelezõi közbeszerzési pályázatot - fedezet hiányában - eredménytelennek szíveskedjék kihirdetni."<br>
Ajánlatkérõ 2002. október 22-én írásban azt közölte a Nemzeti Kulturális Örökség Minisztériumának közigazgatási államtitkárával, hogy álláspontja szerint a beruházás érvényes finanszírozási szerzõdéssel és érvényes engedélyokirattal rendelkezik. A Kbt. elõírásai alapján ajánlatkérõ nincs birtokában olyan jogérvényes okiratnak, amelyre az eredménytelenné nyilvánítást alapíthatná. Tájékoztatást adott arról, hogy 2002. október 25-én kihirdeti ajánlatkérõ az eljárást lezáró döntését.<br>
Ajánlatkérõ 2002. október 25-én kihirdette az eljárást lezáró döntését. Ajánlatkérõ minden ajánlatot érvényesnek fogadott el, az eljárás nyertese az Architekton Rt. lett - opciós munkarészekkel együtt - 4 994 110 419 Ft + áfa ajánlati árával. A második legkedvezõbb ajánlatot tevõnek a Középületépítõ Rt.-t, a kérelmezõt választották.<br>
Ajánlatkérõ kérte a nyertest, hogy az eljárást lezáró szerzõdés tervezetét készítse el és 2002. október 28-ig nyújtsa be, és tájékoztatta a jelenlévõket, hogy a szerzõdés aláírására 2002. november 4-én kerül sor.<br>
A Nemzeti Kulturális Örökség Minisztériuma és ajánlatkérõ 2002. október 28-án módosították a fentiekben már ismertetett 2001 júliusában kötött finanszírozási megállapodást. Megváltoztatták a szerzõdés tárgyát, a támogatásban részesített beszerzési munkát és rögzítették, hogy az csak a múzeum rekonstrukciója II/2 ütemének elõkészítésére terjed ki.<br>
A 2.3 pontban az alábbiak szerint csökkentették le a feladat megvalósításához szükséges forrást:<br>
"2001. évben a 23/10/1/2 törvényi elõirányzat terhére: 43 687 500 Ft, 2002. évben a 23/10/1/2 törvényi elõirányzat terhére: 87 000 000 Ft."<br>
Megállapodtak abban, hogy e módosítás az aláírással lép hatályba és a módosított feladat megvalósításáig tart.<br>
A Nemzeti Kulturális Örökség Minisztériuma szintén 2002. október 28-án készítette el a módosított beruházás finanszírozási alapokmányt, a fentiekben ismertetett finanszírozási megállapodás módosításnak megfelelõen.<br>
Ajánlatkérõ 2002. november 4-én közölte az eljárás nyertesével, hogy a Nemzeti Kulturális Örökség Minisztériuma a beruházás finanszírozási alapokmány módosításával az "építési beruházás kivitelezésének teljes fedezetét elvonta, ezért ajánlatkérõ a szerzõdés megkötésére, megrendelõi teljesítésére képtelenné vált, és a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdése alapján a szerzõdést jelenleg nem áll módjában megkötni.<br>
Az errõl készített jegyzõkönyvben rögzítették a nyertes ajánlattevõ azon nyilatkozatát, hogy: "ajánlatát a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(2) bekezdés szerint az eredményhirdetéstõl számított 60 napig továbbra is fenntartja a Kbt. 50. § (2) szerinti ajánlati kötöttségre is tekintettel, ugyanakkor hozzájárul a szerzõdéskötés idõpontjának elhalasztásához, és amennyiben a fenti akadályok elhárulnak, kéri az ajánlatkérõt a szerzõdéskötés új idõpontját megelõzõ 1 nappal történõ tájékoztatásáról."<br>
A kérelmezõ 2002. október 29-én nyújtotta be jogorvoslati kérelmét, amelyben kérte ajánlatkérõ eljárást lezáró döntésének a megsemmisítését és ideiglenes intézkedésként a szerzõdéskötés megtiltását.<br>
A tárgyaláson módosított jogorvoslati kérelmében fenntartotta azt az álláspontját, hogy ajánlatkérõ jogsértõen járt el akkor, amikor nem nyilvánította eredménytelenné a közbeszerzési eljárását. Ajánlatkérõ ugyanis már 2002. október 22-én képtelenné vált a teljesítésre, ekkor közölték vele írásban, hogy nem rendelkezik pénzügyi fedezettel. Emiatt ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján már nem volt jogosult érdemben értékelni az ajánlatokat, hanem a Kbt. 60. § (1) bekezdés e) pontja alapján eljárását eredménytelenné kellett volna nyilvánítani. Az érdemi döntést 2002. október 22-én közölték ajánlatkérõvel, már csak utólagos adminisztrációs jellegû körülmény az, hogy késõbb módosították a beruházás finanszírozási alapokmányt is. E körben hivatkozott a Népszabadság 2002. november 15-i számára és egy másik újságcikkre is, amelyek álláspontja szerint szintén azt támasztják alá, hogy a minisztérium illetékes helyettes államtitkára még az eredményhirdetés elõtt közölte ajánlatkérõvel a pénzügyi fedezet elvonását és azt, hogy nem hirdethetõ ki az eljárás nyertese.<br>
A kérelmezõ amiatt is kérte a jogsértés megállapítását, hogy ajánlatkérõ elmulasztotta a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében meghatározott kötelezettsége teljesítését. A nyertes ajánlattevõ ajánlati ára 1 milliárd Ft-tal alacsonyabb a többiekénél. A beszerzés tárgya egy összetett rekonstrukciós munka, amelynek a mûszaki tartalmát a többi ajánlattevõ hozzávetõlegesen egységesen ítélte meg és kb. százmillió Ft-os eltéréssel tette meg árajánlatát annak megvalósítására. Megítélése szerint 1 milliárd Ft-os nagyságrendû eltérés megalapozza a kirívóan alacsony ellenszolgáltatást különösen a többi ajánlathoz viszonyítva, és nyomatékosan indokolja, hogy az ajánlatkérõ meggyõzõdjön az eltérés indokáról. Ajánlatkérõ csak abban az esetben tudja megalapozottan eldönteni, hogy a benyújtott kirívóan alacsony árú ajánlattal nincs más probléma (pl. érvénytelen, hiányos mûszaki tartalma miatt), ha errõl az ajánlattevõ konkrétan nyilatkozik részére.<br>
Ajánlatkérõ kérte a jogorvoslati kérelem elutasítását.<br>
Álláspontja szerint az eljárást lezáró döntés kihirdetésekor rendelkezett a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében támasztott feltételekkel: építési engedély és pénzügyi fedezet. Valóban 2002. október 22-én a helyettes államtitkártól kapott írásban ajánlatkérõ egy tájékoztatást, azonban az abban foglaltak nem alkalmasak arra, hogy eredménytelenné nyilvánítsa az eljárását. Errõl még ugyanaznap tájékoztatta ajánlatkérõ a minisztériumot. Az eredményhirdetést követõen a finanszírozási megállapodás és a beruházási finanszírozási alapokmány 2002. október 28-i módosításával - amelyet csak 2002. november 4-én kapott meg ajánlatkérõ - vált képtelenné ajánlatkérõ a szerzõdés teljesítésére. A közbeszerzési eljárást ajánlatkérõként maga a múzeum folytatta le, így a minisztérium nem is dönthet annak eredménytelenségérõl és e körben, lévén szó önálló költségvetési szervrõl, utasítási joga sincs, illetve nem avatkozhat be harmadik személyek közötti jogviszonyokba közvetlenül.<br>
Írásbeli észrevételében kiemelte, hogy a Nemzeti Kulturális Örökség Minisztériumával 2001 júliusában megkötött finanszírozási megállapodásra a 217/1998. (XII. 30.) Korm. rendelet, az Ámr. rendelkezései az irányadóak. Álláspontja szerint az Ámr. 66. § (11) bekezdése értelmében a kötelezettségvállalás dokumentumának kell tekinteni - többek között - a szerzõdést, a megállapodást, valamint az Államháztartási Hivatalnak adott engedélyokiratot, illetve beruházási alapokmányt. Hivatkozott arra, hogy elõzetes kötelezettségvállalásnak minõsül a közbeszerzési eljárás megindítása. Az Ámr. 78. §-a alapján - megítélése szerint - a finanszírozási szerzõdés polgári jogi kötelezettségvállalás, így annak módosítása vagy megszüntetése is csak a polgári jog szabályai szerint történhet.<br>
A támogatást nyújtó, az Ámr. 87. § (4) bekezdése alapján jogosult kikötni a szerzõdésben az elállás jogát. Ezt a minisztérium nem kötötte ki, így egyoldalú faxnyilatkozattal a polgári jogi szerzõdést nem módosíthatja, nem szüntetheti meg.<br>
Utalt arra is, hogy maga a minisztérium sem tekintette a faxon történõ közlést joghatályosnak, és ezért történt meg 2002. október 28-án a finanszírozási megállapodás módosítása.<br>
Hivatkozott arra is, hogy a minisztérium számára ismert volt az eredményhirdetés idõpontja - az õ kérésére történt a 30 napos hosszabbítás -, így kellõ idõ állt rendelkezésére ahhoz, hogy módosítsa a finanszírozási szerzõdést.<br>
Közölte, hogy a beruházási alapokmány módosítása ugyan már megtörtént, azonban annak az Államháztartási Hivatal részérõl történõ záradékolására tudomása szerint - még nem került sor.<br>
Ajánlatkérõ elõadta, hogy az ajánlatok benyújtása után azokat alaposan tanulmányozta, ennek alapján állapította meg, hogy egyik ajánlat sem érvénytelen, azokat a teljes mûszaki tartalomra tették. A nyertes ajánlattevõ árát nem ítélte kirívóan alacsonynak. A többi ajánlati árhoz viszonyítottan az eltérés mértéke 20%-os. Ilyen mértékû eltérést sem építési beruházásnál, sem más jellegû beszerzésnél nem tekintenek kirívóan alacsonynak. Álláspontja alátámasztása érdekében mûszaki szakértõi véleményt csatolt. Ebben a szakértõ a beruházás részütemeiként anyagárra és munkadíjra vonatkoztatottan hasonlította össze a nyertes és a kérelmezõ árajánlatát. Ennek alapján arra a következtetésre jutott, hogy az nem kirívóan alacsony, hanem megalapozottan, mintegy egyötöddel alacsonyabb a többi ajánlati árnál.<br>
Ajánlatkérõ hivatkozott arra is, hogy a Kbt. nem fûz tovább jogkövetkezményt ahhoz, ha az ajánlatkérõ nem kér írásbeli magyarázatot, erre tekintettel nincs jogalap az eljárást lezáró döntés megváltoztatására.<br>
Egyéb érdekeltként a nyertes Architekton Rt. szintén kérte a jogorvoslati kérelem elutasítását.<br>
Álláspontja szerint érvényes ajánlatot nyújtott be és az általa ajánlott ár nem minõsül kirívóan alacsony ellenszolgáltatásnak. Ennek alátámasztására könyvszakértõi véleményt csatolt, mely tartalmazza, hogy az Architekton Rt. más közbeszerzési eljárásokban is hozzávetõlegesen 20%-kal alacsonyabb árakat ajánlott, mint a többi ajánlattevõ. E közbeszerzési eljárásokban sem kért az ajánlatkérõ tõle magyarázatot a kirívóan alacsony árra. A nyertes ajánlattevõ megfelelõ szakértelemmel és eszközökkel rendelkezõ vállalkozó, aki nyereségesen folytatja tevékenységét.<br>
Hivatkozott arra, hogy a Kbt. nem ad részletes szabályozást a kirívóan alacsony ellenszolgáltatásról, így nem lehet csak önmagában az eltérés mértéke, összege alapján errõl dönteni. Írásbeli észrevételében bemutatta más országok szabályozását az alacsony árral kapcsolatban annak alátámasztására, hogy általában csak az olyan ármegállapítást minõsítik jogsértõnek, amely nem éri el az önköltségi ár szintjét és az alkalmazása is tisztességtelen szándékkal történik.<br>
Az Architekton Rt. álláspontja szerint ajánlatkérõ jogszerûen járt el akkor, amikor nem nyilvánította eredménytelenné a közbeszerzési eljárását. A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja értelmében ehhez az szükséges, hogy ajánlatkérõ képtelenné váljon a teljesítésre. Ez a képtelenné válás azonban még nem következett be a helyettes államtitkár fax-levele által. Ez a forma alkalmatlan ilyen joghatás kiváltására. A minisztérium a közbeszerzési eljárásban nem ajánlatkérõ, utasítási joga e körben az önálló költségvetési szervvel szemben nincs. Egyébként maga a levél tartalmilag is csak egy "kérés". Ajánlatkérõ a megkötött és érvényes szerzõdések alapján az eredményhirdetés idõpontjában még a teljesítésre képes volt.<br>
Álláspontja szerint az Ámr. 66. § (10) bekezdése értelmében a 2001 júliusában kötött finanszírozási megállapodás - figyelemmel a beruházás finanszírozási alapokmányra - a kötelezettségvállalás dokumentuma, amelyet a megállapodás 1.1. pontja kifejezetten rögzít is. Ezzel a megállapodással a minisztérium és az ajánlatkérõ között polgári jogi szerzõdés jött létre és arra vállalt kötelezettséget a minisztérium, hogy anyagi fedezetet nyújt ajánlatkérõ közbeszerzéséhez.<br>
A szerzõdés - a felek kölcsönös kötelezettségvállalására tekintettel - csak a felek közös akaratával módosítható. Ebbõl következõen a 2002. október 22-i egyoldalú faxüzenet nem alkalmas joghatás kiváltására. Ezt maga a minisztérium is észlelte, ezért módosították szabályosan 2002. október 28-án a beruházás finanszírozási alapokmányt és a megállapodást.<br>
Elõadta, hogy megítélése szerint a minisztérium elfogultnak tekintendõ abban a kérdésben, hogy mikor történt meg a fedezetelvonás. Továbbá hivatkozott arra is, hogy alkotmánysértõ lenne, ha a minisztérium a saját meghozott döntésérõl a jogorvoslati eljárás során állásfoglalást vagy egyéb informális jogértelmezést adna ki, illetve az figyelembevételre kerülne.<br>
A Döntõbizottság az eljárás során hivatalból megkereste a Nemzeti Kulturális Örökség Minisztériumának közigazgatási államtitkárát. A közigazgatási államtitkár válaszában ismertette, hogy a központi beruházások elõirányzatáról a mindenkori éves költségvetési törvény rendelkezik és a fejezet nem rendelkezik több évre szóló, jóváhagyott központi beruházási elõirányzattal, a beruházási elõirányzat minden esetben csak az adott költségvetési évre vonatkozóan tekinthetõ jóváhagyottnak.<br>
Álláspontja szerint ugyan több évre vonatkozóan köthetõ finanszírozási megállapodás, azonban csak a finanszírozási alapokmány adott évi elõirányzata tekinthetõ konkrét kötelezettségvállalásnak. Ezt támasztja alá - megítélése szerint - az Ámr. 72. § (5) bekezdése, mely szerint évente be kell nyújtani a finanszírozás okmányait.<br>
Ismertette válaszában a 2003. évi költségvetési keretszámok tervezésének folyamatát és a Pénzügyminisztériummal folytatott egyeztetéseket. A megküldött tájékoztatás szerint egy beruházás következõ évi elõirányzata mindaddig nem tekinthetõ véglegesnek, amíg az adott évi költségvetés jóváhagyásra nem kerül.<br>
Közölte, hogy a minisztérium felsõbb vezetõinek tudtával és egyetértésével került kiadásra a beruházás és vagyonkezelési helyettes államtitkár részérõl a 2002. október 22-i levél, míg a 2002. október 28-i keltezésû finanszírozási alapokmány-módosítást - a minisztérium fejezeti kezelésû elõirányzatainak gazdálkodási, kötelezettségvállalási és utalványozási szabályzatának megfelelõen - a közigazgatási államtitkár mint kötelezettségvállaló hagyta jóvá. A minisztérium álláspontja szerint ajánlatkérõ beruházásának átütemezett megvalósulása történt meg, a beruházás megvalósítását a mindenkori éves költségvetés függvényében a minisztérium továbbra is tervezi. A finanszírozási alapokmány aláírásával csak a megvalósításhoz szükséges tárgyévi egyösszegû elõirányzat módosítása és annak kötelezettségvállalásként történõ lekötésének megszüntetése történt meg.<br>
Megjegyzésként az került közlésre, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján eredménytelenné kellett volna nyilvánítania a közbeszerzési eljárását a 2002. október 22-i értesítés alapján, tekintettel arra, hogy a rendelkezésre álló 2003. évi tervezési adatok alapján (figyelemmel a már folyamatban lévõ és már szerzõdéssel lekötött beruházási állományra) ajánlatkérõ beszerzésének finanszírozására nem állt rendelkezésre az eredetileg 2003. évi ütemként tervezett 2238 millió Ft.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem alapos.<br>
A Döntõbizottság elõször a kérelmezõnek az eljárás eredménytelensége körében elõterjesztett jogorvoslati kérelmét vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése értelmében a közbeszerzési eljárás megindításának a feltétele, hogy az ajánlatkérõ a szükséges engedélyeken kívül rendelkezzen a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésére áll.<br>
A Kbt. szabályozása megköveteli, hogy a közbeszerzési eljárás lefolytatása alatt, illetve az eljárást lezáró döntés meghozatalakor, a szerzõdés megkötésekor, ezen feltételek fennálljanak.<br>
A Kbt. szabályozása a feltételek megszûnésének idõpontjától függõen eltérõen szabályozza annak jogkövetkezményét.<br>
Amennyiben a szükséges pénzügyi fedezet megszûnése még az ajánlatok érdemi elbírálása elõtt, azaz az eredmény kihirdetése elõtt következik be, abban az esetben ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján köteles az eljárását eredménytelenné nyilvánítani, az ajánlatok érdemi elbírálását pedig nem kell elvégeznie. Ezt az eredménytelenségi okot tünteti fel a Kbt. 60. § (1) bekezdés e) pontja.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdése pedig arra vonatkozóan tartalmaz szabályozást, ha az eredményhirdetést követõen következik be ez a helyzet. E szakasz az alábbiakat mondja ki: "az ajánlatkérõ az 59. § (1) bekezdése szerinti szervezettel (személlyel) szemben csak abban az esetben mentesül a szerzõdés megkötésének kötelezettsége alól, ha az eredményhirdetést követõen - általa elõre nem látható ok következtében - beállott körülmény miatt a szerzõdés megkötésére vagy teljesítésére nem képes."<br>
A Döntõbizottság a fenti jogi szabályozás alapján azt vizsgálta, hogy ajánlatkérõ mikor vált a teljesítésre képtelenné, konkrétan mikor vonták el beszerzése pénzügyi fedezetét, figyelemmel arra is, hogy miként biztosították ajánlatkérõ részére a pénzügyi fedezetet.<br>
A Döntõbizottság - a fentiekben részletesen ismertetett megállapodás alapján - megállapította, hogy a beruházásra - a Szépmûvészeti Múzeum rekonstrukciójának II/2. ütemére - mint minisztérium által jóváhagyott feladatra a minisztérium 2001 júliusában megkötött megállapodásban biztosította a forrást. Ez a megállapodás volt a kötelezettségvállalás dokumentuma az 1.1 pont szerint.<br>
Ezt követte a beruházás finanszírozási alapokmány kiállítása a kötelezettségvállaló minisztérium részérõl, amelyet a kötelezettségvállaló írt alá és ellenjegyzésre is került. Ezt az okiratot záradékolta késõbb a Magyar Államkincstár.<br>
A Döntõbizottság az államháztartásról szóló 1992. évi XXXVIII. tv. (a továbbiakban: Áht.) és az Ámr. rendelkezéseinek összevetése alapján megállapította, hogy jelen esetben az Áht. 12/A. § (2) bekezdése, a 22. §, a 24. § (5) bekezdése, a 49. § o) pontja, valamint az Ámr. VII. fejezetének rendelkezései alapján a minisztérium részérõl elõirányzata felhasználásáról feladatfinanszírozás körébe tartozó kötelezettségvállalás történt.<br>
Az Ámr. 134. § (5) bekezdés c) pontja kifejezetten rendelkezik az éven túli kötelezettségvállalásról beruházásokkal összefüggésben.<br>
A Döntõbizottság áttekintette az Áht. és az Ámr. rendelkezéseit - köztük a minisztérium válaszában hivatkozott Ámr. 72. § (5) bekezdését - és ezekbõl azt a következtetést vonta le, hogy mind a törvényi, mind a kormányrendeleti szabályozás értelmében több évre vonatkozó feladatfinanszírozásra vállalt kötelezettség esetén a kötelezettségvállalás nemcsak az egyes költségvetési évekre vonatkozik, hanem a vállalásnak megfelelõen több évre terjed ki. Ez biztosítja ugyanis csak az olyan feladatok megvalósítását, amelyekhez több év szükséges.<br>
Az Ámr. 72. § (5) bekezdése az elszámolással, maradványösszegekkel kapcsolatos kérdéseket rendezi, nincs joghatása a több évre vállalt kötelezettség teljesítésére. Ezen értelmezés összhangban van a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésével is, ugyanis más értelmezés mellett az ajánlatkérõ nem is kezdhetne közbeszerzési eljárást. A Döntõbizottság álláspontja szerint a több évre szóló kötelezettségvállalásnak nem mond ellent az, hogy ténylegesen az adott évre majd a költségvetésben biztosítják az összeget, ugyanis éppen arra vállalnak kötelezettséget, hogy több éven keresztül biztosítják majd a költségvetésben a fedezet évente szükséges részét.<br>
A fenti jogszabályi rendelkezéseknek megfelelõen mind a megállapodásban, mind a beruházás finanszírozási alapokmányban több évre - évekre szétbontottan - történt kötelezettségvállalás a forrás biztosítására.<br>
Az Ámr. 134. §-a részletesen szabályozza a kötelezettségvállalás rendjét, annak tartalmi és formai követelményeit. Az (1) bekezdés rendelkezik arról, hogy ki jogosult ilyen kötelezettséget vállalni - a jogszabály kivételektõl eltekintve a szerv vezetõje vagy általa, illetõleg a vezetõtestület által írásban megbízott személy. Míg a (2) bekezdés értelmében a kötelezettségvállalás - a jogszabályi kivételektõl eltekintve, amelyek nem vonatkoznak jelen esetre - "a gazdasági vezetõ vagy az általa kijelölt személy ellenjegyzése után, és csak írásban történhet."<br>
Az Ámr. 134. § (7)-(9) bekezdése részletesen szabályozza az ellenjegyzõ kötelezettségeit.<br>
A Döntõbizottság a fenti rendelkezések alapján azt a következtetést vonta le, hogy több évre vonatkozó feladatfinanszírozásra érvényes kötelezettségvállaláshoz a kötelezettségvállalásra jogosult és ellenjegyzõjének aláírása szükséges, amely meg is történt. Ebbõl következõen ugyanezen rendelkezések irányadóak a kötelezettségvállalás megszüntetésére is.<br>
A kötelezettségvállalást követõen történik meg az Ámr. 162. §-ának rendelkezései értelmében a kötelezettségvállalás nyilvántartásba vétele a Kincstár által.<br>
A Döntõbizottság ezt követõen azt vizsgálta, hogy - a fentiekben részletesen ismertetett iratok: 2002. október 22-i faxlevél a helyettes államtitkár által, 2002. október 28-i megállapodás módosítás és beruházás finanszírozási alapokmány módosítás - közül mely irat az, amely alapul szolgálhat annak megállapításához, hogy a minisztérium elvonta a pénzügyi forrást és ezáltal ajánlatkérõ a teljesítésre képtelenné vált.<br>
A Döntõbizottság megállapította a minisztérium tájékoztatása alapján, hogy a vonatkozó - a minisztérium fejezeti kezelésû elõirányzatainak gazdálkodási, kötelezettségvállalási és utalványozási - szabályzat értelmében a közigazgatási államtitkár a kötelezettségvállalásra jogosult.<br>
A Döntõbizottság álláspontja szerint a 2002. október 22-i faxlevél nem felel meg a fentiekben ismertetett kötelezettségvállalással szemben támasztott követelményeknek, mert nem a kötelezettségvállalásra jogosult írta alá és nem történt meg az ellenjegyzés sem. Így ennek alapján nem állapítható meg az alap megállapodásban és beruházás finanszírozási alapokmányban vállalt kötelezettség módosulása, megszûnése. Ebbõl következõen ajánlatkérõ még nem vált teljesítésre képtelenné és jogszerûen hozta meg az eljárást lezáró döntését 2002. október 25-én.<br>
A teljesítésre képtelenné válás 2002. október 28-án következett be, ekkor került aláírásra mind a kötelezettségvállaló, mind az ellenjegyzõ által olyan tartalmú okirat, amely módosítja az eredeti kötelezettségvállalást.<br>
A Döntõbizottság álláspontja szerint a Kincstár részérõl történõ záradékolás már nem bír konstitutív hatállyal, a Kincstár kötelezettsége a nyilvántartásra és az egyéb adminisztratív, technikai jellegû dolgokra terjed ki.<br>
A fentiek alapján megállapította a Döntõbizottság, hogy ajánlatkérõ nem követett el jogsértést akkor, amikor a közbeszerzéséi eljárását nem nyilvánította eredménytelenné a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja alapján.<br>
A Döntõbizottság álláspontja szerint nem alapos a kérelmezõnek a nyertes kirívóan alacsony ellenszolgáltatású ajánlatára és arra alapított jogorvoslati kérelme, hogy az ajánlatkérõ jogsértõen mellõzte az írásbeli magyarázatkérési kötelezettségét.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése az alábbiakat írja elõ: "Ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie."<br>
A Döntõbizottság elõször azt tekintette át, hogy a Kbt. szabályozásában mi a relevanciája ennek a rendelkezésnek.<br>
Ajánlatkérõ ajánlati felhívásában és dokumentációjában határozza meg az ajánlatok benyújtásával szemben támasztott tartalmi és formai követelményeit. Ajánlattevõknek ajánlatkérõ elõírásai és a Kbt. rendelkezései alapján kell megtenniük az ajánlatukat.<br>
A benyújtott ajánlatok több szempont alapján kerülnek értékelésre. Az ajánlatkérõ elsõdlegesen a Kbt. érvénytelenségre és alkalmatlanságra vonatkozó rendelkezései alapján azt bírálja el, hogy az ajánlattevõk alkalmasak-e és a benyújtott ajánlatok érvényesek-e. A Kbt. szabályozása mindkét jogintézményhez - érvénytelenség, alkalmatlanság - jogkövetkezményt fûz, nem vehetnek részt az eljárás további szakaszában az elõbbiek szerint a részvételre jelentkezõk. Az alkalmas ajánlattevõ által tett érvényes ajánlat kerül értékelésre, amennyiben más kizáró ok (pl. 53. §) nem áll fenn.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése azzal kapcsolatos, ha az ajánlat kirívóan alacsony ellenszolgáltatást tartalmaz. E körben azonban egyrészt a Kbt. nem tartalmaz elõírást arra vonatkozóan, hogy az ajánlati ár milyen esetben minõsül kirívóan alacsonynak, másrészt nem helyez kilátásba jogkövetkezményt sem a kirívóan alacsony ellenszolgáltatást ajánlóval szemben, sem az ilyen ajánlatot elfogadó ajánlatkérõvel szemben. Konkrét rendelkezés hiányában csak a Kbt. 24. §-ában megállapított alapelvek érvényesülése vizsgálható, figyelemmel arra, hogy sem ajánlatkérõnek, sem a Döntõbizottságnak nincs hatásköre arra, hogy más jogszabályok árral kapcsolatos rendelkezéseinek betartását számon kérje.<br>
A fentiekbõl a Döntõbizottság azt a következtetést vonta le, hogy önmagában az írásbeli magyarázatkérés elmaradása nem nyújt alapot ahhoz, hogy az esetlegesen kirívóan alacsony ellenszolgáltatást megajánló - alapelvi sérelmet kivéve - kizárásra kerüljön a közbeszerzési eljárásból.<br>
Így ha fennáll a kirívóan alacsony ellenszolgáltatás, jogszabálysértés megállapítására kerülhet sor ajánlatkérõ kötelezettségének elmulasztása miatt.<br>
A Döntõbizottság álláspontja szerint jelen esetben - figyelemmel a fentiekben ismertetett árakra - nem áll fenn kirívóan alacsony ellenszolgáltatás esete.<br>
E fogalmat pontosan a Kbt. nem határozza meg. Két jelzõt alkalmaz "kirívóan alacsony". Ebbõl következõen nem önmagában az a mérvadó, hogy eltér a többi árajánlattól, hanem hogy ez az eltérés jelentõs, méghozzá olyannyira, hogy kivételes, kirívó, ennek megállapítását pedig a törvény az ajánlatkérõ mérlegelésére bízza. Összevetve az árajánlatokat megállapítható, hogy az eltérés mértéke kb. 20%. Ilyen %-os eltérés mellett az ajánlatkérõi gyakorlat vegyes, a mérlegelés eredményétõl függ, hogy alkalmazzák-e a Kbt. 57. § (2) bekezdését. Valóban jelen esetben abszolút számban az eltérés nagy, egymilliárd forint. Ezt azonban - a Döntõbizottság álláspontja szerint - nem önmagában kell értékelni, hanem az ajánlat egészét kell részletes elemzésnek alávetni (tételes költségvetés felülvizsgálata), viszonyítani kell a többi árhoz is és annak függvényében ítélhetõ meg, hogy azokhoz képest kirívóan alacsony-e. Az ajánlatkérõ a szükséges vizsgálatot elvégezte.<br>
A Kbt. megfogalmazása tartalmazza az ellenszolgáltatás szót, amelybõl azt a következtetést lehet levonni, hogy az ajánlattevõ által nyújtott szolgáltatásnak az ellenértéke megjelenik a megajánlott árban, tehát nincs az ajánlattevõ által nyújtott szolgáltatás és az ajánlatkérõ által teljesített fizetés között értékkülönbség. A nyertes ajánlattevõ ajánlata vonatkozásában sem merült fel ilyen értékkülönbség probléma, ajánlatát érvényesnek fogadták el.<br>
A fentiekben ismertetett szempontokat összevetve - a Döntõbizottság álláspontja szerint - nem követett el jogsértést ajánlatkérõ akkor, amikor nem kért írásban magyarázatot a nyertes ajánlattevõtõl.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2002. december 9.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>