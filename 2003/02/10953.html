<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10953)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.670/15/2002.<br>
<br>
Tárgy: a VARTA Kft. jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Sebõk Cecília ügyvéd által képviselt (1211 Budapest, Táncsics M. u. 62.) VARTA Autóakkumulátor Kft. (1103 Budapest, Gyömrõi u. 12., a továbbiakban: kérelmezõ) jogorvoslati kérelmét, melyet a MÁV Rt. Anyaggazdálkodási és Külkereskedelmi Hivatal (1062 Budapest, Podmaniczky u. 24/A., képviseli: dr. Tasnádi Gábor ügyvéd, 1111 Budapest, Kende u. 18. VI. em. 18., a továbbiakban: ajánlatkérõ) a "MÁV Rt. 2003. évi hálózati savas indítóakkumulátor ellátásának biztosítása és a meghatározott telephelyekre történõ kiszállítása (mindösszesen 3302 db). Az akkumulátorok típusonkénti megosztását és darabszámát a dokumentáció tartalmazza" tárgyú közbeszerzési eljárása ellen nyújtott be, a Döntõbizottság elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. október 16-i, 42. számában 8633/2002 sz. alatt megjelent felhívásában nyílt eljárás keretében, szállítási szerzõdés formájában kért ajánlatot a rendelkezõ részben megjelölt beszerzés tárgyában.<br>
A felhívás szerint a dokumentációban részletezetteknek megfelelõen részajánlatot lehetett tenni, típusonként a teljes mennyiségre.<br>
Az ajánlatkérõ dokumentációt is készített, amelynek 1. pontjában meghatározta a beszerzés tárgyával szemben támasztott követelményként azt, hogy a savas indítóakkumulátort sav nélkül, áramtöltött (szárazon töltött), gondozásmentes kivitelben kell szállítani.<br>
A dokumentáció szerint ajánlatot 27-féle megadott típusra (teljesítmény szerint felsorolva), és típusonként megadott mennyiségû akkumulátorra lehetett tenni, az MSZ-EN 60095-1, az MSZ-EN 60095-2, illetve az EN 50342-1 és az EN 50342-2 szabványok szerint.<br>
A dokumentáció 5. pont 2. francia bekezdés a mûszaki elõírások között írta elõ ajánlatkérõ a megajánlott termékre vonatkozó mûszaki és minõségi követelmények között azt, hogy a minimális garancia három év, amelynek feltételeként a felhasználó általi szakszerû üzembe helyezésen és karbantartáson kívül egyéb megkötést az ajánlattevõ nem tehet.<br>
A dokumentáció 5. pont 4. francia bekezdésében a mûszaki elõírások között megadott további követelmény, hogy az akkumulátor rácsszerkezete: hibrid (alacsony antimontartalmú pozitív rács és kalciummal ötvözött negatív rács) legyen.<br>
Az ajánlati dokumentációt a kérelmezõ, a Novara Kft., a Perion Rt., a CEB-Center Kft., a Mavex-Rekord Kft., a Metrika Kft., a CarKer Kft. és a Pro-Patria Kft. vásárolta meg.<br>
Kérelmezõk, a VARTA Autóakkumulátor Kft., a BANNER Hungária Kft. és az ERKA SCHLOSSER Kft., 2002. november 4-én közös jogorvoslati kérelmet nyújtottak be a Döntõbizottsághoz. Sérelmezték, hogy - álláspontjuk szerint - az ajánlatkérõ a mûszaki elõírások egyes részeivel megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésre tekintettel a Kbt. 40. § több bekezdését. Kérték, hogy a Döntõbizottság ideiglenes intézkedéssel függessze fel a közbeszerzési eljárást, valamint semmisítse meg a dokumentáció jogsértõ részeit.<br>
A jogsértõ esemény tudomásszerzése idõpontjaként 2002. október 18-át, a dokumentáció megvásárlását jelölte meg kérelmezõk.<br>
Sérelmezték, hogy az ajánlatkérõ a tartósságra vonatkozó követelményt úgy fogalmazta meg, hogy a Magyarországon szinte kizárólagosan elterjedt 100 Ah alatt két év, 100 Ah felett egy év jótállás helyett kötelezõen három évet írt elõ. Ennek elõírása a dokumentáció 4. oldalán önmagában is szakszerûtlen. A dokumentáció elõírása szerint ugyanis az ajánlattevõ a garanciával szemben semmilyen megkötést nem tehet. Ez azért különös többek között, mert ha egy indítóakkumulátort meghajtó akkumulátorként használ az ajánlatkérõ, úgy annak tartósságára három évet nem lehetne vállalni, hiszen Magyarországon az általánosan elterjedt meghajtó akkumulátor garancia 6 hónap. Mivel ajánlatkérõ felhasználási helyein azt az információt adták, hogy az indító akkumulátorokat a gépjármûveken kívül lámpák, sorompók üzemeltetésére is felhasználják, ezért az indító akkumulátorok meghajtó üzemmódban gyorsan tönkremennek, hiszen ezen üzemmód következtében az akkumulátorok nem viselik el az alacsony kapocsfeszültséget (1-2 hónap alatt). Ajánlatkérõ megkötése alapján erre az üzemmódra is három év garanciát kellene nyújtani, ami a gyakorlatban végtelen számú garanciális cserét jelent, hiszen egyik ilyen üzemmódban használt akkumulátor sem fogja megérni a három évet.<br>
Álláspontjuk szerint az ajánlatkérõ által a dokumentáció 5. pontjában meghatározott mûszaki jellemzõk közül annak elõírása, hogy az akkumulátornak hibrid kivitelûnek kell lennie, sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését és a Kbt. 40. § (5) bekezdésben foglaltakba is ütközik.<br>
Ezen kitétel elõírása - az ajánlatkérõ által is ismert módon - a lehetséges ajánlattevõk szinte mindegyikét megfosztja az ajánlattétel lehetõségétõl.<br>
Az ötvözõ anyagok valóban befolyásolnak bizonyos jellemzõket. Ezek közül a hibrid technológia nagyon jó ciklikusságot (magas energiaáteresztõ képességet) eredményez. Ellenben ez az akkumulátorépítési mód a haszongépjármû akkumulátoroknál az ott szokásos alacsony savszintek miatt (amennyiben nem történik rendszeres vízutántöltés) komoly robbanásokhoz vezethet az akkumulátor gázterében keletkezõ szikrák következtében.<br>
Ennek következtében a hibrid technológiájú akkumulátorok nem felelnek meg a vonatkozó szabvány, illetve ajánlatkérõ által is támasztott követelményeknek, miszerint a megajánlott akkumulátoroknak gondozásmenteseknek kell lenniük.<br>
A pályázati dokumentációban ezen a téren ellentmondás fedezhetõ fel, hiszen ha ajánlatkérõ gondozásmentes terméket ír elõ, akkor ennek a követelménynek a hibrid építésû akkumulátorok felelnek meg a legkevésbé. Véleményük szerint ezen tény miatt ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) és (3) bekezdését.<br>
Elõadták továbbá, hogy az elektródák ötvözõ anyagainak alkalmazása az adott gyártó technológiájától, fejlettségétõl függ és nem ennek, hanem elsõsorban a gyártás minõségének van hatása az akkumulátor tartósságára.<br>
Utaltak arra, hogy más szabadalmaztatott technológiák is biztosítani tudnak hasonló, vagy jobb mûszaki jellemzõket (pl. Silver-hibrid, Varta-hibrid technológia stb.) Véleményük szerint a felhasználónak nem a gyártási technológia, hanem az akkumulátor kapacitása, tartóssága, az indítóáram lehet lényeges.<br>
Álláspontjuk szerint a hibrid kivitel elõírása tehát a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdésébe is ütközik, mivel az ajánlatkérõ a mûszaki leírást csak jogszabályban foglalt, vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg. Ilyen szabvány rendelkezésére áll. Az MSZ 60095. sz. szabványban foglaltak betartása lehetõséget biztosít a termékre vonatkozó ajánlat megtételére. Nem állnak fenn a (3) bekezdésben foglalt feltételek, az ajánlatkérõ tehát olyan mûszaki követelményt fogalmazott meg, amelyre a törvény értelmében nincs lehetõsége.<br>
Az ajánlatkérõ észrevételében és annak kiegészítésében a kérelem elkésettség, illetve alaptalanság miatti elutasítását kérte.<br>
Álláspontja szerint a meghatározott követelmények jogszerûek. Az elkésettséget a dokumentáció 2002. október 18-i megvásárlására és a kérelem november 4-ei benyújtására alapította.<br>
Az elõírt garanciaidõre vonatkozóan elõadta, hogy azt az elõzõ években lefolytatott, akkumulátorok beszerzésére kiírt eljárásokban beadott ajánlatokban szereplõ, önként vállalt garanciaidõk alapján határozta meg, mivel ez többségében 3 év volt, és a szállító által nem tartalmazott feltételt. Az elõzõ felhívásra, amely eredménytelenséggel került lezárásra a kérelmezõ által beadott ajánlatban is 3 év garancia szerepelt. A feltétel az ajánlatkérõ általi szakszerû üzembe helyezés és karbantartás volt. Az ajánlathoz azért kért üzembe helyezési és karbantartási útmutatót, mivel a szakszerûtlen üzembe helyezés, karbantartás garanciavesztéssel jár, így ez az ajánlatkérõ felelõssége, amit magára vállalt.<br>
A 3 év garanciavállalás egyben garancia a jó minõségre is.<br>
Az ajánlatkérõ a savas indítóakkumulátorokat jármûindítás céljára szerzi be, és arra is használja. A savas indító akkumulátorokat nem használja meghajtó üzemmódban. Ez szabálytalan lenne, ami a felhasználó felelõssége. A sorompókba és lámpákba történõ felhasználás céljára más telepítésû akkumulátorokat szerez be a MÁV Rt. a Távközlési és Biztosítóberendezési Szakigazgatóság által megadott mûszaki paraméterek alapján. A kérelmezõ kérelméhez csatlakozó BANNER Batterien Hungária Kft. által feltehetõen ismert, BAE12 GiV 42 és BAE12 GiV 55 típusú sorompó akkumulátorokat szállít a többségében BANNER termékeket forgalmazó ELEKTROPOWER Kft.<br>
Indokolása szerint hibrid rendszerû akkumulátort azért kíván beszerezni, mert a különbözõ ötvözõ anyagok és azok mennyisége jó ciklizálhatóságot és alacsony vízfogyasztást eredményeznek, és ez csökkenti az önkisülést is. A gondozásmentesség jelen beszerzésben az alacsony vízfogyasztást jelenti. A gondozásmentesség tehát nem jelenti azt, hogy egyáltalán nem kell a vízfogyasztást ellenõrizni, és a hiányzó részt pótolni. Az ajánlatkérõ a gondozásmentességet nem abszolút értelemben írta elõ, mert ez kizárólag a töltött, gyárilag lezárt akkumulátorokra vonatkozik. Éppen ezért nem a DIN szabvány szerinti gondozásmentességet írta elõ a beszerezni kívánt akkumulátorokra.<br>
A kérelmezõ által jobbnak ítélt, beszerzésre ajánlott technológiákat ajánlatkérõ a következõk miatt nem választhatja: a VARTA hibrid technológiát azért nem, mert ez kizárólagosan a VARTA gyár terméke, kiírásával valóban megsértenék az ajánlattevõk esélyegyenlõségét. A Silver és a felitatott elektrolitú, valamint zselés technológiával készülõ akkumulátorok nagyon drágák, és nem felelnek meg minden, a MÁV Rt. területén üzemeltetett jármûhöz, ezeket csak speciális felhasználás céljából szerezhetik be.<br>
Álláspontja szerint a Kbt. nem tiltja azt, hogy a kereskedelemben forgalmazott, egy gyûjtõnév alá tartozó termékbõl a közbeszerzésre kötelezett felhasználó meghatározhassa, hogy melyik mûszaki tartalommal bíró, több cég által is forgalmazott paraméterû terméket kívánja beszerezni. Nyilvánvaló, hogy a mûszaki feltételek szûkítése bizonyos szállítóknak nem teszi lehetõvé az ajánlattételt adott, a mûszaki feltételeknek meg nem felelõ termékkel, de a szállító nincs kizárva az eljárásból megfelelõ termékek megajánlása esetén.<br>
Ebben a tekintetben nem sérül a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése, hiszen egyetlen ajánlattevõ sincs kizárva és indokolatlan hátrányos megkülönböztetés sem került alkalmazásra. A mûszakilag indokolt megkülönböztetést ugyanakkor nem tiltja a Kbt.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3 ) bekezdés b) pontja szerint az ajánlatkérõ a (2) bekezdésben foglaltaktól akkor térhet el, ha a nemzeti szabványok nem tartalmaznak olyan leírást, ami biztosítaná a közbeszerzés tárgyának megfelelõségét. Az akkumulátorok általa meghatározott mûszaki felépítését egyetlen nemzeti szabvány sem tartalmazza, de sok gyártó terméke felel meg ezen követelményeknek. A kérelmezõ is rendelkezik ilyen termékekkel, bár lehet, hogy nem a kiírásban szereplõ összes típusra vonatkozóan. Mivel a kiírás és a dokumentáció szerint részajánlat is tehetõ, így kérelmezõ sincs kizárva az ajánlattétel lehetõségébõl.<br>
Ajánlatkérõ elõadta továbbá, hogy nem sérült a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdése sem, mert a meghatározott MSZ 60095 sz. szabvány nem tartalmaz az akkumulátorok mûszaki felépítésére elõírásokat - ez a magyarázata a különbözõ technológiákkal elõállított termékek minõségbeli különbségére - csupán az akkumulátorokkal szembeni általános követelményeket, mérési módszereket, méretezéseket és jelöléseket. Valamint nem sértette meg a Kbt. szabályait az esélyegyenlõség tekintetében sem, mivel a beszerezni kívánt termék minõségi követelményeinek megfogalmazásán kívül mást (pl. márkát) nem határozott meg. Bárki pályázhat, hivatalosan kiírt nyílt közbeszerzés keretében, aki az általa beszerezni kívánt minõségû terméket gyártja vagy forgalmazza.<br>
Megjegyezte, hogy a kérelmezõ korábbi azonos termékekre vonatkozó közbeszerzési eljárásokban mind a garanciavállalásra vonatkozóan, mind a hibrid technológiával gyártott akkumulátorokra tett ajánlatot.<br>
Felhívták a Döntõbizottság figyelmét arra, hogy a VARTA Autóakkumulátor Kft. kérelméhez csatlakozó BANNER Batterien Kft. és ERKA SCHLOSSER Kft. egyike sem vásárolta meg a dokumentációt, így jelen eljárásban jogszerûen kérelmet nem adhatnak be.<br>
A kérelmezõk jogi képviselõje a 2002. november 13-án kelt beadványában bejelentette, hogy a BANNER Batterien Hungária Kft. és az ERKA SCHLOSSER Kft. esetében a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésének egyéb érdekeltre vonatkozó kitétele alapozza meg az ügyfélképességet.<br>
A 2002. november 25-én megtartott tárgyaláson ajánlatkérõ visszavonta a jogorvoslati kérelem elkésettségének megállapítására vonatkozó indítványát, mivel a Döntõbizottság bemutatta a jogorvoslati kérelmet tartalmazó boríték postai bélyegzõjét, amelyen egyértelmûen megállapítható, hogy a feladás napja 2002. október 31-én volt, és ez az idõpont ajánlatkérõ által is elismerten a jogvesztõ határidõn belül föladottnak minõsül.<br>
A Döntõbizottság kérdésére kérelmezõ a tárgyaláson elismerte, hogy a kiadott dokumentáció alapján megfelelõ ajánlatot lehet tenni, valamint azt a tényt is, hogy a hibrid technológiájú akkumulátorok vízfogyasztása kevesebb.<br>
A Döntõbizottság felhívására 2002. november 26-án kelt beadványukban elõadták, hogy a csatolt MSZ EN 60095-1 szabvány 5.8 pontjából kiderül, a gondozásmentes akkumulátor követelménye, hogy a vízfogyasztási vizsgálatnak alávetett akkumulátor vízfogyasztása maximum 4g/Ah, illetve 2,7 g/min lehet.<br>
Ha tehát ajánlatkérõ alacsony vízfogyasztású akkumulátorokat akar vásárolni, az MSZ EN 60095-1 ólom indítóakkumulátor szabvány 5.8 pontjában szereplõ paraméterek segítségével tehetné meg ezt.<br>
Erre két módszert is alkalmazhat:<br>
<br>
1. Követelményként elõírja az akkumulátor vízfogyasztásának maximális értékét. Véleményük szerint ugyanis, ha ez az ajánlatkérõ elvárása, ezt mint mûszaki követelményt a szabványra való hivatkozással minden további nélkül megteheti.<br>
<br>
2. Minimális követelmény meghatározása mellett (vagy a nélkül) bírálati részszempontként határozza meg az alacsony vízfogyasztást. Fentiek szerint diszkriminációmentesen a legjobb minõségû akkumulátorhoz jutna ajánlatkérõ. A vízfogyasztási kritérium mint bírálati szempont alkalmazásával minden akkumulátor gyártó minden részszempontra adhatna be ajánlatot, és a legalacsonyabb vízfogyasztású (ajánlatkérõ szerint számára a legelõnyösebb) termék megajánlójával köthetne szerzõdést ajánlattevõ.<br>
Ajánlatkérõ az erre adott észrevételében kifejti, hogy a kiegészítõ beadványban kérelmezõ olyan kijelentéseket tulajdonított az ajánlatkérõnek, amelyeket ajánlatkérõ a kérelmezõ által leírt formában sem írásban, sem a tárgyaláson nem nyilatkozott. Ajánlatkérõ minden - írásbeli észrevételében és a tárgyalás során szóbeli megnyilvánulásában - a hibrid rendszerû akkumulátorok komplex minõségi elõnyeit hangoztatta, melyek:<br>
- nagyon jó ciklizálhatóság,<br>
- alacsony vízfogyasztás,<br>
- viszonylag alacsony önkisülés.<br>
Mindezeket a komplex elõnyöket a nem hibrid akkumulátorok tulajdonságaihoz viszonyította és ezen komplex elõnyöket jelölte meg - a jobb minõség elérése érdekében - a hibrid rácsszerkezet megadásával a dokumentációban.<br>
A hibrid rendszerû akkumulátorok komplex elõnyei közül a vízfogyasztásra vonatkozóan csatoltak szakértõi anyagot. Ebbõl egyértelmû az, hogy a hibrid rendszerû akkumulátorok vízfogyasztása 1,5-2,00 g/Ah, ami kedvezõbb, mint a nem hibrid (mind a pozitív, mind a negatív lemeze antimon ötvözet) akkumulátorok 2,5-3,00 g/Ah értékû vízfogyasztásánál, de kedvezõbb a kérelmezõ által csatolt szabványban szereplõ értéknél is 4 g/Ah.<br>
Elõadta, hogy a hazai piacon elterjedt akkumulátor alaptípusok közül egy középkategóriát jelöltek meg, melynek minõsége megfelel a felhasználói követelményeknek és a kedvezõbb minõségi paraméterek kapcsán felhasználása olcsóbb, ami éves viszonylatban jelentõs megtakarítást eredményez.<br>
Továbbra is határozottan állítják, hogy nem sértették meg a Kbt. kérelmezõ által hivatkozott elõírásait, mert a mûszaki elõírásokat szabványra alapították, a minõség tekintetében olyan színvonalú terméket jelöltek meg, melyet több gyártó is, többek között részben a VARTA is gyárt, így bármelyik kereskedõnek lehetõsége van az ajánlattételre.<br>
Ajánlatkérõ csatolta a 2002. november 26-án kelt, az ajánlatok bontásáról készült jegyzõkönyvet, amely szerint ajánlatot nyújtott be: a CEB-CENTER Kft., a CarKer Kft. és a NOVARA Kft.<br>
Döntõbizottság a jogorvoslati kérelmet elutasítja az alábbiak szerint.<br>
Kérelmezõ elsõdlegesen az akkumulátorokra elõírt legalább 3 év garancia követelményét sérelmezte, amelyet egyrészt az elterjedt jótállási idõtartamokra, másrészt arra alapozta, hogy feltételezése szerint az ajánlatkérõ az akkumulátorokat nem csak indításra, hanem meghajtásra is használni kívánja.<br>
Kérelmezõ a tárgyaláson - és egyéb nyilatkozataiban - sem tudott megnevezni olyan jogszabályt vagy szabványt, amely a garancia idõtartamára vonatkozó álláspontját alátámasztotta volna.<br>
Ajánlatkérõ a beszerzés tárgyaként meghatározta, hogy savas indítóakkumulátorra kér ajánlatokat.<br>
A ma gyártott korszerû indító akkumulátorok élettartama - a gyártó által elõírt üzembe helyezési és karbantartási követelmények betartása esetén átlagosan 5-6 év.<br>
Ajánlatkérõ a dokumentáció 5. pont második francia bekezdésében elõírta, hogy az akkumulátorokat a megrendelõ helyezi üzembe, ezért a terméknek a gyártó által megadott üzembe helyezési és karbantartási útmutatóval kell rendelkeznie, amelynek mintáját az ajánlathoz csatolni kell.<br>
Azáltal hogy ajánlatkérõ vállalta az üzembe helyezést és karbantartást, a saját kockázatát növelte meg.<br>
A Kbt. és más jogszabály sem korlátozza ajánlatkérõ ezen jogát. A jótállás idõtartamát a vonatkozó jogszabályok szerint kell meghatározni, figyelembe véve, hogy a gyártóknak érdeksérelmet ne okozzon és a gyártmány élettartamával is arányban álljon.<br>
Az ajánlatkérõ kifejezetten indító akkumulátorokat kíván beszerezni, és többször nyilatkozott, hogy azokat rendeltetésüknek megfelelõen kívánja használni.<br>
Megállapítható tehát, hogy az ajánlatkérõnek a garancia vállalás 3 éves idõtartamára vonatkozó elõírása az akkumulátorok élettartamára tekintettel nem túlzó mértékû, mint ahogy azon feltétel sem ellentétes a Ptk. garanciára vonatkozó rendelkezéseivel, hogy az ajánlattevõ nem tehet egyéb megkötést a szakszerû üzembe helyezésen és karbantartáson kívül.<br>
A fentiekre tekintettel a Döntõbizottság álláspontja szerint a kérelem garanciára vonatkozó része megalapozatlan, ezért azt elutasítja.<br>
A kérelmezõ sérelmezte azon mûszaki követelményt, hogy az akkumulátorok hibrid kivitelûek legyenek, valamint azt hogy ez véleménye szerint ellentmond a szárazon töltött akkumulátorok gondozásmentes kivitelének.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdése szerint az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.<br>
Az ajánlatkérõ az ajánlati dokumentációban meghatározta a szabványokat, amelyek közül az MSZ-EN 60095-1 az akkumulátorokra vonatkozó általános követelményeket és vizsgálati módszerek, az MSZ-EN 60095-2 az akkumulátorok méreteit és kivezetések méreteit és jelölését tartalmazzák. A szabványok az akkumulátorok belsõ felépítésére vonatkozó elõírásokat nem tartalmaznak.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdés b) pontja szerint az ajánlatkérõ a (2) bekezdésben foglaltaktól csak akkor térhet el, ha mûszaki elõírások, nemzeti szabványok nem tartalmaznak olyan leírást, ami biztosítaná a közbeszerzés tárgyának megfelelõségét.<br>
Az ajánlatkérõ - az akkumulátorok belsõ felépítésére vonatkozó szabvány hiányában - a dokumentációban adta meg a beszerzés tárgyának részletes mûszaki leírását. Ezek között írta elõ a hibrid felépítést, mint az egyik olyan belsõ felépítésû akkumulátor fajtát, amelynek elektróda rácsszerkezete alacsony szennyezettségû és különféle (antimon és kalcium) ötvözõ anyagokkal készül.<br>
A hibrid felépítés és a gondozásmentesség egymásnak nem ellentmondó tulajdonság. A nyitott akkumulátorok élettartamuk alatt minden esetben igényelnek kevés gondozást, karbantartást, amely az alacsony vízfogyasztás mellett is idõnként a víz pótlását jelenti. A hibrid akkumulátor kiváló ciklizálhatósága, alacsony vízfogyasztása és viszonylag alacsony önkisülése miatt, a nyitott akkumulátorok között viszonylag gondozásmentes.<br>
Ugyanakkor tény, hogy ezen túlmenõen olyan karbantartás, gondozás is szükséges, mint pl. a gerjesztés, a feszültségszabályozó helyes mûködésének ellenõrzése, a villamos csatlakozások megfelelõsége stb., amely a zárt akkumulátorok esetén is elõírás.<br>
Ajánlatkérõ ezáltal, hogy megjelölte az MSZ-EN 60095-1 szabványt, amely tartalmazza a vizsgálati módszerek között a vízfogyasztási vizsgálati módszereket is, a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdésben foglalt elõírásnak eleget tett.<br>
A szabvány 5.8 pontja szerinti gondozásmentes akkumulátorok maximális vízfogyasztása 4g/Ah.<br>
Azon mûszaki paraméter, amely hibrid technológiával gyártott akkumulátor igényét írta elõ, csak részben tekinthetõ a szabványban maximált vízfogyasztási elõírásnak, mivel a hibrid akkumulátoroknak nemcsak a vízfogyasztása kedvezõbb ennél az 1,5-2 g/Ah értéket tekintve, hanem a jól ciklizálhatóság és az alacsony önkisülés tulajdonságok is, amelyek az akkumulátor élettartama és karbantartása szempontjából további elõnyök az ajánlatkérõ számára.<br>
A Döntõbizottság álláspontja szerint ajánlatkérõ tehát a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdésében biztosított lehetõsége alapján, a beszerzés tárgyának megfelelõsége érdekében meghatározott mûszaki leírásában a hibrid felépítés és gondozásmentesség elõírásával a fentiekben részletezettek szerint nem sértette meg a Kbt. 40. § (2) és (3) bekezdését, amelyre tekintettel a kérelem ezen részében is alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
Az ajánlatkérõ a hibrid felépítésû akkumulátor elõírásával olyan termék beszerzését kívánta elérni, amely számára mûszakilag indokolt. A kifejlesztett és kereskedelmi forgalomban is kapható hibrid akkumulátort számos cég gyártja, maga a kérelmezõ is képes ilyen termék szállítására.<br>
Az ajánlatkérõ éppen akkor sértette volna meg a Kbt. fenti rendelkezéseit, ha kérelmezõ által javasolt Varta-hibrid gyártmány beszerzését írta volna elõ, mert az kizárólag a kérelmezõ által képviselt gyártó terméke. Megállapítható volt, hogy sem a Kbt. 24. § (1) bekezdése, sem a Kbt. 33. § (1) bekezdése, valamint a Kbt. 40. § (5) bekezdése sem sérült.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének a) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsérelem megállapítására nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 3.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>