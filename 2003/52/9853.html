<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9853)
</h2>
<br>1024 Budapest, Margit krt. 85.
<br>Ikt.sz.: D.558/7/2003.
<br>
<br>Tárgy: a Junior Rt. jogorvoslati kérelme Budapest XIX. Kerület, Kispest Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Junior Rt. (1095 Budapest, Mester u. 29-31., a továbbiakban: kérelmezõ) jogorvoslati kérelmét, melyet Budapest Fõváros XIX. Kerület, Kispest Önkormányzata (1195 Budapest, Városház tér 18-20., a továbbiakban: ajánlatkérõ) "az önkormányzat fenntartásában mûködõ óvodák, általános iskolák és gimnázium közétkeztetési feladatainak ellátása az iskolai szorgalmi idõszakban, a nyári napközis tábor közétkeztetési feladatainak ellátása az iskolai szorgalmi idõn kívül" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. április 30-án megjelent számában a rendelkezõ részben megjelölt beszerzés céljából, felhívását június 4-én módosította.
<br>A felhívás 3. a) pontja meghatározta az oktatási intézmény típusokra a napszakonkénti ételadagok napi mennyiségét. A 3. b) pont intézményenként megadta a teljesítés helyeit I. a), I. b), II. a) és II. b) területi megosztás szerint. A felhívás módosítása a II. a) területnél felsorolt négy általános iskolát további egy intézménnyel kiegészítette.
<br>Ajánlatkérõ részajánlat tételét lehetõvé tette a 3. b) pontban megjelölt területi megosztás szerint.
<br>Az ajánlati felhívás 15. b) pontja szerint a szerzõdéskötés idõpontja az eredményhirdetéstõl számított 15. napon.
<br>Az ajánlattételi határidõre, július 15-re a kérelmezõ, az Elamen Rt., a Sodexho Mo. Kft. az I. a), I. b), II. a) és II. b) részterületekre, a Pensio 17 Kft. a II. a) és II. b) részterületekre nyújtott be ajánlatot.
<br>Ajánlatkérõ az augusztus 13-án tartott eredményhirdetésen a II. a) és II. b) részterületre a Pensio 17 Kft.-t hirdette ki nyertesnek. A kérelmezõ, az Elamen Rt., valamint a Sodexho Magyarország Kft. ajánlatát érvénytelennek nyilvánította, az I. a) és I. b) részterületek tekintetében az eljárás eredménytelenségét mondta ki.
<br>A fenti döntés ellen az Elamen Rt. 2003. augusztus 15-én, míg kérelmezõ augusztus 28-án nyújtott be jogorvoslati kérelmet, melyben sérelmezték ajánlataik érvénytelenné nyilvánítását, valamint azt, hogy ajánlatkérõ az ajánlati felhívásban meghatározott idõpontban nem kötött szerzõdést a nyertes ajánlattevõvel.
<br>A Döntõbizottság a fenti jogorvoslati kérelmeket D.415/2003. sz. alatt egyesítette. Az ügyben 2003. szeptember 9-én megtartott tárgyaláson a jegyzõkönyv szerint rámutatott kérelmezõ arra, hogy a szerzõdést a kiírás szerint augusztus 28-án kellett volna megkötni a nyertes ajánlattevõvel. Álláspontjuk szerint ha ez idõpontig nem kötötte meg a nyertessel a szerzõdést ajánlatkérõ, akkor tovább már nem is kötheti meg, mert ez egy konkrétan meghatározott idõpont volt.
<br>Ajánlatkérõ ezzel kapcsolatban azt nyilatkozta, hogy a nyertes ajánlattevõvel a szerzõdést a Döntõbizottság határozatvételét követõen fogják megkötni. Gondoskodni kívánnak a területen lévõ gyermekek étkeztetésérõl, ezért mindkét eddigi beszállítóval megállapodást kötnek arra nézve, hogy mindaddig teljesítenek, amíg a nyertessel a szerzõdést nem kötik meg.
<br>A Döntõbizottság az ügyben hozott D.415/11/2003. sz. határozatában megállapította, hogy ajánlatkérõ megsértette a Kbt. 61. § (1) bekezdését, ezért bírságot szabott ki, ezt meghaladóan a jogorvoslati kérelmet elutasította.
<br>A szerzõdés megkötésének elmulasztásával kapcsolatban megállapította, hogy ajánlatkérõ a szerzõdést a jogorvoslati kérelmekre tekintettel nem kötötte meg, a közbeszerzési eljárásban és a jogorvoslati eljárásban arra vonatkozó adat nem merült fel, hogy ez ellen a nyertes kifogást emelt volna. A szerzõdéskötés tehát az ajánlatkérõ és a nyertes megegyezése mellett felfüggesztésre került. Kérelmezõt ezáltal jogsérelem nem érte, sõt anyagi elõnye származott a szerzõdéskötés elhalasztásából, mert mint korábbi szolgáltató, tovább végezheti ajánlatkérõ részére a tevékenységet. A Döntõbizottság ezért a jogorvoslati kérelmet elutasította.
<br>A határozat kézhezvétele után kérelmezõ 2003. szeptember 28-i keltezéssel, mely a Döntõbizottsághoz október 3-án érkezett, keresettel fordult a Fõvárosi Bírósághoz a határozat felülvizsgálata céljából.
<br>Kérelmezõ újabb önálló jogorvoslati kérelmet nyújtott be 2003. október 28-án, melyben sérelmezte, hogy ajánlatkérõ és a nyertes a szerzõdést még nem kötötte meg 2003. szeptember 9-én, ezért megsértette a Kbt. 62. § (1) bekezdését.
<br>Kérte jogsértés megállapítását, költségekben marasztalást és tárgyalás tartását.
<br>Indokaként elõadta, hogy ajánlatkérõ 2003. augusztus 13. napján eredményt hirdetett az ajánlati felhívásban megjelölt II. a) és II. b) részterületekre.
<br>Az ajánlatkérõ ajánlati felhívásában 15. b) pont alatt meghatározta a szerzõdéskötés idõpontját. Ennek ellenére az ajánlati felhívásban jelzett idõpontban a szerzõdést nem kötötték meg.
<br>A Kbt. kógens szabályként határozza meg a szerzõdéskötés kötelezettségét és annak idõpontját.
<br>Társaságuk 2003. október 15-én a XIX. Kerületi Kispesti Önkormányzat polgármesterétõl hozzájuk érkezett levélbõl értesült, hogy az ajánlatkérõ és a részterületre nyertesnek kihirdetett ajánlattevõ már megkötötték a szerzõdést. Mivel tény, hogy 2003. szeptember 9-én még a szerzõdést nem kötötték meg, ezért megsértették a Kbt. 62. §-ának (1) bekezdését.
<br>Jelen jogorvoslati eljárás során 2003. november 24-én megtartott tárgyaláson kérelmezõ elismerte, hogy jelen volt a D.415/2003. sz. ügyben 2003. szeptember 9-én megtartott tárgyaláson. A tárgyaláson hallotta azt a tényt, hogy ajánlatkérõ - tekintettel a folyamatban lévõ jogorvoslati eljárásra - nem kötött szerzõdést a nyertes ajánlattevõvel.
<br>Ezt követõen a tárgyaláson módosította kérelmét akként, hogy azt sérelmezi, hogy ajánlatkérõ megkötötte a szerzõdést. Álláspontja szerint ezzel ajánlatkérõ a Kbt. 62. § (2) bekezdését sértette meg. Õ arra számított, hogy ajánlatkérõ a jogerõs bírósági ítéletig nem fog szerzõdést kötni.
<br>Ajánlatkérõ észrevételében elõadta, hogy a Junior Vendéglátó Rt. jogorvoslati kérelme jogalap nélküli és megalapozatlan, ezért kéri annak teljes terjedelmében történõ elutasítását a Kbt. 88. § (1) bekezdés a) pontja alapján. Kérte továbbá, hogy a Kbt. 88. § (1) bekezdés h) pontja alapján, mint alaptalan kérelmet elõterjesztõt, kötelezze a Junior Vendéglátó Rt.-t az eljárási díj és a jogorvoslati eljárással kapcsolatban felmerült költségek viselésére.
<br>A kérelmezõ arra hivatkozik, hogy ajánlatkérõ megsértette a Kbt. 62. § (1) bekezdését, mert nem kötötte meg a szerzõdést 2003. szeptember 9-éig az ajánlati felhívásban megjelölt II. a) és II. b) területrészekre nyertes ajánlattevõvel.
<br>A kérelmezõ is hivatkozik arra a tényre, hogy a Közbeszerzési Döntõbizottság a jelzett napon tárgyalást tartott a közbeszerzési eljárás ellen az Elamen Rt. és a Junior Rt. által benyújtott jogorvoslati kérelmek tárgyában.
<br>A Junior Vendéglátó Rt. tehát már ezen a napon tudomással bírt a szerzõdéskötés hiányáról, így a Kbt. 79. § (7) bekezdése alapján ezen tényre hivatkozással ettõl a naptól számított 15 napon belül, legkésõbb 2003. szeptember 23-áig terjeszthette volna elõ jogorvoslati kérelmét.
<br>A szerzõdéskötés hiánya véleménye szerint azért sem képezheti ennek a jogorvoslatnak a tárgyát, mivel errõl a tényrõl a Döntõbizottság hivatalból tudomással bírt 2003. szeptember 9. napján. Ha a Döntõbizottság jogsértést észlelt volna, a Kbt. 79. § (1) bekezdése értelmében meg kellett volna állapítania annak tényét, és arról rendelkezett volna az ügyben 2003. szeptember 17-én hozott D.415/11/2003. sz. határozatában. A Döntõbizottság ilyen rendelkezést nem hozott, nem tiltotta meg az ajánlatkérõ számára a szerzõdéskötést, és nem semmisítette meg a közbeszerzési eljárásban hozott döntést.
<br>Kérelmezõ a hivatkozott határozatnak a bírósági felülvizsgálatát kérte. A per a Fõvárosi Bíróság elõtt 25.K.32.747/2003. számon folyik, így tehát a kérelem elbírálására már más szerv rendelkezik hatáskörrel.
<br>Véleménye szerint kérelmezõ a jelen jogorvoslati kérelmében valójában azt sérelmezi, hogy a Döntõbizottság nem tiltotta meg a szerzõdés megkötését. A szerzõdést megkötötte az ajánlati felhívásban megjelölt II. a) és II. b) területrészekre nyertes ajánlattevõvel 2003. október 2. napján.
<br>Véleménye szerint a szerzõdést éppen a Kbt. 62. §-ban foglaltak alapján meg kellett kötniük az érvényes részajánlatot tevõ Pensió 17 Kft.-vel, mert ennek elmaradásával valóban jogszabálysértést követtek volna el.
<br>A szerzõdés érvényességének volta szintén nem képezheti ezen jogorvoslati eljárás tárgyát, mivel a Kbt. 75. § (2) bekezdése értelmében a közbeszerzési eljárás során megkötött szerzõdésekre egyebekben (ha nem a 73-74. §-ban meghatározottakra vonatkoznak) a Ptk. rendelkezéseit kell alkalmazni. Kérelmezõ bírósági eljárásban vitathatja az általuk megkötött és általa sérelmezett szerzõdés érvényességét.
<br>A tárgyaláson elõadta, hogy - tekintettel a folyamatban lévõ jogorvoslati eljárásra - a korábbi szerzõdõ feleket, az ELAMEN Rt.-t és a kérelmezõt, megkeresték a szerzõdések meghosszabbítása érdekében. Az erre vonatkozó szerzõdéseket 2003. június 23-án megkötötték.
<br>Az ELAMEN Rt. egyéb érdekelt észrevételében egyetért a kérelmezõvel, és kéri a jogsértés megállapítását.
<br>A Döntõbizottság a felek írásbeli és szóbeli nyilatkozatai, illetve az eljárás dokumentumai alapján megállapította, hogy a jogorvoslati kérelem megalapozatlan az alábbiak szerint.
<br>Kérelmezõ a tárgyaláson módosította eredeti jogorvoslati kérelmét, és ez alapján már nem azt sérelmezte, hogy ajánlatkérõ nem a felhívás szerinti idõpontban kötötte meg a szerzõdést, hanem azt, hogy ajánlatkérõ a szerzõdést 2003. október 2-án már megkötötte. Kérelmezõ álláspontja szerint ajánlatkérõ ezzel a Kbt. 62. § (2) bekezdését sértette meg.
<br>A Döntõbizottság a módosított jogorvoslati kérelem keretében folytatta le vizsgálatát, mely során tekintettel volt a D.415/11/2003. sz. határozatra és a 25.K.32.747/2003. sz. alatt a Fõvárosi Bíróság elõtt folyamatban lévõ felülvizsgálati kérelemre is. E körön belül azt vizsgálta, hogy ajánlatkérõ a szerzõdéskötéssel megsértette-e a Kbt. 62. § (2) bekezdését.
<br>A Kbt. 62. § (2) bekezdése szerint a szerzõdés megkötésének idõpontját az ajánlati felhívásban kell megállapítani azzal, hogy az - a 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.
<br>Az ajánlati felhívás 15. b) pontjában ajánlatkérõ a szerzõdéskötés idõpontját az eredményhirdetéstõl számított 15. napban határozta meg. Ebbõl megállapítható, hogy a jogszabály szerinti legkorábbi 8., illetve a legkésõbbi 30. nap között határozta meg a szerzõdés megkötésének idõpontját. Ez összhangban van a Kbt. 62. § (2) bekezdésével, így ajánlatkérõ jogsértést nem követett el e körben, ezért a Döntõbizottság a jogorvoslati kérelmet megalapozatlanság miatt elutasítja.
<br>A D.415/11/2003. sz. határozat nem rendelkezett a szerzõdés megkötése körülményeinek tekintetében. Kérelmezõ a folyamatban lévõ bírósági üggyel kapcsolatban sem tudott felmutatni ilyen tartalmú bírósági végzést. Így megállapítható, hogy ajánlatkérõ szerzõdéskötési képességében nem volt akadályozva. A Kbt. 62. § (1) bekezdése szerint az eredményes közbeszerzési eljárás alapján a szerzõdést az 59. § (1) bekezdése szerinti szervezettel kell írásban megkötni. Erre tekintettel a Döntõbizottság osztja ajánlatkérõ jogi érvelését, miszerint a Kbt. 62. § (1) bekezdése alapján a nyertes ajánlattevõvel a szerzõdést meg kellett kötniük, mivel ellenkezõ esetben jogszabálysértést követtek volna el.
<br>A fentiekre tekintettel a Döntõbizottság ajánlatkérõ eljárásában jogsértést nem állapított meg, és ezért a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 27.
<br>
<br>Dr. Szaller Ottó s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>