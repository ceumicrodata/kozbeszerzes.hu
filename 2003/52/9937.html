<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9937)
</h2>
<br>1024 Budapest, Margit krt. 85.
<br>Ikt.sz.: D.533/1/2003.
<br>
<br>Tárgy: a KE-VÍZ 21 Rt. kérelme Sajószöged Község Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a KE-VÍZ 21 Építõipari Rt. (4400 Nyíregyháza, Vécsey u. 21., képv.: dr. Hajzer László ügyvéd, 4400 Nyíregyháza, Dózsa Gy. u. 4-6., továbbiakban: kérelmezõ) jogorvoslati kérelmét, melyet a Sajószöged Község Önkormányzata (3599 Sajószöged, Ady E. u. 71., képv.: dr. Kozma György ügyvéd, 1012 Budapest, Mikó u. 14., a továbbiakban: ajánlatkérõ) "Sajószöged és Nagycsécs közös szennyvízcsatorna-hálózatának építése" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg.
<br>Ajánlatkérõ 2003. szeptember 3. napján a Közbeszerzési Értesítõ (K. É.) 36. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.
<br>A részvételi felhívás 9. pontjában az ajánlattevõk és a beszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmassága igazolására szolgáló adatok és tények körét írta elõ ajánlatkérõ.
<br>A pénzügyi és gazdasági alkalmasság igazolására ajánlatkérõ többek közt a 9. a) 1. bekezdésében kérte a részvételre jelentkezõ valamennyi pénzintézetétõl származó 60 napnál nem régebbi nyilatkozat [Kbt. 44. § (1) bekezdés a) pontja] csatolását az alábbi tartalommal:
<br>- mióta vezeti a jelentkezõ bankszámláját,
<br>- a jelentkezõ számláján a pénzforgalom rendszeres-e,
<br>- a legmagasabb érték (egyszeri nem számlák közötti árvezetésébõl származó) tranzakció,
<br>- nyilatkozat a részvételre jelentkezõ pénzügyi helyzetérõl, hitel- és fizetõképességérõl,
<br>- fizetési kötelezettségének pontosan eleget tesz-e,
<br>- a részvételre jelentkezõ számláján az utóbbi 1 évben sorban állás volt-e, utoljára mikor.
<br>A felhívás 10. a) pontjában az alkalmasság elbírálásának szempontjánál szerepel többek közt a pénzintézeti nyilatkozatok és mérlegadatok alapján megítélhetõ fizetõképesség, hitelképesség vizsgálata.
<br>A felhívás 10. b) pontjában ajánlatkérõ többek közt meghatározta azt, hogy a szerzõdés teljesítésére alkalmatlannak minõsíti azokat a részvételre jelentkezõket, aki
<br>- 10. b) 8. bekezdés szerint a legmagasabb értékû tranzakció számjegyeinek száma nem éri el legalább 1 banki nyilatkozatban a 9 számjegyet,
<br>- 10. b) 9. bekezdés szerint amennyiben a jelentkezõ számláján a pénzforgalom nem rendszeres (nincs legalább havonkénti pénzforgalom a számláján,
<br>- 10. b) 10. bekezdés szerint amennyiben a fizetési kötelezettségeinek a jelentkezõ nem tett eleget,
<br>- 10. b) 11. bekezdés szerint az elmúlt 1 évben volt sorban álló tétele,
<br>- 10. b) 12. bekezdés szerint amennyiben hitelkapcsolat esetén a hitelminõsítés nem hitelképes (vagy ezzel egy tekintet alá esõ negatív minõsítés).
<br>A felhívás 12. pontjában egyéb információk között ajánlatkérõ elõírta, hogy a jelentkezõ nyilatkozzon arról, hogy a 8. a) pontban a pénzintézetétõl követelt igazolást valamennyi pénzintézetétõl becsatolta, továbbá a 12. francia bekezdésében meghatározta, hogy hiánypótlási lehetõséget nem biztosít.
<br>A részvételi felhívás 12. pont 3. francia bekezdésében ajánlatkérõ elõírta, hogy a jelentkezõknek csatolni kell jelentkezésükhöz 30 napnál nem régebbi állapotot tükrözõ cégokmányok közül a cégmásolatot, továbbá az aláírási címpéldányt.
<br>Részvételi dokumentációt készített ajánlatkérõ.
<br>A részvételi jelentkezési határidõ 2003. szeptember 29. volt, mely idõpontig 9 db jelentkezés érkezett. Jelentkezést nyújtott be a kérelmezõ, a HÍDÉPÍTÕ Rt., a DÉLVIÉP Rt., az OMS Hungária Kft., a DEPONA Kft., az Alterra Kft., a Hoffmann Rt., az ERRO'96 Kft. és a PENTA Kft.
<br>A részvételi szakasz eredményhirdetése 2003. október 6-án történt, melyen 3 céget hirdettek ki a szerzõdés teljesítésére alkalmasnak, míg 6 jelentkezést érvénytelennek nyilvánított ajánlatkérõ, köztük kérelmezõét is.
<br>Kérelmezõ jelentkezésének érvénytelenségét amiatt állapította meg, mert az nem tartalmazza a cégmásolatban szereplõ valamennyi bankszámláról szóló pénzintézeti nyilatkozatot.
<br>Kérelmezõ 2003. október 15-én nyújtott be jogorvoslati kérelmet, melyben sérelmezte ajánlatkérõ döntését, melyben a jelentkezésüket érvénytelenné nyilvánította amiatt, hogy a HVB banktól csak egy számláról szóló nyilatkozatot csatolt.
<br>Elõadja, hogy az igaz, hogy a jelentkezéséhez csatolt cégmásolat szerint a HVB banknál két számlát vezet, de ezek közül az egyik megszüntetését kérték a banknál 2003. szeptember 10-én és bankhiba miatt a cégmásolat még tartalmazta a megszüntetni kért számlaszámot is. Ugyanakkor a felhívásnak megfelelõen adtak nyilatkozatot arról, hogy valamennyi pénzintézetétõl becsatolták a nyilatkozatot. Elõadja még, hogy a gazdasági életben szokás, hogy az egyes társaságok a bankszámlát vezetõ banknál úgynevezett alszámlát nyitnak, melyeken különbözõ kiadásaikat tartják nyilván. Véleménye szerint nem lehet a Kbt.-nek célja, hogy érdeminek nem nevezhetõ adminisztrációs hibából - amit nem a kérelmezõ követett el -, egy egyébként alkalmas pályázót az elõminõsítési eljárás során kizárjanak.
<br>Kérelméhez csatolta a HVB Rt. 2003. október 10-én kelt levelét, mely arról ad tájékoztatást, hogy a számla megszüntetésére csak 2003. október 7-én került sor. A megszüntetni kért számlát egyébként a cég munkavállalóinak nyújtott munkáltatói kölcsönök bonyolítására nyitották meg, azon pénzforgalom nem volt.
<br>A kérelmezõ tárgyaláson tett nyilatkoztában felhívta a figyelmet arra, hogy ajánlatkérõ felhívásának 12. pont 5. francia bekezdése elírást tartalmaz, ugyanis az ott hivatkozott felhívási pont nem a pénzintézeti számlákra vonatkozik.
<br>Kérelmezõ elõadta továbbá, hogy a felhívás 12. pont 5. francia bekezdésének és a 9. a) pont nyelvtani értelmezése alapján az állapítható meg, hogy az ajánlattevõk kötelezettsége volt a számlavezetõ valamennyi banktól nyilatkozatot kérni, ami nem azonos azzal, hogy valamennyi számla tekintetében kell nyilatkozat a banktól. Ezért kérelmezõ megítélése szerint ajánlatuk megfelelt a felhívás feltételeinek, így ajánlatkérõ érvénytelenítõ döntése jogsértõ. Hivatkozott továbbá arra is, hogy a felhívás rendelkezései alapján nyilatkozott is a jelentkezésben, hogy valamennyi pénzintézettõl csatolja a nyilatkozatot. Ha a jelentkezésben szereplõ cégmásolat adatai alapján ajánlatkérõnek kétsége merült fel a nyilatkozatok teljességére, úgy miért nem tisztázta azt vele.
<br>Kérelmezõ kérte a jogsértés megállapítását, az ajánlatkérõ döntésének megsemmisítését és ideiglenes intézkedésként az eljárás felfüggesztését.
<br>Ajánlatkérõ észrevételében elõadta, hogy kérelmezõ a jelentkezésében nem csatolta a jelentkezésében beadott cégmásolatban megjelölt bankoknál levõ összes számlájáról a bankinformációt. Azt sem közölte, illetve igazolta, hogy idõ közben valamelyik bankszámlája megszûnt. A cégmásolat az ellenkezõ bizonyításáig hitelesen tanúsítja a benne levõ adatokat. A kiadott felhívásból egyértelmû, hogy ajánlatkérõ a jelentkezõ pénzügyi alkalmasságát kívánta megvizsgálni a jelentkezõ összes számlájáról szóló bankinformáció alapján, ezért kérte valamennyi pénzintézet nyilatkozatának csatolását. Álláspontja szerint a HVB Bank nyilatkozatának mind a két számlára kellett volna vonatkoznia, mert adatok hiányában ajánlatkérõ nem tudja megvizsgálni azt, hogy a jelentkezõ megfelel-e az általa kiírt alkalmassági feltételeknek. Elõadta továbbá, hogy az a pénzintézet, ahol két számlát vezetett, nyilatkozatot a jelentkezésben csak az egyik számla vonatkozásában tett, ezért kérelmezõ jelentkezése nem felelt meg a felhívásban foglaltaknak.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint:
<br>A Döntõbizottságnak a közbeszerzésekrõl szóló 1995. évi XL. törvény (továbbiakban: Kbt.) 76. § (1) bekezdésében rögzített hatáskörben eljárva, a kérelem keretei között abban a kérdésben kellett állást foglalnia, hogy kérelmezõ jelentkezése a pénzintézeti nyilatkozatok csatolása körében a felhívásban rögzítetteknek megfelelt-e, és erre tekintettel ajánlatkérõ döntése a jelentkezés érvénytelenné nyilvánítása körében eredményesen kifogásolható-e.
<br>A Kbt. 63. § (1) bekezdés elsõ fordulata szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.
<br>Ezen szakasz (7) bekezdése értelmében a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>E szakasz (8) bekezdése rendelkezik arról is, hogy a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.
<br>Ajánlatkérõ a részvételi felhívásának 9. a) pontjának 1. francia bekezdésében a jelentkezõ valamennyi pénzintézetétõl származó nyilatkozatot kért a jelentkezõ fizetõképességének megállapítására a felhívásban meghatározott tartalom mellett. A pénzintézettõl származó nyilatkozat tartalmát tekintve a pénzintézetnél vezetett számlák tekintetében kellett, hogy adatokat tartalmazzanak.
<br>A felhívás 9. a) pont 1. francia bekezdésében elõírt követelmény a Döntõbizottság megítélése szerint akként értelmezhetõ, hogy egyrészt a jelentkezõ a pénzintézeti nyilatkozatának az összes olyan pénzintézettõl rendelkezésre kell állni, amelynél számlát vezet, másodsorban ezen nyilatkozatoknak a pénzintézeteknél vezetett valamennyi számlára vonatkozóan választ kell adni a felhívásban ismertetett kérdésekre.
<br>Nem fogadható el azon kérelmezõi elõadás, hogy a felhívás 9. a) pontja csak azt jelenti, hogy ajánlatkérõ a pénzintézetek mindegyikének nyilatkozatát kérte és ez nem jelenti, hogy az ott vezetett számlák mindegyikére vonatkozó nyilatkozatot kell csatolni. A felhívás 9. a) pontja ugyanis egyértelmûen a pénzintézeteknél vezetett számlára vonatkozó tartalmú nyilatkozatot kért, ez magába foglalja azon elvárást is, hogy ha egy adott pénzintézetnél a jelentkezõnek több számlája is van, ezekre is vonatkoznia kell a pénzintézeti nyilatkozatnak.
<br>A fenti értelmezés helyességét támasztja alá továbbá azon körülmény is, hogy ajánlatkérõ a felhívás 10. a) és 10. b) pontjában rögzítettek alapján az alkalmasság, illetve alkalmatlanság megítélését pénzügyi szempontból többek között a jelentkezõ számláira vonatkozó információk alapján kívánta értékelni.
<br>Kérelmezõ értelmezésének hiányossága a felhívás 9. a) pont 1. francia bekezdése körében abban fogalmazható meg, hogy a "valamennyi pénzintézetétõl származó nyilatkozat" fogalmának meghatározásakor csak az elõírás elsõ felét veszi figyelembe, holott az elõírás szerves része az is, amely a kért nyilatkozat tartalmát határozza meg, és szintén a felhívás 9. a) pont 1. francia bekezdésében szerepel.
<br>Kérelmezõ értelmezésének elfogadása esetén továbbá figyelmen kívül maradna az a nem elhanyagolható tény, hogy végül is a vezetett számlákra vonatkozott a megkövetelt banki nyilatkozat, sõt ilyen értelmezés mellett nem is lehetne tartalmilag megfelelni a felhívásnak, hiszen egyes vezetett számlákról hiányozna a bank nyilatkozata, így annak tartalma nem elégítené ki a 9. a) pont 1. francia bekezdésében foglaltakat.
<br>Ajánlatkérõ felhívásban megfogalmazott rendelkezésének értelmezését nem befolyásolja a felhívás 12. pont 5. francia bekezdésben megfogalmazott elõírás, a jelentkezõ nyilatkozatának megkövetelése körében, hiszen az a 9. a) pont 1. francia bekezdésben foglaltakkal összhangban értelmezve nem tartalmaz eltérõ feltételeket. Ezen pontban történt elírás pedig nem teszi kétségessé, hogy e körben mire vonatozó nyilatkozatot kér ajánlatkérõ.
<br>A kérelmezõ jelentkezésének 67. oldalán csatolta a HVB Bank Rt. nyilatkozatát, amelynek tartalma alapján a banknál lévõ 1998-ban nyitott számlával kapcsolatban ad információkat.
<br>A jelentkezés 387-399. oldalain került csatolásra a kérelmezõi jelentkezésben a társaság cégkivonata, mely 32. "A cég pénzforgalmi jelzõszáma" rovata szerint a kérelmezõnek kettõ banknál 3 számlája van.
<br>A jelentkezés 405. oldalán csatolta kérelmezõ nyilatkozatát a felhívás 12. pont 5. francia bekezdésében foglaltakra, amely nyilatkozata kérelmezõnek azonban ellentétben állt a jelentkezésben szereplõ közokiratban, azaz a cégmásolatban foglaltakkal. A kérelmezõ jelentkezése nem tartalmazott semmiféle dokumentumot annak igazolására, hogy a közokiratban foglaltak a pénzintézeti jelzõszámok tekintetében nem a valóságnak megfelelõek lennének.
<br>A jogorvoslati eljárásban csatolt banki levél szintén azt támasztja alá, hogy a jelentkezés benyújtásának idõpontjában, sõt még a jelentkezések elbírálásának és az eredményhirdetés idõpontjában a kérelmezõ 2003. május 16-án nyitott számlája nem volt megszüntetve, azt a bank csak 2003. október 7. napján szüntette meg.
<br>A fentiek alapján tehát a kérelmezõ jelentkezése nem tartalmazta valamennyi pénzintézetétõl származóan valamennyi számlájára vonatkozó - a felhívás 9. a) pont 1. francia bekezdésben elõírt - nyilatkozatát, ajánlatkérõ a jelentkezésben csatoltak alapján helyesen járt el, amikor a közokiratban szereplõ adatokat valósnak elfogadva megállapította, hogy a kérelmezõ jelentkezése nem elégíti ki a felhívásban elõírtakat.
<br>A Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdés alapján pedig az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Tekintettel arra, hogy a kérelmezõ jelentkezése nem felelt meg a részvételi felhívásban elvárt követelménynek, azaz nem tartalmazta teljeskörûen a bank nyilatkozatát a számlák tekintetében, ajánlatkérõ jogszerûen nyilvánította a jelentkezést érvénytelennek.
<br>A megfelelõ jelentkezés elkészítése alapvetõen a jelentkezõ érdeke és kötelezettsége, amely azt is magában foglalja, hogy körültekintõen kell eljárni a jelentkezés összeállításánál az egyes dokumentumok, nyilatkozatok, okiratok, tények jelentkezésben való szerepeltetése körében. Ha valamely hatóság, harmadik személy téves adatot szolgáltat, téves nyilatkozatot tesz valamely felhívásban elõírt körülményre, tényre, adatra, a közbeszerzési eljárás során ennek a következményét - legyen az akár az eljárásból való kizárás is - ajánlattevõnek kell viselnie, ezen felelõsség nem hárítható át ajánlatkérõre.
<br>Jelen esetben a bank adminisztrációs hibája a bankszámla megszüntetése körében és kérelmezõ nem kellõ körültekintése a jelentkezés összeállításánál azt eredményezte, hogy kérelmezõ jelentkezése nem volt teljes körû a bankszámlákra vonatkozó banknyilatkozatok tekintetében, és ennek következményét a közbeszerzési eljárásban kizárólag kérelmezõ viseli. A banki adminisztrációs hiba nem eredményezheti a kimentést a kizárás jogkövetkezménye alól.
<br>A törvény a felhívásnak dokumentációval való nem megfeleléshez fûzött érvénytelenségnél nem tesz különbséget a körben, hogy a hiányosság az eljárásban részt vevõ szervezetnek felróható-e, avagy a meg nem felelés bekövetkeztében vétlen-e. Így ezen körülményt a Döntõbizottság sem mérlegelheti, s ezen az alapon nem állapíthatja meg, hogy a jelentkezés felhívástól való eltérése nem eredményez érvénytelenséget.
<br>A fentiek alapján tehát ajánlatkérõ jogszerûen járt el, amikor a kérelmezõ jelentkezését teljes egészében érvénytelennek nyilvánította.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, hogy a kérelmezõ részvételi jelentkezése nem felelt meg a részvételi dokumentáció elõírásának, ezért a Kbt. 88. § (1) bekezdés a) pontja alapján a kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 19.
<br>
<br>Dr. Sárkány Izolda s. k.,	Bujdosó Gézáné s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>