<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9801)
</h2>
<br>1024 Budapest, Margit krt. 85.
<br>Ikt.sz.: D.534/8/2003.
<br>
<br>Tárgy: a Hajdú-Bihar Megyei Önkormányzat Kenézy Gyula Kórház és az Országos Mentõszolgálat jogorvoslati kérelme Debrecen Megyei Jogú Város Egészségügyi Szolgálata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Mezei és Vancsura Ügyvédi Iroda (1054 Budapest, Alkotmány u. 4.) által képviselt Hajdú-Bihar Megyei Önkormányzat Kenézy Gyula Kórház-Rendelõintézet (4043 Debrecen, Bartók Béla u. 2-26., továbbiakban: kérelmezõ I.) és a dr. Soproni Roland jogi elõadó által képviselt Országos Mentõszolgálat (1134 Budapest, Róbert Károly krt. 77., továbbiakban: kérelmezõ II.) jogorvoslati kérelmét - melyet a dr. Zeke László ügyvéd (4028 Debrecen, Nagyerdei krt. 20.) által képviselt Debrecen Megyei Jogú Város Egészségügyi Szolgálata (4026 Debrecen, Füvészkert u. 4., továbbiakban: ajánlatkérõ) munkanapokon, munkaszüneti és ünnepnapokon folyamatos felnõtt központi és készenléti orvosi ügyeleti ellátás biztosítása Debrecen teljes területén tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye. A határozat bírósági felülvizsgálatát a határozat kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bíróságnak címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a rendelkezõ részben megjelölt beszerzés tárgyában közremûködõi szerzõdés megkötésére ajánlati felhívást tett közzé a Közbeszerzési Értesítõ 2003. augusztus 21-én megjelent számában.
<br>Az ajánlattevõ mûszaki alkalmassága igazolására elõírta, hogy ismertetni kell az elõzõ 2 év (2001., 2002.), valamint a folyamatban lévõ legjelentõsebb ügyeleti tevékenység ismertetését, megjelölve az ellenszolgáltatás összegét, a teljesítés idejét és a szerzõdést kötõ másik fél nevét, címét, a kapcsolattartó személy megnevezését, telefonszámát, valamint csatolni kell a megbízó által aláírt referencialevelet.
<br>A mûszaki alkalmasság igazolására csatolni kellett "ajánlattevõ nyilatkozatát, hogy rendelkezik-e, illetve mûködtet-e az 1997. évi CLIV. törvény 119. §-ában meghatározott minõségbiztosítási rendszert. (Ajánlattevõ igazolja a tanúsítvány becsatolásával, ennek hiányában a mûködtetett rendszer bemutatásával.)"
<br>A pénzügyi, gazdasági alkalmasság igazolására csatolni kellett az elõzõ 2 év (2001., 2002.) teljes forgalmáról és ugyanezen idõszakban a közbeszerzés tárgyának (ügyeleti ellátás) forgalmáról szóló nyilatkozatot.
<br>A felhívás 16.5.1. pontjában kikötötte, hogy érvénytelen az ajánlat a Kbt. 46. § (1)-(2), (4)-(6) és (8) bekezdésében meghatározott nyilatkozatok és hatósági igazolások hiányában.
<br>A 16.9. pontban ajánlatkérõ elõírta, hogy az ajánlatokat cégszerûen aláírva, 3 példányban kell benyújtani oldalszámozott tartalomjegyzékkel, valamint sorszámozással ellátva.
<br>Az ajánlati dokumentáció további szabályokat tartalmazott az ajánlat tartalmára és formájára nézve.
<br>A II.1. pontban ajánlatkérõ elõírta, hogy ajánlattevõ az orvosi ügyelet megszervezésének és mûködtetésének bruttó ajánlati árát (áfával) havi bontásban, valamint ennek éves összegzésében adja meg.
<br>A dokumentáció tartalmazott egy 7 pontból álló Felolvasólapot, melyet az ajánlatok bontásakor az ismertetés megkönnyítése végett az ajánlattevõnek ki kellett töltenie.
<br>A III.2.6. pont szerint az ajánlatnak tartalmaznia kellett a közremûködõi szerzõdés tervezetét.
<br>A III.2.6. pont utolsó bekezdésében ajánlatkérõ elõírta, hogy az ajánlatban "csak abban az esetben lehetnek betoldások, kiegészítések, törlések, átírások, illetõleg az eredeti szöveget bármilyen módon és mértékben érintõ egyéb változtatások, ha az eredeti példányon a javítás mellett szerepel az ajánlatot aláíró személy vagy személyek eredeti kézjegye."
<br>Az ajánlattétel idõszakában a dokumentációt megvásárlók kérdéseket intéztek ajánlatkérõhöz. Ajánlatkérõ a válaszokat a szeptember 24-i "Kiegészítõ tájékoztatás"-ban adta meg. A tájékoztató 8. pontjában ajánlatkérõ közölte: "A bemutatandó árbevételi referencia tárgyának azonosnak kell lennie a tenderkiírás tárgyával, amelyet az ajánlati felhívás 3. pontja részletesen leír."
<br>Az ajánlattételi határidõre a kérelmezõk és a FÕNIX S.O.S. Rt. nyújtottak be ajánlatot.
<br>Ajánlatkérõ az október 10-én tartott eredményhirdetésen a FÕNIX S.O.S. Rt. ajánlatát hirdette ki nyertesnek, kérelmezõk ajánlatát érvénytelennek nyilvánította a következõ indokokkal:
<br>Kérelmezõ I.
<br>
<br>1. nem nyilatkozott, hogy az elkülönített állami pénzalapokkal kapcsolatban melyekkel szemben áll fenn fizetési kötelezettsége,
<br>
<br>2. az ajánlat 164. oldalán csatolt referenciaigazolás nem a beszerzés tárgyára vonatkozik, mivel a referenciaigazolás nem ambuláns és kijáró felnõtt orvosi ügyeletre vonatkozik.
<br>Kérelmezõ II.
<br>
<br>1. az ajánlatnak nem minden oldala van ellátva sorszámmal
<br>
<br>2. a tartalomjegyzék nem tartalmazza minden dokumentum megnevezését és oldalszámát,
<br>
<br>3. a felolvasó lap 7. pontja nincs kitöltve,
<br>
<br>4. az ajánlat 31-132 oldala javítást, áthúzást tartalmaz, de a javítás mellett nem szerepel az ajánlatot aláíró személyek kézjegye,
<br>
<br>5. az ajánlati ár - bár általános forgalmi adót tartalmaz - nem bruttó módon került meghatározásra,
<br>
<br>6. nem csatolt nyilatkozatot a 2001., 2002. évi teljes forgalmáról,
<br>
<br>7. nem csatolt referenciaigazolást,
<br>
<br>8. nem csatolt közremûködõi szerzõdéstervezetet,
<br>
<br>9. nem mutatta be a nyilatkozata szerint mûködtetett minõségbiztosítási rendszert.
<br>Kérelmezõ I. október 15-én jogorvoslati kérelmet terjesztett elõ, sérelmezte ajánlata érvénytelenné nyilvánítását, vitatta az indokok helytállóságát.
<br>Elõadta, hogy bár kifejezett nyilatkozatot nem adott a Munkaerõ-piaci Alappal szemben fennálló tartozásairól, de az erre vonatkozó igazolást becsatolta és az igazolás mint közokirat nagyobb bizonyító erõvel bír, mint a magánokiratnak minõsülõ ajánlattevõi nyilatkozat. A tárgyaláson elõadta, hogy egyébként az ajánlata 143. oldalán lévõ, ugyan nem kifejezetten az elkülönített állami pénzalapokra vonatkozó nyilatkozat szövegébe beleértendõ az alapokra tett nyilatkozat is.
<br>Az ajánlati felhívás nem írt elõ a referenciaigazolásra vonatkozóan megszorító követelményeket, nem szûkítette le a referenciaigazolás tárgyát a kizáró okként megjelölt ambuláns és kijáró felnõtt orvosi ügyeletre. A felhívás tárgya felnõtt orvosi ügyelet ellátása, ami magában foglalja az ambuláns ellátást is.
<br>A Döntõbizottság október 16-án ideiglenes intézkedéssel a szerzõdéskötést megtiltotta.
<br>Kérelmezõ II. október 27-én terjesztette elõ jogorvoslati kérelmét, sérelmezte az érvénytelenné nyilvánítás indokait.
<br>Elõadta, hogy az érvénytelenné nyilvánítás elsõ három indoka formai hiba, ezek nem hatnak ki az ajánlat lényegére.
<br>A negyedik indokra nézve közölte, hogy a nála maradt példányon áthúzás, javítás nem található.
<br>Az ajánlati árat 10 000 000 Ft + áfa/hónap összegben határozta meg, tekintettel azonban arra, hogy a humán egészségügyi szolgáltatás áfamentes, természetesen azt a másik szerzõdõ félnek nem kell megfizetnie. Így a fizetendõ díjat egyértelmûen tartalmazza az ajánlata.
<br>Nyilatkozott a 2001. és 2002. évi forgalomról, és mivel az orvosi ügyeleti tevékenység ellátásán kívül más tevékenységet nem végez, nyilatkozata egyaránt vonatkozik a teljes és a beszerzés tárgya szerinti forgalomra.
<br>A referenciaigazolással kapcsolatos kérelmét kérelmezõ a jogorvoslati eljárásban tartott tárgyaláson visszavonta.
<br>A közremûködõi szerzõdés tervezettel kapcsolatban arra hivatkozott, hogy indokolatlan lett volna annak csatolása, lévén, hogy a szolgáltatást egyedül kívánja teljesíteni, az egészségügyi szolgáltatókról és az egészségügyi közszolgáltatások szervezésérõl szóló 2003. évi XLIII. törvény 27. § (8) bekezdése szerint a szolgáltató közremûködõt nem is vehet igénybe.
<br>Fõigazgatója "Az Országos Mentõszolgálat minõségbiztosítási rendszere" megnevezésû dokumentumban megtette az ajánlatkérõ által hiányolt nyilatkozatot.
<br>Ajánlatkérõ észrevételeiben és a tárgyaláson kérte a jogorvoslati kérelmek elutasítását.
<br>Kérelmezõ I. kérelmére elõadta:
<br>A Kbt. alapján az ajánlattevõnek nyilatkozni kell arról, hogy mely elkülönített állami pénzalappal áll fenn fizetési kötelezettsége és a nyilatkozaton túl csatolnia kell annak az alapnak az igazolását amelyikkel szemben fizetési kötelezettsége áll fenn. Kérelmezõ I. csak a Munkaerõ-piaci Alap igazolását csatolta, nyilatkozat hiányában nem állapítható meg, hogy a Nukleáris Alappal áll-e fenn fizetési kötelezettsége.
<br>A referenciaigazolással kapcsolatban elõadta, hogy a kérelmezõ II. fekvõbeteg-ellátáshoz kapcsolódó ügyeleti tevékenység ellátására vonatkozó referenciát csatolt, pedig a beszerzés tárgya felnõtt orvosi kijáró és ambuláns ügyeleti ellátás. A kettõ nem ugyanaz, az egészségügyi szolgáltatás gyakorlásának általános feltételeirõl, a mûködési engedélyrõl és az egyéni vállalkozás keretében végezhetõ egészségügyi szolgáltatásról szóló 69/2002. (IV. 12.) Korm. rendelet is külön kezeli a kétféle tevékenységet.
<br>Kérelmezõ II. kérelmét illetõen kérte annak vizsgálatát, hogy a kérelem nem késett-e el.
<br>Érdemben elõadta: Kérelmezõnek a "csak formai okokra" való hivatkozása nem helytálló, a Kbt. 52. § (2) bekezdés d) pontja alapján az ajánlatnak meg kell felelni a formai követelményeknek is. Hivatkozott továbbá arra, hogy kérelmezõ II. lényegében egyik érvénytelenségi indok fennállását sem cáfolta, megjegyezte, hogy egyetlen érvénytelenségi ok is megalapozza az érvénytelenné nyilvánítást.
<br>A Döntõbizottság a felek írásbeli és ajánlatkérõnek a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Kérelmezõ I. sérelmezte az elkülönített állami pénzalapokkal szembeni fizetési kötelezettségre tett nyilatkozata hiánya miatti érvénytelenítést.
<br>A Kbt. 46. § (4) bekezdése elõírja: "Az ajánlattevõnek az ajánlathoz, illetve a részvételi jelentkezõnek a részvételi jelentkezéshez legkésõbb az ajánlattételi, illetve a részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg alvállalkozója nem tartozik az (1) bekezdés a), c) pontja, illetve a (2) bekezdés hatálya alá, és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége."
<br>A (6) bekezdés szerint az "elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak fizetési kötelezettsége áll fenn."
<br>A Döntõbizottság megvizsgálta kérelmezõ I. ajánlatát és megállapította, hogy annak 11. oldalán kérelmezõ I. csatolta a Hajdú-Bihar Megyei Munkaügyi Központ Alapgazdálkodási Osztály igazolását, miszerint kérelmezõ I.-nek az alap felé tartozása nem áll fenn.
<br>Megállapította továbbá a Döntõbizottság, hogy az ajánlat 143. oldalán fellelhetõ egy "Nyilatkozat a Kbt. 46. § (1)-(2), (4) és (8) bekezdéseirõl" megnevezésû dokumentum, ami - kérelmezõ I. álláspontja szerint - tartalmát illetõen az elkülönített állami pénzalapokra tett nyilatkozatot is magában foglalja.
<br>A nyilatkozatnak az állami pénzalapokra értelmezendõ része így szól:
<br>"A Kbt. 46. § (1)-(2), (4)-(6) és (8) bekezdéseire tekintettel nyilatkozom, hogy Intézményünkkel szemben nem állnak fenn olyan kizáró okok, mely szerint jelen eljárásban nem lehet ajánlattevõ, aki:"
<br>- "egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget".
<br>- "az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy alvállalkozónak jogszabály alapján fizetési kötelezettsége áll fenn."
<br>Kérelmezõ I. tehát nyilatkozatában idézte a Kbt. vonatkozó rendelkezéseit, de ebbõl nem állapítható meg, hogy ténylegesen melyik alappal áll fenn fizetési kötelezettsége.
<br>A Döntõbizottság megállapította, hogy ajánlatkérõ helytállóan minõsítette ezen okból érvénytelennek kérelmezõ I. ajánlatát, ezért a jogorvoslati kérelmet ebben a részében elutasította.
<br>Kérelmezõ I. sérelmezte, hogy ajánlatkérõ érvénytelenségi oknak tekintette, hogy a referenciaigazolása nem ambuláns és kijáró felnõtt orvosi ügyeletre vonatkozik, annak ellenére, hogy a felhívás 11. a) pontja negyedik bekezdésében nem szerepel olyan értelmû megszorítás, hogy ambuláns és kijáró orvosi ügyeletre vonatkozó referenciaigazolást kell csatolni, a felhívás e pontja általában orvosi ügyeleti tevékenység ismertetésérõl és erre vonatkozó referenciaigazolásról szól.
<br>Kétségtelen, hogy a felhívás 11. a) pontja nem mondja ki kifejezetten, hogy a referenciá(k)nak ambuláns és kijáró felnõtt orvosi ügyeletre kell vonatkoznia. Ajánlatkérõ azonban az ajánlati dokumentációt megvásárlók kérdéseire a szeptember 24-én kelt, valamennyi, a dokumentációt megvásárló cég részére megküldött "Kiegészítõ tájékoztatás"-ban közölte, hogy a "bemutatandó árbevételi referencia tárgyának azonosnak kell lennie a tenderkiírás tárgyával, amelyet az ajánlati felhívás 3. pontja részletesen leír."
<br>A "Kiegészítõ tájékoztatás" az ajánlati dokumentáció részének tekintendõ.
<br>E válaszadás által ajánlatkérõ az ajánlati dokumentációban lényegében kiegészítette az ajánlati felhívás 11. a) pont negyedik bekezdésének a referenciá(k)ra vonatkozó elõírását. A kiegészítést a jogorvoslati kérelem elõterjesztésére nyitva álló 15 napos határidõ alatt a dokumentációt megvásárlók nem kifogásolták, annak ismeretében nyújtották be ajánlatukat. Ezért ajánlatkérõnek a referenciákat a felhívás kiegészített tartalma szerint kellett elbírálnia.
<br>A felhívás 3. pontja a beszerzés tárgyát ekként határozza meg:
<br>Munkanapokon, továbbá munkaszüneti és ünnepnap folyamatos felnõtt központi és készenléti orvosi ügyeleti ellátás biztosítása Debrecen teljes területén:
<br>- "munkanapokon 16 órás ambuláns és kijáró ügyelet,
<br>- munkaszüneti napokon és ünnepnapokon 24 órás kijáró és ambuláns ügyeleti ellátás".
<br>A kérelmezõ I. az ajánlata 162-163. oldalán ismertette ügyeleti tevékenységét, a 164. oldalon csatolta a Hajdú-Bihar Megyei Egészségbiztosítási Pénztár igazgatójától származó referenciaigazolást.
<br>A referenciaigazolás így szól: "... hivatalosan igazolom, hogy a Kenézy Gyula Kórház-Rendelõintézet Debrecen, Bartók Béla u. 2-26. területi ellátási kötelezettség alapján a megbízó és az egészségügyi ellátást végzõ szervre vonatkozó tevékenység alapján végzi a hozzáforduló betegek járó- és fekvõbeteg-ellátását, illetve a fekvõbeteg-ellátáshoz kapcsolódó ügyeletet."
<br>Az igazolás tehát a járó- és fekvõbeteg-ellátásról szól, ami nem azonos a kijáró és ambuláns ügyeleti ellátással.
<br>A Döntõbizottság megállapította, hogy a referenciaigazolásban nincs szó az ambuláns és kijáró ügyeleti tevékenység ellátásáról, így ajánlatkérõ helytállóan nyilvánította ezen okból a kérelmezõ I. ajánlatát érvénytelennek. Ezért a Döntõbizottság a jogorvoslati kérelmet ebben a részében is elutasította.
<br>Kérelmezõ II. - a referenciaigazolással kapcsolatos érvénytelenségi indok kivételével - sérelmezte ajánlata érvénytelenné nyilvánítása valamennyi indokát.
<br>Az elsõ 3 indok a kiírás formai követelményeivel kapcsolatos.
<br>A Kbt. 43. § (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie." Az 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A rendelkezésekbõl következik, hogy a formai követelményeknek való nem megfelelés is érvénytelenségi ok.
<br>A Döntõbizottság megvizsgálta kérelmezõ II. ajánlatát annak eldöntése céljából, hogy az ajánlatkérõ által felhozott érvénytelenségi indokok helytállóak-e.
<br>ad.1. A felolvasólap és a tartalomjegyzék nincs sorszámozással ellátva.
<br>ad.2. A tartalomjegyzék nem tartalmazza az ajánlat részét képezõ valamennyi dokumentum megnevezését és oldalszámát, a kérelmezõ által is elismerten csak az egyes fejezetek vannak sorszámozva.
<br>ad.3. A felolvasólap 7. pontja - az ajánlat oldalszámára vonatkozó adat - nincs kitöltve.
<br>ad.4. Az ajánlat eredeti példányában a 32.-tõl 132. oldalakig az oldalszámozás ellenjegyzés nélkül lett javítva.
<br>A Döntõbizottság megállapította, hogy a kérelmezõ ajánlatával kapcsolatos érvénytelenségi indokok helytállóak.
<br>ad.5. A felolvasólapon a kért ellenszolgáltatás ára "10 000 000 Ft/hó"-ként van megjelölve úgy, hogy a nyomtatott szövegben lévõ "(Ft/hó + áfa)" változatlanul megmaradt. Ha abból indulunk ki, hogy a kérelmezõ II. ténylegesen mit írt be a felolvasólapra, akkor megfelel a valóságnak ajánlatkérõ azon állítása, hogy az ajánlat nettó árra szól.
<br>ad.6. Kérelmezõ II. az ajánlata 34. oldalán a közbeszerzés tárgyát képezõ tevékenységbõl származó bevételrõl nyilatkozik, az ajánlatkérõ által kért 2001-2002. év teljes forgalmáról nem.
<br>A Döntõbizottság nem fogadta el kérelmezõ érvelését, miszerint kizárólag csak a közbeszerzés tárgya szerinti forgalmából volt bevétele, ezért a közbeszerzés szerinti forgalma megjelölése által megadta a teljes forgalma adatait is.
<br>Amennyiben a két forgalmi adat megegyezõ, úgy kérelmezõ II.-nek erre a tényre kifejezett nyilatkozatot kellett volna csatolnia az ajánlatához, e nélkül ajánlatkérõ nem tudhatta, hogy miért hiányzik az ajánlatból a teljes forgalomra vonatkozó 2001-2002. évi adat.
<br>A 2001-2002. év teljes forgalmára vonatkozó adat hiánya miatti érvénytelenségi indok helytálló.
<br>ad.7. A referenciaigazolással kapcsolatos kérelmét kérelmezõ II. a tárgyaláson visszavonta.
<br>ad.8. Kérelmezõ II. rosszul értelmezte a csatolandó "közremûködõi szerzõdés" fogalmát. Ajánlatkérõ nem az ajánlattevõnek az alvállalkozójával, vagy közremûködõjével kötendõ szerzõdés tervezetét kérte csatolni a dokumentáció 29. oldalán, hanem a felhívás 2. b) pontjában megfogalmazottak szerint az ajánlatkérõ és az ajánlattevõ által kötendõ közremûködõi szerzõdés tervezetét.
<br>Az érvénytelenítési indok helytálló.
<br>ad.9. Ajánlatkérõ a felhívás 11. a) pont utolsó elõtti bekezdésében elõírta a minõségbiztosítási rendszer minõségbiztosítási tanúsítvány csatolásával való igazolását, vagy a tanúsítvány hiánya esetére a mûködtetett rendszer bemutatását.
<br>Az ajánlatban sem tanúsítvány, sem a rendszer bemutatása nem szerepel.
<br>A kérelmezõ II. által hivatkozott, az ajánlat 42. oldalán lévõ "Az OMSZ minõségügyi rendszere" címet viselõ nyilatkozat a szervezet mûködése általános ismertetését tartalmazza, a minõségbiztosítási rendszert nem mutatja be.
<br>Az érvénytelenségi indok helytálló.
<br>A Döntõbizottság megállapította, hogy ajánlatkérõ jogszerûen nyilvánította a kérelmezõ II. ajánlatát érvénytelennek, ezért a jogorvoslati kérelmet elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett, a jogorvoslati kérelmeket megalapozatlanság címén elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 17.
<br>
<br>Dr. Csitkei Mária s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>