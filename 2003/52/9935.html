<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9935)
</h2>
<br>1024 Budapest, Margit krt. 85.
<br>Ikt.sz.: D.503/9/2003.
<br>
<br>Tárgy: a Döntõbizottság elnöke által hivatalból kezdeményezett jogorvoslati eljárás a Magyar Tudományos Akadémia közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Magyar Tudományos Akadémia Kísérleti Orvostudományi Kutatóintézete (1083 Budapest, Szigony u. 43., képviseli dr. Szilágyi N. Péter ügyvéd, 1029 Budapest, Huba vezér u. 9., a továbbiakban ajánlatkérõ) "Transzmissziós elektronmikroszkóp (JEOL, JEM-1011) beszerzése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 71/B. § (1) bekezdés második fordulatára tekintettel a 9. sz. melléklet 8. és 9. pontját, valamint a Kbt. 71/B. § (1) bekezdés harmadik fordulatára tekintettel a Kbt. 34. § (3) bekezdésének c) és d) pontjait és a 34. § (4) bekezdés c) és d) pontjait, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>Ajánlatkérõ 2003. szeptember 22-én feladott és 2003. szeptember 23-án iktatott bejelentésében tájékoztatta a Döntõbizottság elnökét a rendelkezõ részben meghatározott tárgyú hirdetmény közzététele nélküli tárgyalásos eljárás megindításáról.
<br>Az eljárás jogalapját a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés d) pontja alapján jelölte meg, arra alapozta a bejelentését és az eljárás választásának jogalapját, hogy az ajánlat kedvezõ árfeltételei rövid ideig 2003. szeptember 30-ig állnak fenn.
<br>Elõadta, hogy a beszerzés tárgyát képezõ mûszer ára mintegy fele a katalógus árának és hozzávetõlegesen harmada a forgalomban lévõ más gyártmányú, hasonló mûszaki paraméterekkel rendelkezõ eszközöknek.
<br>Az internetrõl letöltött és a beszerzés tárgyának értékesítésére vonatkozó információ megismerése és az ajánlattevõ által meghatározott határidõ között lévõ nagyon rövid idõ más típusú eljárás alkalmazását nem teszi lehetõvé. A beszerzés tárgyát képezõ mûszer a korszerû idegrendszeri ultrastrukturális vizsgálatokhoz nélkülözhetetlen. Ilyen mûszer annak kiemelten magas ára miatt igen ritka és a kutatóintézetekben általában elavult, idejét múlt darabok állnak a kutatók rendelkezésére.
<br>Az ajánlatkérõ tudományos intézete egyik meghatározó profilja az idegrendszer ultrastrukturális vizsgálata, mely tevékenység hozzájárul az ajánlatkérõ nemzetközi élvonalba tartozó mûködéséhez.
<br>A részvételi felhívás tartalmazta az 1. pontban a közbeszerzés vonatkozásában választott eljárás jogalapját, valamint a 4. pontban a felkért három ajánlattevõ adatait, azaz a JEOL (Europe) S.A. Budapesti Képviselet, a Scantech Kft. és a Számelektro Bt. adatait.
<br>Az ajánlatkérõ a részvételi felhívás 5. pontjában meghatározta a beszerzés tárgyát és mûszaki tartalmát, azaz 1 db legalább 100 kV gyorsító feszültségû, nagyfelbontású elektronmikroszkópot (nagyítás 50-500 000) meghatározott további mûszaki paraméterekkel.
<br>A részvételi felhívás nem tartalmazta az ajánlattevõk pénzügyi, gazdasági és mûszaki alkalmasságára vonatkozó elõírásokat, valamint az ajánlatok elbírálásának vonatkozó tartalma is jogsértõen került meghatározásra.
<br>A részvételi felhívás szerint a teljesítés határideje 2004. február 15. és a 6. pont szerint az ajánlattevõk többváltozatú árajánlatot is tehetnek.
<br>A tárgyalás és az eredményhirdetés idõpontja is 2003. szeptember 29.
<br>Az ajánlatkérõ 2003. szeptember 29-i döntési jegyzõkönyvébõl megállapíthatóan a Számelektro Bt. által benyújtott ajánlat, valamint a Scampech Kft. által benyújtott ajánlatok nem feleltek meg a részvételi felhívás 5. pontjában megkövetelt mûszaki alapkövetelményeknek, tehát a részvételi felhívás 11. pontjában leírtaknak megfelelõen ezen két ajánlat mûszakilag nem értékelhetõ.
<br>Az ajánlatkérõ a 2003. szeptember 29-i eredményhirdetésen a JEOL (Europe) S.A. céget hirdette ki nyertes ajánlattevõnek.
<br>Az ajánlatkérõ 2003. szeptember 29-én a JEOL (Europe) S.A. nyertes ajánlattevõvel a szállítási szerzõdést megkötötte.
<br>Egyéb érdekeltek észrevételt nem tettek.
<br>A Döntõbizottság elnöke 2003. október 7-én kezdeményezett jogorvoslati eljárást az ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés d) pontban foglalt feltételek megállapíthatók, azonban a mellékletként csatolt ajánlati felhívás nem felel meg a Kbt. 71/B. § (1) bekezdésben foglaltaknak, erre tekintettel indítványozta az ajánlati felhívás jogszerûségének a vizsgálatát.
<br>Az ajánlatkérõ észrevételében elõadta, hogy a részvételi felhívás tartalmi hiányosságait elismeri, hivatkozott, hogy a közbeszerzési eljárások lebonyolításában még nincs kellõ gyakorlata. Hivatkozott továbbá mint méltánylandó körülményre, hogy a jelen beszerzéshez nem költségvetési forrás került felhasználásra, hanem az angliai székhelyû "Welcome Trust" alapítványtól pályázati úton beszerzett pénzügyi forrás.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy az ajánlatkérõ közbeszerzési eljárása ellen kezdeményezett jogorvoslati eljárás az ajánlati felhívásnak a Kbt. rendelkezéseibe ütközõ voltára tekintettel alapos, ugyanakkor a Kbt. 70. § (1) bekezdés d) pontjára alapozott eljárása jogszerû.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos, vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárásra a Kbt. 70. §-a tartalmazza a megengedõ szabályokat.
<br>A Kbt. 71. § (1) bekezdése szerint a tárgyalásos eljárás hirdetmény közzétételével, vagy anélkül indul.
<br>A Kbt. 70. § (1) bekezdés d) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.
<br>A Döntõbizottság a jelen eljárásban e feltételek fennállását vizsgálta és megállapította, hogy a fenti együttes feltételek fennállnak az alábbiak szerint.
<br>A Döntõbizottság megállapította, hogy az ajánlatkérõ 2003. szeptember 19-én szerzett tudomást az interneten megjelentetett és a JEOL (Europe) S.A. által megadott ajánlatról, illetve árubeszerzésre vonatkozó közleményrõl, mely a beszerzés tárgyát képezõ elektronmikroszkópra vonatkozott 265 000 euró kedvezményes árral, CIP paritással.
<br>Az ajánlati ár érvényességét a gyártómû, illetve az értékesítõ cég 2003. szeptember 30-ban határozta meg. Az ajánlatkérõ a Kbt. 70. § (1) bekezdés d) pontja szerinti eljárást 2003. szeptember 23-án kezdeményezte. Megállapítható, hogy a Kbt. 70. § (1) bekezdés d) pontja szerinti feltételek megvalósultak, mivel a nyilvánosan közzétett árajánlat kedvezõ feltételei csak 2003. szeptember 30-ig álltak fenn és következésképpen ezt követõen már a kedvezõ árfeltételek nem lettek volna érvényesíthetõek.
<br>A Döntõbizottság megállapította ugyanakkor, hogy az ajánlatkérõ részvételi felhívása nem felel meg a Kbt. 71/B. § (1) bekezdés második fordulatában meghatározott követelményeknek az alábbiak szerint.
<br>A 9. sz. melléklet 8. pontja szerint meg kell határozni a résztvevõk pénzügyi, gazdasági és mûszaki alkalmassága igazolására kért adatokat és tényeket.
<br>A 9. sz. melléklet 9. a) pontja szerint meg kell határozni a részvételre jelentkezõk alkalmassága elbírálásának szempontjait.
<br>A 9. sz. melléklet 9. b) pontja szerint meg kell határozni a részvételre jelentkezõnek a szerzõdés teljesítésére alkalmatlanná minõsítésének szempontjait.
<br>A 9. sz. melléklet 9. c) pontja szerint meg kell határozni az ajánlatok elbírálásának szempontjait a Kbt. 34. § (3) bekezdésében foglaltak szerint.
<br>Az ajánlatkérõ a részvételi felhívásban nem jelölte meg a Kbt. 71/B. § (1) bekezdés második fordulata szerint alkalmazandó 9. sz. melléklet 8. pontja szerinti alkalmasság igazolására kért adatokat és tényeket, valamint a 9. a) pont szerinti az ajánlattevõk szerzõdés teljesítésére alkalmasságának megállapítására szolgáló szempontokat, valamint a 9. b) pont szerint az ajánlattevõknek a szerzõdés teljesítésére való alkalmatlanná nyilvánításának szempontjait.
<br>Az ajánlatkérõ a 9. c) pont szerinti ajánlat elbírálásának szempontja keretében nem jelölte meg a Kbt. 34. § (3) bekezdése szerint a pontszámhatárokat, illetve az ajánlatok elbírálásának módszerét.
<br>A Kbt. 34. § (3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni többek között
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.
<br>A Kbt. 34. § (4) bekezdése szerint, a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:
<br>c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;
<br>d) a részszempontok nem eredményezhetik ugyanazon ajánlati tartalmi elem többszöri értékelését;
<br>A Döntõbizottság megállapította, hogy az ajánlatkérõ részvételi felhívása 11. pontjában a mûszaki tartalmat két esetben is részszempontként megjelölte mint bírálati részszempontot, valamint a szállítási határidõ garanciális és fizetési feltételek vonatkozásában nem határozott meg konkrét követelményrendszert.
<br>A Kbt. 71. § (3) bekezdés második fordulata szerint e törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.
<br>A Döntõbizottság a fentiek szerint megállapította, hogy az ajánlatkérõ részvételi felhívás - a fenti körben - jogsértõ tartalmú.
<br>A Döntõbizottság a fentiek alapján a Kbt. 76. § (1) bekezdésében biztosított jogkörében eljárva a részvételi felhívás a Kbt. rendelkezéseit sértõ tartalmára tekintettel a Kbt. 88. § (1) bekezdés d) pontja alapján a jogsértést megállapította figyelemmel arra, hogy az ajánlatkérõ a közbeszerzési eljárást lezáró szerzõdését a Döntõbizottság határozatának meghozataláig megkötötte és az f) pont alapján döntött a bírság kiszabásáról.
<br>A bírság összegének megállapításánál figyelembe vehetõ körülményeket a Kbt. 88. § (4) és (5) bekezdései szabályozzák.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésében meghatározott legkisebb összeg szervezet vonatkozásában 1 000 000 Ft.
<br>A Döntõbizottság a bírság mértéke vonatkozásában a minimális összeg kiszabásáról határozott tekintettel arra, hogy az eljárásfajta választása jogszerû volt az ajánlatkérõ részérõl, és a részvételi felhívásnak egy része volt jogsértõ tartalmú.
<br>A Döntõbizottság a személyes felelõsségre vonást nem tartotta megállapíthatónak tekintettel arra, hogy az ajánlatkérõ belsõ felelõsségi rendje szerint testületi döntés került meghozatalra.
<br>A költségek viselésérõl szóló rendelkezés a Kbt. 88. § (1) bekezdés h) pontján alapul.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 12.
<br>
<br>Dr. Csanádi Péter s. k.,	Dr. Tukacs Lászó s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>