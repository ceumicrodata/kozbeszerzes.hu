<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9903)
</h2>
<br>1024 Budapest, Margit krt. 85.
<br>Ikt.sz.: D.552/11/2003.
<br>
<br>Tárgy: a Középületépítõ Rt. jogorvoslati kérelme Érd Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Középületépítõ Részvénytársaság (1056 Budapest, Molnár u. 19., képviseli: dr. Pozsgai Mária ügyvéd, 1056 Budapest, Molnár u. 19., a továbbiakban: kérelmezõ) kérelme alapján indult eljárásban, melyet Érd Város Önkormányzata (2030 Érd, Alsó u. 1., képviseli: dr. Csupor Endre Zsolt jogtanácsos, a továbbiakban: ajánlatkérõ) "Körösi Csoma Sándor Általános Iskola bõvítése, felújítása és tornaterem építése, kivitelezési terveinek elkészítése" tárgyú közbeszerzési eljárása ellen nyújtott be, a Döntõbizottság megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 96. § (3) bekezdésére tekintettel a Kbt. 40. § (1) bekezdését, ezért a Döntõbizottság az ajánlatkérõ által kiadott ajánlati felhívás dokumentációját és az ennek kiadását követõ ajánlatkérõi döntéseket megsemmisíti. A megállapított jogsértésre tekintettel a Döntõbizottság az ajánlatkérõvel szemben 2 000 000 Ft, azaz kettõmillió forint bírságot szab ki.
<br>Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>Kötelezi továbbá, hogy a határozat kézhezvételétõl számított 15 napon belül fizessen meg kérelmezõnek 150 000 Ft, azaz egyszázötvenezer forint igazgatási szolgáltatási díjat.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ 2003. augusztus 6-án részvételi felhívást tett közzé a Közbeszerzési Értesítõ 32. számában elõminõsítési eljárás megindítására (5610/2003) a rendelkezõ részben írt tárgyban.
<br>A részvételi felhívás rész- és többváltozatú ajánlatot nem engedett meg. E felhívásban meghatározta ajánlatkérõ a szokásos feltételeket. Az alkalmasság vizsgálatára adatokat kért, és megadta az összességében legelõnyösebb ajánlat kiválasztásához tartozó elõírásait is.
<br>Az egyéb információk között azt is jelezte már ajánlatkérõ, hogy az ajánlati szakaszban dokumentációt fog biztosítani az eljárásba bevont ajánlattevõk számára, amelynek ára 250 000 Ft + áfa lesz.
<br>Az elõminõsítési szakaszt követõen ajánlatkérõ 2003. szeptember 10-én küldte meg ajánlati felhívását az alkalmasnak minõsített ajánlattevõknek, közöttük a kérelmezõnek is. Az ajánlati felhívás és dokumentáció egy része a mûszaki terveket tartalmazta, más része pedig az ajánlati feltételeket, a vállalkozási szerzõdés mintát és a nyilatkozati blankettákat.
<br>A szerzõdés 2. pontja szerint a szerzõdéses ár egyösszegû prognosztizált átalány ár, amelytõl csak a mûszaki tartalomban bekövetkezõ +5%-ot meghaladó változás - beleértve a pótmunkát is - esetén lehet eltérni.
<br>A szerzõdés 15. pontja szerint a szerzõdés melléklete egyebek mellett a részletes költségvetés. Ennek tartalmát a 2. sz. mellékletben részletezte az ajánlatkérõ.
<br>Az összesítõ sorait itt meghatározta, ezek lefedik a beszerzés tárgyát és annak minden járulékos feladatát.
<br>Ajánlatkérõ 2003. szeptember 18. és október 1. között adta át a dokumentációt a jelentkezõ ajánlattevõknek, közülük a kérelmezõnek 2003. szeptember 30-án. Ajánlatkérõ 2003. október 8-án helyszíni konzultációt tartott, ahol a kérdésekre válaszolt és késõbb ezen kívül is választ küldött az ajánlattevõk kérdéseire.
<br>E kérdésfelvetés körében több résztvevõ is kérte az ajánlatkérõtõl a mennyiségi kimutatás átadását, de erre az ajánlatkérõ rendre elutasító választ adott.
<br>Ezzel kapcsolatosan álláspontja az volt, hogy a pontos mennyiségi kimutatást csak a kiviteli tervek alapján lehet elkészíteni. Jelen esetben azonban a kiviteli tervet is a vállalkozónak kell elkészítenie, továbbá az átadott helységkönyvek és tervek segítségévél a mennyiségek kiszámíthatóak.
<br>Egy helyen a válaszában az ajánlatkérõ arra is utalt, hogy a szerzõdés módosítására is sor kerülhet, ha a kiviteli tervek alapján a mennyiségek jelentõsebben módosulnak.
<br>A konzultáción elhangzott kérésre az ajánlatkérõ megküldte az ajánlattevõknek a létesítmény hatósági építési engedélyét és a szakhatósági nyilatkozatokat is.
<br>2003. október 27-én a jogorvoslati kérelem beérkezésének napján a Döntõbizottság a jogorvoslati eljárást megindította, és még ezen a napon 13.31 órakor az ideiglenes intézkedésérõl szóló határozatát, valamint a jogorvoslati kérelmet megküldte fax útján az ajánlatkérõnek, melynek sikeres vételét a fax visszaigazolta.
<br>A fenti idõpontban, azaz 2003. október 27-én a fax küldemény megérkezett az ajánlatkérõ Polgármesteri Hivatal Titkárságára, de ajánlatkérõ azt figyelmen kívül hagyta és 2003. október 28-án 10.15 perckor felbontotta a beérkezett ajánlatokat.
<br>A felhívás szerinti határidõig ajánlatot nyújtott be ajánlatkérõhöz a KIPSZER Rt., a Royal Bau Rt., a Hérosz Építõipari Rt., a Progress B-90 Kft., a Bayer Center Építõipari Kft., az RKB Építõ Kft., valamint a STRABAG Rt.
<br>A benyújtott ajánlatok az ellenszolgáltatás tekintetében eltérést mutattak, mely szerint az ajánlati árak bruttó 631 és 823 millió Ft között mozogtak.
<br>Kérelmezõ a fenti határidõre ajánlatot nem nyújtott be ajánlatkérõhöz.
<br>Ajánlatkérõ a jogorvoslati eljárás során úgy nyilatkozott, hogy a Döntõbizottság ideiglenes intézkedését a megjelölt idõpontban kézhez kapta és azt tudomásul vette, és a bontást követõen a további eljárást felfüggesztette.
<br>Kérelmezõ 2003. október 27-én jogorvoslati kérelmet nyújtott be a Döntõbizottsághoz. Ebben kérte, hogy a Döntõbizottság a Kbt. 88. § (1) bekezdés b) pontja alapján hívja fel a jogsértés okozóját a törvény szabályainak megfelelõ eljárásra, és az ajánlatkérõ döntésének meghozatalát a valamennyi munkanemre kiterjedõ árazatlan költségvetés valamennyi pályázó részére történõ átadásához, és ez alapján a pályázatok benyújtási határidejének meghosszabbításához kösse. Kérte továbbá ideiglenes intézkedés alkalmazásával a közbeszerzési eljárás felfüggesztését a jogorvoslati elbírálásáig. Kérte továbbá az ügyben tárgyalás tartását is.
<br>Kérelmezõ az elõbbieken túl sérelmezte, hogy ajánlatkérõ a Döntõbizottság ideiglenes intézkedését 2003. október 27-én kézhez véve, az ajánlatokat a határozatban foglalt felfüggesztés ellenére 2003. október 28-án felbontotta és megismerte.
<br>Kérelmét azzal indokolta, hogy ajánlatkérõ a két szakaszból álló közbeszerzési eljárás ajánlattételi szakaszában nem biztosította az 1/1996. (II. 7.) KTM rendelet szerinti tartalmú dokumentációt, ugyanis abban nem csatolta az összevont tételsoros mennyiségi kimutatást.
<br>Elõadta, hogy a 2003. október 8-án megtartott konzultáción több ajánlattevõ is kifogásolta a hiányos tartalmú dokumentációt, viszont az ajánlatkérõ válasza szerint a rendelkezésre álló tervek alkalmasak arra, hogy az ajánlattevõk maguk számítsák ki az ajánlat megtételéhez szükséges mennyiségi adatokat.
<br>Kérelmében konkrétan hivatkozott a komplett gyengeáramú rendszerhez tartozó mennyiségi adatok, valamint a statikai és külsõ közmûterv hiányára is.
<br>A jogsértésrõl történõ tudomásszerzés idõpontját a tárgyaláson pontosítva 2003. október 14-ében jelölte meg.
<br>Kérelmét a fenti kiegészítéssel a tárgyaláson változatlanul fenntartotta és azt is elõadta, hogy való igaz, hogy nem elengedhetetlen feltétele a jogszabályok szerint a közbeszerzési eljárásnak az árazatlan tételes költségvetés, de álláspontja szerint a megfelelõ ajánlattételhez az ajánlatkérõnek ezt valamilyen formában biztosítania kell.
<br>Az általuk is kért árazatlan költségvetést azért hiányolták, mert megfelelõen megalapozott ajánlat nem tehetõ ennek hiányában. Indítványozta azt is, hogy a Döntõbizottság - tekintettel arra, hogy ajánlatkérõ az ajánlatokat az eljárás felfüggesztése ellenére felbontotta - vizsgálja meg, hogy a benyújtott ajánlati árak milyen szórást mutattak, mert álláspontja szerint az ott fellelhetõ esetleges eltérések is a kérelme megalapozottságát támasztják alá.
<br>Elõadta, hogy nem vitatja azt a tényt, hogy a helységkönyvek, amelyeket ajánlatkérõ a rendelkezésükre bocsátott, sok információt tartalmaznak, de ajánlatkérõ statikai tervet sem biztosított a számukra, így megfelelõ ajánlattételre a szerkezetépítést illetõen nem volt lehetõség a rendelkezésükre álló iratok és dokumentáció alapján. A statikai kifogásaival kapcsolatosan arra is utalt, hogy számításokat végzett, amelyek keretében megállapítható, hogy 0-200 ezer Ft-ig terjedõ árajánlat is lehet egy-egy tétel vonatkozásában. Véleménye szerint ez is arra enged következtetni, hogy megfelelõ dokumentáció hiányában azonosan értékelhetõ ajánlatok nem voltak tehetõk az ajánlatkérõ számára. Kérdésre azt is nyilatkozta - ajánlatkérõ által sem vitatottan -, hogy a dokumentációt, melyet hiányosnak ítéltek, 2003. szeptember 30-án vették át, majd ezt követõen részt vettek az október 8-i konzultáción. A konzultációs kérdésekrõl készített ajánlatkérõi írásos választ 2003. október 14-én vették át, ekkor vált számukra egyértelmûvé a jogsértés, ezért az október 27-én benyújtott jogorvoslati kérelmük nem tekinthetõ elkésettnek.
<br>Az ajánlatkérõ írásos észrevételében, amit a tárgyaláson változatlanul fenntartott, kérte a jogorvoslati kérelem elutasítását elsõdlegesen elkésettség, másodlagosan pedig megalapozatlanság címén.
<br>Elsõdleges kérelmét arra alapozta, hogy a kérelmezõ 2003. szeptember 30-án vette át a dokumentációt, ehhez képest az október 27-én benyújtott jogorvoslati kérelme túl van a 15 napos jogvesztõ határidõn, ezért az elkésettnek tekinthetõ.
<br>Másodlagosan megalapozatlanság miatt kérte a jogorvoslati kérelem elutasítását, mert az az álláspontja, hogy jogszabály nem teszi kötelezõvé árazatlan költségvetési kiírás rendelkezésre bocsátását és ugyanakkor a kiadott dokumentáció a mennyiség meghatározásához szükséges paramétereket, (mennyiség, méret) megfelelõ mértékig tartalmazta. Nyilatkozatában azt is rögzítette, hogy a kérelmezõ által hivatkozott elektromos munkák és szerkezetépítés nagyságrendje nem meghatározó az ajánlati ár szempontjából. Az eljárás folyamán a kérelmezõ részére megindokolták, hogy miért nem került sor a mennyiségi kimutatás csatolására, de láthatóan a kérelmezõ ezt nem vette figyelembe. Álláspontja szerint nem megalapozott az a feltevés sem, hogy mûszaki szempontból megalapozatlan árajánlatok fognak érkezni az eljárásban és azt késõbb a megrendelõ majd szerzõdésmódosítással kénytelen lesz megemelni. Az ajánlati felhívásban egyértelmûvé tették, hogy semmilyen jogcímen nem kerülhet sor az ajánlati ár utólagos módosítására, erre többlet fedezet nem áll a rendelkezésükre.
<br>Éppen a kiviteli terv készítését megelõzõ költségvetés lett volna árnövelõ tényezõ, ezért az alkalmazott eljárás szolgálta jobban a törvény céljait.
<br>Írásos észrevételében tett azon nyilatkozatát, hogy a Döntõbizottság ideiglenes intézkedést elrendelõ határozatát csak az ajánlatok bontását követõen kapta kézhez, annyiban módosította, hogy a jogorvoslati ügy tárgyalásán elismerte, hogy az ideiglenes intézkedés és az eljárás megindításáról szóló döntõbizottsági küldemény már 2003. október 27-én megérkezett az ajánlatkérõ Polgármesteri Hivatal Titkárságára és ezt követõen október 28-án felbontották az ajánlatot. Azért történhetett meg az ajánlatok felbontása, mert nem a fax küldemény megérkezésének a helyén bontották fel az ajánlatokat, arra egy másik épületben került sor másnap. A bontást követõen alkalmazták, illetve figyelembe vették a Döntõbizottságnak az eljárás felfüggesztésére vonatkozó ideiglenes intézkedését.
<br>Az ügyben érdekelt felek a szabályos értesítés ellenére sem írásban, sem a jogorvoslati eljárás során tartott tárgyaláson érdemi észrevételt nem terjesztettek elõ.
<br>A Döntõbizottság a rendelkezésre álló iratok, dokumentumok, a felek írásban és a tárgyaláson szóban elõterjesztett nyilatkozatai alapján megállapította, hogy ajánlatkérõ megsértette a rendelkezõ részben írt szabályokat, ezért a jogsértés a terhére felróható.
<br>A Döntõbizottság a jogorvoslati eljárás során elõször azt vizsgálta, hogy a jogorvoslati kérelem nem késett-e el, figyelemmel az ajánlatkérõ erre vonatkozó elsõdleges indítványára.
<br>A vizsgálat során a Döntõbizottság tényként állapította meg - felek által sem vitatottan -, hogy ajánlatkérõ a konzultációról szóló jegyzõkönyvet összeállítva azt megküldte a felek részére, amit kérelmezõ 2003. október 14-én vett kézhez. E jegyzõkönyv a kérelmezõre vonatkozó kérdések felsorolásakor a 6. tétel alatt azt a választ tartalmazza, hogy "pontos mennyiségi kiírás csak a kiviteli tervek alapján lehetséges, azt pedig nyertes pályázó készíti."
<br>A Kbt. 79. § (7) bekezdése szerint: az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Döntõbizottság a fenti szabályt összevetve a történtekkel megállapította, hogy kérelmezõ a konzultációs jegyzõkönyv kézhezvételekor gyõzõdhetett meg arról, hogy ajánlatkérõ számára a mennyiségi kimutatást nem fogja biztosítani, és ezt írásban is rögzítette. Ha az ajánlatkérõ a kért mennyiségi kimutatásokkal legkésõbb ekkor kiegészíti a dokumentációt - mint ahogy ezt megtette a hatósági engedélyokiratok vonatkozásában - akkor a kérelmezõt nem éri jogsérelem. A Döntõbizottság álláspontja szerint a 2003. október 14-i idõpontban tudatosulhatott a kérelmezõben, hogy nem rendelkezik megfelelõ információkkal ahhoz, hogy reális ajánlatot tehessen ajánlatkérõ számára.
<br>Fentiekbõl megállapítható, hogy a jogorvoslati kérelem nem késett el, így azt a Döntõbizottságnak érdemben is vizsgálnia kellett.
<br>A Kbt. 40. § (1) bekezdése úgy rendelkezik, hogy az ajánlatkérõ köteles az ajánlati felhívásban, vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.
<br>A Kbt. 96. § (3) bekezdése szerint: felhatalmazást kap a környezetvédelmi és területfejlesztési miniszter, hogy rendeletben szabályozza építési beruházás esetében a dokumentáció részletes mûszaki tartalmát.
<br>E felhatalmazás alapján készült el a jogorvoslati eljárás során a felek által is felhívott és nyilatkozataik szerint egyértelmûen ismert 1/1996. (II. 7.) KTM rendelet, mely a törvényi felhatalmazásból eredõen szabályozta az ott megjelölt kérdéskört.
<br>A Döntõbizottság a jogorvoslati eljárás során az ajánlati felhívás dokumentációját megvizsgálva megállapította - az ajánlatkérõ által sem vitatottan -, hogy az nem tartalmaz mennyiségi kimutatást.
<br>A dokumentáció ("tenderterv") összevont tételsoros mennyiségi kimutatást csak a konyhatechnológiai berendezésekre, az épületvillamossági munkák egy részére (külsõ világítás, villámhárító, elosztók) tartalmaz, ugyanakkor az építészeti, épületgépészeti, szerkezetépítési, belsõépítészeti és épület elektromos munkák egyéb részeirõl ez a munkarész hiányzik.
<br>A Döntõbizottság álláspontja szerint az ajánlatkérõ hivatkozása e kérdéskörben a kiviteli terv készítése késõbbi idõpontjára és a tervdokumentáció egészére nem helytálló és nem méltányolható.
<br>A Döntõbizottság véleménye szerint az ajánlattételhez szükséges mûszaki leírás pontos tartalmát építési beruházásra vonatkozóan éppen azért szabályozta a jogalkotó jogszabályban, mert az építési beruházás összetettségére tekintettel a megfelelõ és egyenlõ eséllyel történõ ajánlattételnek szigorú követelménye van. Minden valószínûség szerint az ajánlattevõk képesek a tervdokumentációból maguk is megállapítani a mûszaki tartalom fõbb mennyiségi jellemzõit, azonban nyilvánvaló, hogy minden ajánlattevõ más mennyiségi adatokat állapítana meg a rendelkezésre álló mûszaki tervekbõl. A dokumentáció tartalmának szabályozása azt hivatott biztosítani, hogy az ajánlattétel minden ajánlattevõ részérõl azonos mûszaki dokumentáció alapján történjen, mely utóbbit az ajánlatkérõnek kell biztosítania a hivatkozott jogszabályi rendelkezések alapján.
<br>A Döntõbizottság szerint csak akkor vonatkoznak az ajánlati árak azonos mûszaki tartalomra, ha az ajánlatkérõ mindenki számára azonos feltételekkel részletesen meghatározza a dokumentációban a mennyiségi és minõségi igényét. Ehhez a követelményhez az 1/1996. (II. 7.) KTM rendelet szerinti tartalommal kell elkészíteni az ajánlati felhívás dokumentációját, amelyben a rendelet mellékletben felsorolt és részletesen kidolgozott munkarészeket köteles az építési beruházásra vonatkozó közbeszerzési eljárásban az ajánlattevõk számára biztosítani. A rendelet mellékletének 5. pontja elõírja, hogy a mennyiségi kimutatást mint kötelezõ tartalmi elemet - teljes mûveleti sorral meghatározott (összevont) tételeket tartalmazó mennyiségi kimutatás a költségajánlat összeállítása és elbírálhatósága szempontjából fontos szerkezetekrõl és berendezésekrõl - minden építési beruházás ajánlati felhívásának tartalmaznia kell.
<br>A kérelmezõ indítványozta, hogy a Döntõbizottság az ajánlatok adatai alapján is gyõzõdjön meg arról, hogy az egyértelmûen meg nem határozott mennyiségi adatokra tekintettel az ajánlatok szerinti mennyiségek is jelentõs szórást mutatnak.
<br>Ezen indítvány alapján a Döntõbizottság megvizsgálta a becsatolt ajánlatokból az ajánlattevõk által megajánlott árakat. Ennek keretében megállapítást nyert, hogy az ajánlatok ára bruttó 631 és 823 millió forint között mozogtak.
<br>E két szélsõséges ajánlati árat tartalmazó ajánlatot a Döntõbizottság megvizsgálva egy-két nagyobb volumenû munkanem tekintetében, az alábbiakat állapította meg:
<br>Iskolaépület felújítási munkái:
<br>- falazás és egyéb kõmûvesmunkák anyagár: 19,16 M Ft, 7,16+7,6 M Ft
<br>- vakolás, rabicolás anyagár: 8,93 M Ft, 10,15 M Ft
<br>- tetõfedés anyagár: 20,89 M Ft, 9,77 M Ft
<br>- burkolás anyagár: 14,8 M Ft, 20,9 M Ft
<br>- bádogozás anyagár: 2,4 M Ft, 4,27 M Ft
<br>- szigetelés anyagár: 12,1 M Ft, 18,8 M Ft
<br>Fentiekbõl látható, hogy az ajánlattevõk árképzése csak az anyagár tekintetében - ahol mindenki a terv szerint tette meg az ajánlatát - igen nagy eltéréseket tartalmaztak éppen azért, mert a mennyiségek meghatározása és az anyagok minõségének kiválasztása az ajánlattevõ feladata volt. Az anyagárak megfelelõ dokumentáció esetén nem mutatnak ekkora mértékû szórást, hiszen minden ajánlattevõ az ajánlatkérõ által meghatározott mennyiségi igénynek és minõségi követelménynek megfelelõen tesz ajánlatot. A helyiségkönyvekbõl ezeket az adatokat nem lehet azonos módon meghatározni. Ezzel szemben az asztalos szerkezetek meghatározása például könnyebb és egyértelmûbb feladat, a vizsgált ajánlatokban a következõ anyagárak vannak: 20,8 M Ft; 24,6 M Ft, tehát nincs közöttük 100%-os nagyságrendû eltérés, mint ahogy a fentiek között ilyenek is mutatkoznak.
<br>Az ajánlatkérõ álláspontja szerint a KTM rendeletet úgy is lehet érteni, hogy az összevont tétel nem más, mint x m2 felújítás stb.
<br>Ezzel szemben a Döntõbizottság álláspontja az, hogy a KTM rendelet egyértelmûen a teljes mûveleti sorral meghatározott (összevont) tételeket tartalmazó mennyiségi kimutatást írja elõ a költségajánlat összeállítása és elbírálhatósága szempontjából fontos szerkezetekrõl és berendezésekrõl.
<br>A fent hangsúlyozott kifejezések nem értelmezhetõek akként, hogy csak a beszerzés tárgyát kell meghatározni annak jellemzõ mennyiségével. (Ha ez így lenne, akkor nem is lenne szükség a dokumentációra, hiszen ennyit az ajánlati felhívásban is köteles az ajánlatkérõ meghatározni.)
<br>A Döntõbizottság sem vitatja, hogy nem feltétlenül árazatlan tételes költségvetés formájában kell a fenti követelményt teljesíteni, de a gyakorlat általában pontosan annak megfelelõ tételes mennyiségi kimutatást tekint a követelmény szerintinek. A jelen esetben az ajánlatkérõ semmilyen formában nem kívánt a jogszabályi követelményeknek megfelelni.
<br>A megállapított tényállást összevetve a mûszaki leírásra vonatkozó törvényi rendelkezéssel és a dokumentáció tartalmát szabályozó 1/1996. (II. 7.) KTM rendelet elõírásaival a Döntõbizottság megállapította, hogy ajánlatkérõ nem biztosította a jogszabályi elvárásoknak megfelelõen a dokumentációban azokat az adatokat, melyek az eredményes ajánlattételhez elengedhetetlenül szükségesek a tárgyi építési beruházás során.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontjai szerinti jogkövetkezményeket alkalmazta ajánlatkérõvel szemben, tekintettel az ugyanezen paragrafus (4), (5) és (7) bekezdéseiben írtakra is.
<br>A Döntõbizottság a jogsértõ ajánlati dokumentációt, valamint az annak kiadására vonatkozó és az azt követõ ajánlatkérõi döntéseket megsemmisítette a Kbt. 88. § (1) bekezdés c) pont alapján.
<br>Az f) pontja szerint ajánlatkérõvel szemben a Döntõbizottság köteles bírságot kiszabni a jogsértésért felelõs személlyel, vagy szervezettel szemben.
<br>A Döntõbizottság az ajánlatkérõ felelõsségi rendjét megvizsgálva a jogorvoslati eljárás tárgyalásán kötelezte ajánlatkérõt, hogy a dokumentáció elkészítéséért felelõs személy nyilatkozatát - aki a tárgyalás idõpontjában külföldön tartózkodott - a tárgyalást követõ 3 napon belül csatolja be a Döntõbizottsághoz figyelemmel a jogvita tárgyára is. Ajánlatkérõ e felhívásnak az elõírt határidõre nem tett eleget, így a Döntõbizottság a felelõsség vizsgálatakor csak az ajánlatkérõ mint szervezet felelõsségét tudta megállapítani a jogsértés tekintetében.
<br>A Kbt. 88. § (5) bekezdése elõírja a Döntõbizottság számára, hogy a bírság összegét az eset összes körülményére - így különösen a jogsértés súlyára, a közbeszerzés tárgyára és értékére, az eljárást segítõ együttmûködõ magatartására, a törvénybe ütközõ magatartás ismételt tanúsítására - tekintettel kell megállapítani.
<br>E rendelkezést is figyelembe véve a Döntõbizottság arra az álláspontra helyezkedett, hogy a jogorvoslati eljárás során hatályos törvényi minimum - 1 000 000 Ft - bírság összege nem bír elegendõ visszatartó erõvel a jogsértõ ajánlatkérõvel szemben, különös tekintettel a közbeszerzés tárgyának értékére és az ajánlatkérõ által tanúsított magatartásra is. Ez utóbbi körben a Döntõbizottság azt is figyelembe vette a bírság minimális mértékét meghaladó összeg kiszabásakor, hogy ajánlatkérõ 2003. október 27-én megismerve a Döntõbizottság ideiglenes intézkedését, 2003. október 28-án mégis felbontotta az ajánlatokat, holott erre a döntõbizottsági határozat tükrében már nem lett volna lehetõsége.
<br>Fenti indokokra tekintettel a Döntõbizottság szükségesnek tartotta a törvényi minimumban meghatározott bírság mértékét meghaladó összegû bírság alkalmazását ajánlatkérõvel szemben.
<br>A Döntõbizottság a Kbt. 88. § (1) bekezdés h) pontjának rendelkezése alapján kötelezte ajánlatkérõt mint jogsértésért felelõs szervezetet arra, hogy a kérelmezõ részére az igazgatási szolgáltatási díjat térítse meg.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 24.
<br>
<br>Dr. Bíró László s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>