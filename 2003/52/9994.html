<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9994)
</h2>
<br>1024 Budapest, Margit krt. 85.
<br>Ikt.sz.: D.570/7/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Debreceni Egyetem Orvos- és Egészségtudományi Centrum közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Debreceni Egyetem Orvos- és Egészségtudományi Centrum (4012 Debrecen, Nagyerdei krt. 98., megbízásából eljár az EUROMEDIC-TRADING Kft., 1051 Budapest, Dorottya u. 1., a továbbiakban: ajánlatkérõ) "ajánlatkérõ klinikáin megvalósuló olyan gyártási mûveletek elvégzése, amely alkalmas költségvetési évenként 3-500 db sejtterápiás kezelés végzéséhez szükséges CD + 14 sejtek szeparálásán alapuló, illetve CD 34 + sejteket tartalmazó készítmények elõállítására, fagyasztására, tárolására, a sejtbank- és szeparáló laboratórium erõforrásainak lekötésével egyidejûleg" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.
<br>Ajánlatkérõ 2003. október 21-én tájékoztatta a Döntõbizottság elnökét, hogy a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés b) pontja alapján hirdetmény közzététele nélküli tárgyalásos közbeszerzési eljárást folytat le a rendelkezõ részben megjelölt beszerzés tárgyában.
<br>Ajánlatkérõ ajánlattételre az Omnivest Oltóanyag Termelõ és Kutatásfejlesztõ Kereskedelmi Kft.-t hívta fel.
<br>Ajánlatkérõ az eljárásfajta választását azzal indokolta, hogy érdekelt abban, hogy alapvetõen új sejtterápiás eljárások kerüljenek bevezetésre a daganatos megbetegedésekben szenvedõk hatékony kezelése érdekében és érdekelt abban is, hogy az új egyedi terápiák mielõbb a hazai gyógyítást szolgálják. Ennek alapján a cél új, egyedi terápiás eljárások alkalmazása az immunológia, a gén- és sejtterápia és az ezzel összefüggõ klinikai kezelések területén. Ajánlatkérõ az eddig nem gyógyítható autoimmun betegségek elleni küzdelem és az allergiás kórképek kezelése területén is olyan új, eddig még nemzetközileg sem alkalmazott egyedi sejtterápiás eljárásokat kíván a gyógyításban alkalmazni, amelyekhez elengedhetetlen a sejtek szeparálásán, manipulálásán, fagyasztásán, tárolásán alapuló új klinikai gyakorlat minél hamarabb történõ bevezetése. Ennek érdekében többéves kutató-, fejlesztõtevékenységet lát el, melynek célja egy komplett csúcstechnológiájú laboratóriumi háttér és együttmûködõ partner biztosítása, amely képes gyorsan alkalmazkodni a klinikusok által alkalmazott egyedi feltételekhez. A sejtterápiás eljárások és az ezzel kapcsolatos gyártási mûveletek elvégzésének gyakorlata napjainkban még kialakulatlan, a készítmények és gyártási mûveletek definiálása tudományos szempontból sem lehetséges pontosan és egyértelmûen, ezen indokok alapozzák meg a Kbt. 70. § (1) bekezdés e) pontjának alkalmazását. A tervezett terápiás eljárások az Európai Unió gyakorlatában a sejtterápia témakörében csak a kezdeti lépéseknél tartanak, az ezzel kapcsolatos gyakorlat és a szabályozás még kialakulatlan. Ajánlatkérõ széles körû hazai és nemzeti kapcsolatokkal rendelkezik és ennek alapján megállapították, hogy egyedül az ajánlattételre felkért cég alkalmas a beszerzés tárgyának megvalósítására, hiszen az elmúlt nyolc évben tanúsított immunológiai gyártási, ellenõrzési és minõségbiztosítási kutatásfejlesztési gyakorlatát és eredményeit figyelembe véve egyedül õ képes a beszerzés tárgyának megvalósítására.
<br>Ajánlatkérõ ajánlati felhívást is készített, mely ajánlati felhívás tartalmazta az eljárás lefolytatásának menetét, az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. Az ajánlati felhívás szerint az elbírálás szempontja a legalacsonyabb összegû ellenszolgáltatás. A felhívás szerint az ajánlattétel határideje 2003. november 12. Amennyiben második tárgyalási forduló nem válik szükségessé, az eredményhirdetés tervezett idõpontja 2003. november 17.
<br>Ajánlatkérõ a döntõbizottság elnöke felhívására az eljárásfajta választását 2003. október 30-án kelt beadványában pontosította és kizárólag a Kbt. 70. § (1) bekezdés b) pontját jelölte meg.
<br>A Döntõbizottság elnöke 2003. október 31-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján az ajánlatkérõ által hivatkozott Kbt. 70. § (1) bekezdés b) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a Kbt. 70. § (1) bekezdés b) pontjára alapított eljárása jogszerû. Indoklásul elõadta, hogy 2000-tõl kezdõdõen olyan intenzív kutatásfejlesztési munkát kezdett meg, amelynek eredményeképpen képessé vált a korszerû sejtterápiás kezelések megkezdésére. 2001-ben pályázatot nyújtott be a Nemzeti Kutatási és Fejlesztési Programok lebonyolításáról szóló 201/2000. (XI. 29.) Korm. rendeletben foglaltak szerint az Oktatási Minisztériumnak "A funkcionális és a kémiai genomika eredményeinek hasznosítása a betegségek megelõzése, diagnosztikája és gyógyítása területén" címmel. A pályázatot az Oktatási Minisztérium elfogadta és ennek alapján 650 M Ft támogatást nyert el. Ajánlatkérõnek azonban kötelezettséget kellett vállalnia arra, hogy a pályázaton meghatározott kutatásfejlesztési cél teljesítése érdekében konzorciumot hoz létre. A tagok közül egy résztvevõnek rendelkeznie kellett olyan kutatási és ipari háttérrel, amely alkalmas a CD 34 + sejteket tartalmazó és a CD 14 + sejtek szeparálásán alapuló készítmények kifejlesztéséhez és gyártásához. A létrejött 9 tagú konzorciumban az ajánlattételre felkért Omnivest Kft. volt az egyik tag. Ajánlatkérõ a Döntõbizottság részére becsatolta a konzorciumi megállapodást állítása alátámasztásául. Ennek alapján az Omnivest Kft. ajánlatkérõ területén több mint 460 M Ft beruházással létrehozta a laboratóriumi kapacitását, amellyel a termékfejlesztés a közbeszerzési eljárás megindításának idõpontjára olyan stádiumba jutott, hogy a termék alkalmassá vált a klinikai terápiás gyakorlatban való alkalmazásra. Ennek alapján a felkért ajánlattevõ rendelkezik az ajánlatkérõ telephelyén azzal a mûszaki-technológiai sajátossággal és laborkapacitással, amely az ajánlati felhívás tárgyát képezõ készítmények elõállítására kizárólagosan alkalmassá teszi. A betegellátás biztonsága megköveteli, hogy a gyártókapacitás helyben legyen, a máshol gyártott készítmény nem alkalmas a klinikai kezelések helyben törté
<br>nõ elvégzésére. Ugyanis a kezelések lényege, hogy egyénre szabottan történik. A kiépített laboratóriumi háttér, gyártási eljárások, a terápiás készítmények és ezek dokumentációs rendszere elválaszthatatlan részét képezik az ajánlatkérõ klinikai terápiás betegellátási rendszerének.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a Kbt. 70. § (1) bekezdés b) pontjára alapított közbeszerzési eljárása nem jogsértõ.
<br>A Kbt. 26. § (1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Kbt. 70. § (1) bekezdés b) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.
<br>A rendelkezésre álló iratok alapján megállapítható, hogy jelen közbeszerzési eljárás esetén sem a mûvészeti szempontok, sem a kizárólagos jogok szempontja nem áll fenn. Ennek alapján csak az volt vizsgálható, hogy a mûszaki-technikai sajátosságok alapján kizárólag a felkért ajánlattevõ képes-e a szerzõdés teljesítésére. A rendelkezésre álló iratok alapján egyértelmûen megállapítást nyert, hogy ajánlatkérõ az Oktatási Minisztérium által meghirdetett, "A funkcionális és a kémiai genomika eredményeinek hasznosítása a betegségek megelõzése diagnosztikája és gyógyítása területén" címû projektre pályázatát benyújtotta, mely pályázat eredményeként 650 M Ft támogatást nyert el. Az elnyert támogatás alapján vált lehetõvé, hogy a felkért ajánlattevõ ajánlatkérõvel együttmûködve az ajánlatkérõ területén laboratóriumi kapacitást hozzon létre. Ennek alapján a felkért ajánlattevõ rendelkezik ajánlatkérõ telephelyén azzal a mûszaki sajátossággal és technikai felszereltséggel, amely a beszerzés tárgyát képezõ készítmények elõállítására kizárólagosan alkalmassá teszi. Így a már létrehozott laboratórium és annak technikai felszereltsége alapozza meg a klinikai készítmények elõállítását és az egyénre szabott kezelések biztosítását. Ajánlatkérõ a felkért ajánlattevõ közremûködésével állítja elõ azokat a klinikai dokumentációkat, amelyeknek elválaszthatatlan részét képezik a gyártási eljárások, a minõség-ellenõrzési és minõségbiztosítási módszerek és a terápiás készítmények, amelyek az ajánlattevõ tulajdonát képezik.
<br>Mindezekre tekintettel a Döntõbizottság megállapította, hogy az ajánlatkérõ által lefolytatott eljárás nem volt jogsértõ.
<br>A Kbt. 79. § (1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 24.
<br>
<br>Dr. Engler Magdolna s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>