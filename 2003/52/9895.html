<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9895)
</h2>
<br>1024 Budapest, Margit krt. 85.
<br>Ikt.sz.: D.511/21/2003.
<br>
<br>Tárgy: a Vitalit Kft. I. r. és a Vakond Kft. II. r. kérelmezõk jogorvoslati kérelme Tolna Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Vitalit Kft. (8638 Balatonlelle, Martinovics u. 356., képviseli: dr. Nagy Brigitta ügyvéd, 1137 Budapest, Szent István krt. 18. II. em., a továbbiakban: I. r. kérelmezõ) és a Vakond Kft. (6060 Tiszakécske, Béke u. 150., a továbbiakban: II. r. kérelmezõ) jogorvoslati kérelmének, melyet Tolna Város Önkormányzata (7130 Tolna, Hõsök tere 1., képviseli: dr. Gyülvészi Zsuzsanna ügyvéd, 1117 Budapest, Október huszonharmadika u. 29., a továbbiakban: ajánlatkérõ) "Tolna Város Önkormányzata és Fácánkert Község Önkormányzata területén 44 505 fm szennyvízcsatorna építése" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 44. § (7) bekezdését, a 48. § (1) bekezdését, az 51. § (1) bekezdését, a 25. §-t, ezért megsemmisíti ajánlatkérõ részvételi felhívását és azt követõ döntéseit. Ezt meghaladóan a II. r. kérelmezõ jogorvoslati kérelmi elemeit elutasítja.
<br>A Döntõbizottság ajánlatkérõt 1 000 000 Ft (azaz egymillió forint) bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára köteles befizetni.
<br>Kötelezi a Döntõbizottság ajánlatkérõt, hogy a határozat kézhezvételétõl számított 15 napon belül fizessen meg a kérelmezõk részére fejenként 150 000-150 000 Ft (azaz egyszázötvenezer-egyszázötvenezer forint) igazgatási szolgáltatási díjat.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. szeptember 24-i 39. számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.
<br>Részvételi felhívása 2. c) pontjában rögzítette, hogy építési vállalkozási szerzõdésre kér majd ajánlatot.
<br>Ajánlatkérõ a teljesítés határidejét 2006. december 31-ében állapította meg azzal, hogy elõteljesítést elfogad.
<br>Ajánlatkérõ a részvételi felhívása 6. a) pontjában a részvételi jelentkezés határidejét a hirdetmény közzétételét követõ elsõ naptól számított 25. napot követõ elsõ munkanap 10.00 órában határozta meg.
<br>Ajánlatkérõ a felhívása 9. a) pontjában állapította meg a pénzügyi, gazdasági alkalmasság igazolására kért adatokat és tényeket, többek között az alábbiakat:
<br>- valamennyi számlavezetõ pénzintézettõl származó - a részvételi jelentkezés határidõt megelõzõ, 30 napnál nem régebbi nyilatkozat az alábbi tartalommal a folyószámla-tulajdonosra vonatkozóan:
<br>- mióta vezeti a folyószámlát,
<br>- hogyan ítéli meg a folyószámla-tulajdonos pénzügyi helyzetét, hitel- és fizetõképességét,
<br>- a folyószámlán egy éven belül 30 napot meghaladó idõtartamú sorban állás volt-e,
<br>- fizetési kötelezettségének pontosan eleget tett-e [Kbt. 44. § (1) bekezdés a) pont],
<br>- a részvételi jelentkezésnek tartalmaznia kell az alábbi (mérlegadatok alapján számított) gazdálkodási és pénzügyi mutatókat a 2000., 2001., 2002. év vonatkozásában [Kbt. 44. § (1) bekezdés d) pont] a dokumentációban részletesen meghatározott adatszolgáltatás szerint:
<br>- készletek aránya = készletek értéke/összes eszköz
<br>- tõkehatékonyság = adózott eredmény/saját tõke
<br>- rövid távú likviditási mutató I. = forgóeszközök/rövid lejáratú kötelezettségek
<br>- gyorsrátamutató = likvid pénzeszközök (bank + pénztár, értékpapírok nélkül)/rövid lejáratú kötelezettség
<br>- szállítók átfutási ideje = átlagos szállítói állomány/anyag jellegû ráfordítások.
<br>A 9. b) pontban ajánlatkérõ a mûszaki alkalmasság igazolására - többek között - kérte az alábbiakat:
<br>- azoknak a szakembereknek (szervezeti egységeknek), illetve vezetõiknek a megnevezése, képzettségük ismertetése, akiket be kíván vonni a teljesítésbe, különösen azok bemutatása, akik a helyi felelõs mûszaki vezetõi tevékenységet végzik, illetve akik a minõség-ellenõrzésért felelõsek [Kbt. 44. § (2) bekezdés c) pont]. A felelõs mûszaki vezetõként megjelölt szakemberek esetében a tanúsító határozat [51/2000. (VIII. 9.) FVM-GM-KöViM rendelet], valamint a felsõfokú végzettséget tanúsító diploma másolatát is csatolni kell,
<br>- a feladat elvégzéséhez szükséges technikai eszközök ismertetése [Kbt. 44. § (2) bekezdés b) pont] saját tulajdonú árokásó gépek gépkönyvének másolata.
<br>Ajánlatkérõ felhívása 10. b) pontjában hét alkalmatlansági szempontot állapított meg, melyek közül az alábbi három volt a pénzügyi, gazdasági alkalmassággal kapcsolatos:
<br>- a jelentkezés benyújtási határidejét megelõzõ 1 évben kettõnél több alkalommal volt a folyószámláján 30 napot meghaladó sorban állás,
<br>- a részvételre jelentkezõ saját tõkéje az elõzõ 3 év (2000., 2001., 2002.) bármelyikében december 31-én külön-külön nem haladta meg a 60 000 E Ft-ot,
<br>- a 9. a) pontban kért pénzügyi és gazdasági mutatók, illetõleg mérlegadatok alapján számított összpontszám a minimumként elõírt 3 pontnál kevesebb. Az 5 pont elérésének feltételei:
<br>- készletek aránya: 2000., 2001., 2002. évi mutatók alapján mindhárom évben >= 5%	1 pont
<br>- tõkehatékonyság: a 2002. évi mutató >= 2001. évi mutató	1 pont
<br>- rövid távú likviditási mutató I.: a 2002. évi mutató ³ 2001. évi mutató	1 pont
<br>- gyorsrátamutató: 2002. évi mutató >= 2001. évi mutató	1 pont
<br>- szállítók átfutási ideje: a 2001. és 2002. évi mutatók alapján egyetlen évben sem haladja meg a 70 napot	1 pont
<br>Alkalmatlansági szempontként határozta meg a további két szempontot is:
<br>- nem rendelkezik a beszerzés tárgyának teljesítéséhez szükséges, legalább 1 fõ felsõfokú végzettségû, minimum 5 éves szakmai gyakorlattal rendelkezõ, az 51/2000. (VIII. 9.) FVM-GM-KöViM rendeletben elõírt felelõs mûszaki vezetõi névjegyzékben "A" kategóriában regisztrált szakemberrel,
<br>- nem rendelkezik minimum 2 db, két évnél nem idõsebb, a részvételre jelentkezõ igazoltan saját tulajdonát képezõ legalább 67 kW teljesítményû árokásó-kotró géppel.
<br>Ajánlatkérõ felhívása 12.3. pontjában a részvételre jelentkezések benyújtásának módjával kapcsolatban elõírta, hogy azokat zárt csomagolásban 3 (1 eredeti, 2 másolat) példányban kell benyújtani. Rendelkezett arról, hogy a lezárt csomagolást a következõ címzéssel kell ellátni: "Részvételi jelentkezés Tolna Város Önkormányzatának IV. és V. ütemû szennyvízcsatorna-építése" tárgyú eljáráshoz. "Kizárólag a részvételi jelentkezés határidejének lejártakor bontható fel". Közölte, hogy a részvételi jelentkezéseket tartalmazó postai küldemények elvesztésébõl, késedelmes kézbesítésébõl eredõ kockázatokat a jelentkezõnek kell vállalnia.
<br>Ajánlatkérõ részvételi dokumentációt is összeállított, melyben meghatározta a részvételre jelentkezések benyújtásával kapcsolatos tartalmi és formai követelményeit.
<br>A részvételi dokumentációban elõírta: "A részvételre jelentkezések bontására a részvételi felhívás (hirdetmény) közzétételének napját követõ elsõ naptól számított 25. napot követõ elsõ munkanapon 10 óra 10 perckor kerül sor..."
<br>A részvételi dokumentáció 14. oldalán a 3. pontban elõírta: "A részvételi jelentkezéseket kettõs zárt csomagolásban kell benyújtani, és azokat személyesen vagy postai úton kell eljuttatni." ajánlatkérõ címére. "A külsõ csomagoláson az alábbiakat lehet csak feltüntetni: Részvételi jelentkezés "Tolna Város Önkormányzatának IV. és V. ütemû szennyvízcsatorna-építése" tárgyú közbeszerzési eljáráshoz. "Kizárólag a részvételi jelentkezés határidejének lejártakor bontható fel." "A külsõ csomagoláson a fent megjelölt feliraton kívül semmi egyéb jelzésnek nem szabad lennie, semmilyen utalás nem lehet a részvételi jelentkezõ cégére. A belsõ csomagolást meg kell címezni a részvételi jelentkezõ címére, az ajánlatkérõ mint feladó feltüntetésével annak érdekében, hogy a részvételi jelentkezés anyagát felbontatlanul vissza lehessen küldeni, ha azt elkésettnek nyilvánítják, vagy egyéb okból nem fogadható el."
<br>A részvételi dokumentáció 27-29. oldala tartalmazza a jelentkezõk által kötelezõen csatolandó elõminõsítési kérelmet. E kérelem 5. b) és 5. c) pontjában rögzítette azt az ajánlatkérõ, hogy:
<br>"Ezen részvételi jelentkezést annak teljes tudatában készítettük el, hogy
<br>(b) Önök fenntartják a jogot:
<br>- jelen munka keretében a szerzõdés tartalmának és mértékének módosítására,
<br>- hogy elutasítsanak vagy elfogadjanak bármely részvételi jelentkezést, megsemmisítsék az elõminõsítési eljárást, az összes részvételi jelentkezés elutasítása mellett.
<br>(c) Önök nem tehetõk felelõssé egyik esetben sem, és csupán a közbeszerzési törvényben meghatározott, vonatkozó elõírások erejéig lesznek arra kötelezve, hogy értesítsék a részvételi jelentkezõt a döntés indokairól".
<br>A dokumentáció 40. "G" oldalán kérte ajánlatkérõ az erõforrások, a személyzet bemutatását, többek között az "A" kategóriás névjegyzékbe felvételt tanúsító határozat másolatát, a felsõfokú végzettséget igazoló diploma másolatát.
<br>A 41. "H" oldalon kérte a mûszaki-technikai felszereltség bemutatását és a 2 db saját tulajdonú, legfeljebb 2 éves, minimum 67 kW teljesítményû árokásó-kotró gép gépkönyvét.
<br>Az I. r. kérelmezõ 2003. október 8-án nyújtotta be a jogorvoslati kérelmét, a jogorvoslati eljárást a Döntõbizottság D.511/2003. sz. alatt indította meg.
<br>A II. r. kérelmezõ 2003. október 9-én nyújtotta be a jogorvoslati kérelmét, melyet a Döntõbizottság D.514/2003. sz. alatt indított meg.
<br>A Döntõbizottság a két jogorvoslati eljárást D.511/2003. sz. alatt egyesítette.
<br>Mindkét kérelmezõ jogorvoslati kérelmében sérelmezte ajánlatkérõ részvételi felhívása pénzügyi, gazdasági alkalmassági elõírásai közül a 9. a) pontban meghatározott azon alkalmasság igazolására kért adatokat és tényeket, amelyek a mérlegadatokból számított mutatókra vonatkoztak, továbbá az ennek megfelelõ alkalmatlansági szempontot.
<br>Ajánlatkérõ öt mutatót állapított meg, melybõl három likviditásmutató. Álláspontjuk szerint e mutatók alkalmazása nem áll összhangban a közbeszerzési eljárással, alkalmazásuk ellentmondásos, ha megfelelnek az egyik mutatónak, valószínûleg a másik teljesítése nem áll fenn, a céget nem különbözõ oldalakról, nem összességében vizsgálják.
<br>A kérelmezõk hivatkozása szerint ajánlatkérõ ezen elõírásai sértik a Kbt. 44. § (7) bekezdésének rendelkezését, mely szerint az alkalmatlansági feltételeket a közbeszerzés tárgyára kell korlátozni, a szerzõdés teljesítéséhez szükséges feltételek mértékéig lehet elõírni.
<br>Az ajánlatkérõ által meghatározott elsõ mutató, mely a készletek arányára vonatkozik azt mutatja meg, hogy a vállalkozás összes eszközeihez képest mekkora a készletek aránya. A cégek általában arra törekszenek, hogy készleteiket csökkentsék, mert ezek a forgóeszközök között azok, amelyek a legkevésbé likvidek. Ajánlatkérõ elõírása nem az eljárás tárgyával függ össze, ajánlatkérõ a beszerzése tárgyából következõen építõipari cégek jelentkezését várja, ezen cégekre nem jellemzõ, hogy készleteket tartsanak, hiszen nincs rá szükségük. A meghatározott mérték, hogy legyen legalább 5% a készletszint, szintén ellentétes az elérendõ gazdasági céllal, mert nem azt vizsgálja, hogy mennyire likvid a cég, hanem épp az ellenkezõjét értékeli. A likviditási mutatóknál ugyanis általában a készletek levonásra kerülnek és csak azután kerül vizsgálatra a fizetõképesség. Ajánlatkérõ lehetõvé tette generálkivitelezõk jelentkezését is, ugyanakkor õk egyáltalán nem rendelkeznek készletekkel. Egy adott cég éves készletállományán kívül más gazdasági tényezõk is megfelelõen kifejezik a cég folyamatos mûködõképességét. Hivatkoztak arra is, hogy a készletek között szerepel a befejezetlen termelés is, melyet közvetlen önköltségen kell a mérlegben szerepeltetni. E befejezetlen termelés volumenét viszont alapvetõen az határozza meg, hogy a részvételre jelentkezõ a folyó munkáira milyen szerzõdéseket kötött. A kérelmezõk megítélése szerint a rövid lejáratú kötvények is azok közé sorolandók, amelyeket e mutatónál figyelembe kellene venni.
<br>A 2., 3. és 4. mutató vonatkozásában a kérelmezõk álláspontja, hogy lehetséges ilyen mutatók használata - sõt indokolt is lehet egyes esetekben -, azonban ezeknek a mértékét abszolút értékben kell meghatározni. A beruházás teljesítésének garanciája soha nem lehet egy vállalkozás likviditásának folyamatos javulása. A mutatók abszolút mértéke kifejezi, hogy egy cég stabil, jó fizetõképességgel rendelkezik, a mutatói abszolút értékei megfelelnek a nemzetközi standardoknak. Önmagukban a növekedés, a "stagnálás" hiánya nélkül is lehetnek olyan értékûek, nagyságúak a likviditási és fedezeti mutatók a kért években, amelyek alapján megnyugtatóan lehet döntést hozni a jelentkezõ teljesítésre való képességérõl. Így ajánlatkérõ a teljesítéshez szükséges mértéket meghaladóan követelte meg a növekedést. Ajánlatkérõ elõírása sérti egyben a Kbt. 24. § (2) bekezdésében meghatározott esélyegyenlõségi alapelvet is azzal, hogy indokolatlan kizárási feltételeket határozott meg. Ellentmondásos is az elõírás, mert olyan cégek is megfelelhetnek ajánlatkérõ követelményének, amelyek mutatóinak abszolút értékei alacsonyabbak, mint az egyébként pénzügyi, gazdasági szempontból elfogadható, de növekedést értek el ehhez az alacsony szinthez képest.
<br>A mutatók összetétele nem alkalmas a cégek fejlõdõképességének a vizsgálatára, amennyiben ez lett volna ajánlatkérõ célja, akkor nem 2 év, hanem 3, 5, vagy akár több év távlatában kellett volna vizsgálnia cégek gazdasági fejlõdésének tendenciáját.
<br>Indokolatlannak tekinthetõ a mutatók kérése arra is figyelemmel, hogy ajánlatkérõ saját nyilatkozata szerint a beruházást nem kívánja elõfinanszíroztatni, így a kivitelezés során nem kell több hónapon keresztül a cégeknek saját erõbõl biztosítani a teljesítését. Ajánlatkérõ a referenciák körében kérhet olyan igazolásokat, amelyek alapján már meg tudja ítélni, hogy az adott cég képes-e elvégezni a beruházást, továbbá a pozitív visszajelzéssel egyben a kivitelezés minõségérõl is információt kap.
<br>A szállítók átfutási ideje mutatóra vonatkozó ajánlatkérõi elõírás a kérelmezõk álláspontja szerint ellentétes a beruházás megvalósítását segítõ gazdasági gyakorlattal. Ugyanis minél hosszabb fizetési határidõ kerül megállapításra egy cég részére a szállítói által, annál biztosabbnak mondható az adott vállalkozás pénzügyi helyzete. Ezzel kapcsolatban utaltak arra is, hogy az ilyen típusú beszerzéseknél a kincstári teljesítésre tekintettel általános a 60 napos fizetési határidõ, majd a kivitelezõ fizeti ki az alvállalkozóit, így a számla kifizetésének határideje nagy valószínûséggel több, mint 70 nap. Figyelembe kell azt is venni, hogy a közbeszerzési eljárásokban jellemzõ értékelési szempont a fizetési határidõ, erre tekintettel hosszú fizetési határidõket vállalnak. Amiatt sem helytálló e mutató értékelése önmagában, mert szükséges lenne a vevõktõl származó bevétel futamidejének a vizsgálata is, mivel a vevõktõl származó bevétellel tudja fedezni a szállítói kiadásait.
<br>Mindkét kérelmezõ álláspontja szerint sérti a Kbt. 44. § (7) bekezdését a részvételi felhívás 10. b) pontjának 7. francia bekezdésében elõírt alkalmatlansági szempont azon kitétele, hogy két évnél nem idõsebbeknek és igazoltan saját tulajdonúnak kell lennie a 2 db legalább 67 kW teljesítményû árokásó-kotró gépnek.
<br>Megítélésük szerint nem indokolható a saját tulajdon követelményként támasztása figyelemmel pl. az általánosan elterjedt lízingre. Az sem teszi elfogadhatóvá az elõírást, hogy a lízingdíj elmaradása esetén a lízingbe adó visszaveheti a biztosítékul szolgáló lízingtárgyat és emiatt meghiúsulhat a beruházás ütemterv szerinti elmaradása.
<br>Nem elfogadható és túlzott mértékû követelmény a gépek 2 éves idõtartama, a gyakorlatban a gépek átlagos életkora 5-7 év, élettartamuk elérheti a 10-15 évet is. Egyébként bérelt gépek esetében még inkább megvalósítható a legkorszerûbb gépek használata.
<br>Az I. r. kérelmezõ nyilatkozatot csatolt arra vonatkozóan, hogy a korábbi kivitelezései során 3 éves, illetve alvállalkozói 2-3 éves gépekkel valósították meg a teljesítést.
<br>A II. r. kérelmezõ a fentieken kívül kifogásolta ajánlatkérõ részvételi felhívása 9. a) pontjának 1. francia bekezdésében a pénzügyi és gazdasági alkalmasság igazolására kért nyilatkozat tartalmi elemeit. Megítélése szerint ez az elõírás sérti a Kbt. 44. § (6) bekezdését, mely szerint az alkalmasság igazolására bekért igazolásokkal összefüggésben kell meghatározni, hogy mely okok hiánya vagy fogyatékossága eredményezi az alkalmatlanságot. Ajánlatkérõ három tartalmi elemre kért nyilatkozatot a számlavezetõ pénzintézettõl, azonban csak eggyel kapcsolatban állapított meg alkalmatlansági szempontot, így a másik két tartalmi nyilatkozat kérése nem fogadható el. E körben utalt a Közbeszerzések Tanácsa 1/2003. (K.É.8.) ajánlására.
<br>A II. r. kérelmezõ megítélése szerint jogsértõ a részvételi felhívás 10. b) pont 5. francia bekezdésében a szakemberekkel összefüggésben meghatározott alkalmatlansági szempont azon kitétele, hogy rendelkezzenek legalább 5 éves szakmai gyakorlattal. Az építõipari kivitelezési, valamint a felelõs mûszaki vezetõi tevékenység gyakorlásának részletes szabályairól, és az építési naplóról szóló 51/2000. (VIII. 9.) FVM-GM-KöViM együttes rendelet 1. sz. melléklet II.2. pontja értelmében az "A" kategóriás mûszaki vezetõknek okleveles építõmérnöki végzettség esetén elegendõ a 3 éves szakmai gyakorlat, illetve 5 éves szakmai gyakorlat esetén a jogszabályban meghatározott egyéb végzettség is elegendõ az "A" kategóriába történõ felvételhez. A II. r. kérelmezõ álláspontja szerint a jogszabálynál szigorúbb feltételek támasztása nem indokolható.
<br>A II. r. kérelmezõ megítélése szerint sérti a Kbt. 51. § (1) bekezdését a részvételi dokumentáció azon elõírása - III. fejezet 22. oldal -, mely szerint a részvételre jelentkezések bontására 10 óra 10 perckor kerül sor. A részvételi felhívás 6. a) pontja szerint ugyanis a részvételi jelentkezési határidõ 10.00 óráig volt, így ebben az idõpontban kell a jelentkezéseket felbontani.
<br>A II. r. kérelmezõ álláspontja szerint a Kbt. 52. §, 53. §, 60. § és 73. §-a rendelkezéseit sérti ajánlatkérõ akkor, amikor a részvételi dokumentáció 28. oldala 5. b) és c) pontjában jogfenntartó, joglemondó nyilatkozat tételét írta elõ a részvételre jelentkezõk számára.
<br>A II. r. kérelmezõ kérte jogsértés megállapítását amiatt, hogy ajánlatkérõ a részvételi dokumentáció 14. oldalán a 3. pontban jogsértõen határozta meg a részvételre jelentkezések becsomagolására, megcímzésére vonatkozó rendelkezéseket. Kizárta, hogy az idézõjeles részen kívül más is feltüntetésre kerüljön a külsõ csomagoláson, így kérdéses a részvételi jelentkezések postai úton történõ benyújtásának lehetõsége.
<br>Az I. r. kérelmezõ a részvételi felhívásnak a pénzügyi, gazdasági alkalmasság mutatóival és az árokásó-kotró gép alkalmatlansági szempont egy része jogsértõ jellegének megállapítását és e rendelkezések megsemmisítését kérte.
<br>A II. r. kérelmezõ álláspontja szerint az általa a kérelemben megjelölt jogsértések olyan súlyúak, illetve oly mértékben érintik a felhívást, hogy indokolt a részvételi felhívás egészének és ajánlatkérõ azt követõ döntéseinek a megsemmisítése.
<br>Mindkét kérelmezõ kérte ideiglenes intézkedésként az ajánlatkérõ közbeszerzési eljárásának a felfüggesztését.
<br>A Döntõbizottság a 2003. október 10. napján kelt D.511/6/2003. sz. határozatában ideiglenes intézkedést hozott, ajánlatkérõ közbeszerzési eljárását felfüggesztette. Ajánlatkérõ a Döntõbizottság ideiglenes intézkedését 2003. október 14-én vette át.
<br>Ajánlatkérõ kérte a jogorvoslati kérelmek elutasítását.
<br>Ajánlatkérõ elõadta, hogy a részvételi dokumentációban a bontási idõpont meghatározásakor gépelési hiba miatt került be tévesen a 10 perces rész és erre tekintettel még a Döntõbizottság ideiglenes intézkedése elõtt a dokumentációját 1. sz. alatt kiegészítette. E kiegészítés tartalmazza a részvételre jelentkezõk által feltett kérdéseket és az arra adott ajánlatkérõi válaszokat, továbbá 3. rész címszó alatt tájékoztatást arról, hogy a felbontás idõpontja "- elírás miatt - tévesen került meghatározásra". Egyben tájékoztatta arról a részvételre jelentkezõket, hogy a részvételi jelentkezések felbontásának idõpontja: "a részvételi felhívás (hirdetmény) közzétételének napját követõ elsõ naptól számított 25. napot követõ elsõ munkanapon 10.00."
<br>Ajánlatkérõ ezt az 1. sz. kiegészítést a részvételre jelentkezõk részére - akik a dokumentációt megvásárolták - döntõ részben 2003. október 13-án faxon megküldte, a kézbesítés megtörténtérõl a részvételre jelentkezõk nagy része 2003. október 14-én a visszaigazolást tanúsító okiratot elküldte ajánlatkérõnek.
<br>Ajánlatkérõ álláspontja szerint az általa meghatározott pénzügyi, gazdasági követelmények megfelelnek a Kbt. elõírásainak.
<br>A Kbt. 44. § (6) bekezdése szerint az alkalmasság igazolásával összefüggésben kell meghatározni, mely okok hiánya vagy fogyatékossága okozza az alkalmatlanságot. Ezen elõírásnak megfelel a részvételi felhívása 9. a) pontjában a pénzintézeti nyilatkozattal szemben támasztott tartalmi követelménye. Az alkalmatlansági szempont ugyanis összefüggésben van a kért pénzintézeti nyilatkozat tartalmi elemével.
<br>Ajánlatkérõ álláspontja szerint az általa meghatározott öt mutató alapján megfelelõen vizsgálható a részvételre jelentkezõk teljesítésre alkalmassága. Az alkalmatlansági küszöböt úgy állapította meg, hogy az öt mutatóból, ha háromnak megfelel a részvételre jelentkezõ, akkor alkalmasnak minõsül, és ezt is figyelembe kell venni annak vizsgálatánál, hogy túlzott követelményt támasztott-e a részvételre jelentkezõkkel szemben. Három év vonatkozásában vizsgálta a tendenciát és ez alap a következtetések levonására. Nem írt elõ növekedést, azt azonban kitételként támasztotta, hogy ne romoljanak a jelentkezõ gazdasági mutatói. Nem kívánt a mutatóknál abszolút értéket meghatározni, mert vitatható, hogy mely az az értékhatár, amely még nem eltúlzott, illetve az általa meghatározott mutatórendszer fejezi ki a cégek gazdasági fejlõdésének tendenciáját. A beszerzése hosszú, 3 éves idõtartamú, így indokolt az ilyen szempontból történõ vizsgálat.
<br>A készletek aránya mutatóval egyrészt a cég folyamatos mûködõképességét is vizsgálni kívánta, a meghatározott 5%-os mérték nem tekinthetõ magasnak, illetve túlzottnak. Építõipari cégeknél az 5%-os mérték kifejezi a folyamatos mûködését. E mutatóban tartják nyilván ugyanis az anyagkészletet, a félkész és befejezetlen termelést. Ilyen mérték az építõipari cég egyheti tevékenysége során elvégzett, de még ki nem számlázott tevékenységnek felel meg. Kereskedelmi cégeknél valóban magasabb a mutatószám, ott vagyoni eszközeik arányában minimum 60-70%.
<br>Ajánlatkérõ elõadta, hogy felhívásában nem határozott meg megszorító feltételt, így részvételre jelentkezést nyújthat be generálkivitelezésre szakosodott cég is. A tõkehatékonyság mutató vonatkozásában rámutatott arra, hogy ennek képzése során a saját tõkét veszik figyelembe, amely egy összegzett szám, gyûjtõfogalom, mely a jegyzett tõkét, az eredménytartalékot és a mérleg szerinti eredményt is tartalmazza. Erre tekintettel a II. r. kérelmezõ nem megfelelõ fogalmat vett figyelembe, mikor a saját tõke helyett a jegyzett tõkét használta a tõkeemelési példánál.
<br>A rövid távú likviditási mutató és a gyorsráta mutató vonatkozásában ajánlatkérõ kiemelte, hogy nem írt elõ növekedést, így nem tekinthetõ túlzottnak a követelménye. Az alkalmasságot a stabilitás, a legalább az elõzõ évivel egyenlõségi szint eléréséhez kötötte. Ajánlatkérõ hivatkozott arra is, hogy a II. r. kérelmezõ mérlegadataiból megállapítható, hogy 18%-os készletállománya van, így érthetetlen, miért sérelmezi az 5%-os készletállomány elõírást.
<br>A szállítók átfutási ideje vonatkozásában rámutatott arra, hogy a 70 napos idõtartam meghatározásakor figyelembe vette, hogy általában a kincstári kifizetéseknél 60 napos a fizetési határidõ, és ehhez hozzászámítva 10 napot állapította meg a 70 napot, amely így megfelelõ. Ajánlatkérõ azt nem kívánta biztosítani az eljárásában, hogy a részvételre jelentkezõ kizárólag alvállalkozói pénzekbõl finanszírozza a tevékenységét, illetõleg számos probléma adódott abból is, amikor a generálkivitelezõ nem teljesíti az alvállalkozók igényeit és ezért õk levonulnak a kivitelezés helyszínérõl. A 70 napos idõtartam egyébként egy átlagszám, amelyet a fizetési határidõkbõl kell képezni és természetesen vannak olyan fizetési határidõk, amelyek nagyon rövidek.
<br>Ajánlatkérõ álláspontja szerint nem határozott meg túlzott követelményt a felelõs mûszaki vezetõvel szemben. Az 51/2000. (III. 9.) FVM-GM-KöViM együttes rendelet a nyilvántartásba vételhez szükséges minimum követelményeket határozza meg, a Kbt. nem zárja ki, hogy a jogszabályban elõírtnál szigorúbb követelményt írjon elõ, természetesen annak a szabálynak a betartásával, hogy legfeljebb a szerzõdés teljesítésének a mértékéig. Ajánlatkérõ 3 év alatt megvalósuló több, mint 40 km csatorna építését kívánja megvalósítani és ehhez képest nem túlzó, hogy a beruházást legalább 5 éves szakmai gyakorlattal rendelkezõ mûszaki vezetõ irányítsa.
<br>Nem sérti a Kbt. elõírásait, hogy ajánlatkérõ saját tulajdonú árokásó-kotró gép meglétét követelte meg. A saját tulajdont egyébként nem korlátozta olyan szempontból, hogy az tehermentes legyen, így lehetséges bankhitelbõl, vagy pénzügyi lízing keretében történõ megvásárlása is. Arra tekintettel kérte a saját tulajdon fennálltát, mert teljesen biztos akart lenni abban, hogy a részvételre jelentkezõ rendelkezik a gépek felett, míg bérleti lízing esetén elõfordulhat, hogy amennyiben nem kerül megfizetésre a bérleti díj, nem is rendelkezhet a géppel.
<br>Hivatkozott továbbá arra is, hogy ezen elõírása nem zárja ki egyébként olyan típusú lízingkonstrukció elfogadását, melyben a szerzõdéskötés idõpontjától kezdõdõen már a lízingbe vevõ tulajdonába kerül a lízingelt gép.
<br>A gépek életkorára tett 2 éves elõírást pedig annak tükrében kell vizsgálni, hogy a beruházás 3 éves idõtartamú, így a gépek a teljesítés befejezésekor már 5 évesek lesznek.
<br>Ajánlatkérõ közölte, hogy a részvételre jelentkezés benyújtásával kapcsolatos elõírásai betartása mellett is lehetséges postai úton történõ eljuttatás az ajánlatkérõhöz. A helyi postától azt a tájékoztatást kapták, hogy a posta belsõ utasítása szerint - amennyiben a pályázati célra szolgáló küldemények feladójaként jeligét és pályázati feliratot tüntetnek fel -, akkor a küldeményt ajánlottan átveszik és a címzett felé továbbítják. Az ily módon megcímzett küldemény belsõ csomag részében szerepelhet a kiírás szerinti csomagolású részvételi jelentkezés.
<br>Ajánlatkérõ álláspontja szerint nem sérti a Kbt. rendelkezéseit a részvételi dokumentáció "elõminõsítési kérelem" formanyomtatványa 5. b) és c) pontjának rendelkezése.
<br>Egyrészt a b) pont elsõ fordulata vonatkozásában a Kbt. 48. § (1) bekezdésére hivatkozott, mely biztosítja ajánlatkérõ jogát az ajánlati felhívás, illetve a dokumentáció feltételeinek a módosítására az ajánlattételi határidõ lejártáig.
<br>A Kbt. 60. § (1) bekezdése meghatározza az eredménytelen eljárás eseteit, melynek megítélésük szerint a b) pont második fordulata megfelel.
<br>A c) pont a Kbt. 61. § (1) bekezdése rendelkezését tükrözi, ajánlatkérõ közölte, hogy értesíti a részvételre jelentkezõket a döntés indokairól.
<br>Ajánlatkérõ bejelentette, hogy a Kbt. 48. § (1) bekezdése alapján szándékában áll - a II. r. kérelmezõ által támadott - a részvételi dokumentáció 28. oldalán, az elõminõsítési kérelem 5. b) és c) pontjának a módosítása akként, hogy ezen pontokat törli a dokumentációból. Jelenleg a Döntõbizottság ideiglenes intézkedésére tekintettel erre nincs lehetõség. A tárgyaláson e szándéka alátámasztására 2. sz. kiegészítésként tervezetet csatolt a Döntõbizottság részére.
<br>Ajánlatkérõ a tárgyaláson közölte, hogy mindkét kérelmezõ vonatkozásában beszerezte a cégbíróságtól a mérlegeket és azokat megvizsgálta. Ennek alapján megállapította, hogy a II. r. kérelmezõ az elõírásai alapján alkalmasnak minõsül. I. r. kérelmezõ alkalmassága a vizsgálat alapján nem állapítható meg. Így nem érthetõ számára, hogy a II. r. kérelmezõ jogorvoslati kérelmet nyújtott be, illetve I. r. kérelmezõ esetében épp az elõírásai helyességét fejezi ki, hogy I. r. kérelmezõ alkalmatlannak minõsülne.
<br>I. r. kérelmezõ közölte, hogy a részvételi dokumentációt nem vásárolta meg, de álláspontja szerint fennáll a Kbt. 79. § (3) bekezdése szerinti ügyfélképessége. Ennek alátámasztására becsatolta egyrészt a cégkivonatát, mely tartalmazza a munka elvégzéséhez szükséges tevékenységi köröket. Elõadta továbbá, hogy ténylegesen is végez a beszerzés tárgyához hasonló munkákat, ennek igazolására referencialistát és több referencialevelet csatolt. Megadta továbbá mûszaki szakembereinek a nevét annak megjelölésével, hogy közülük ki került bejegyzésre a felelõs mûszaki vezetõi névjegyzékben.
<br>I. r. kérelmezõ észrevételében egyetértett a II. r. kérelmezõ többlet jogorvoslati kérelmi elemeivel.
<br>Mindkét kérelmezõ álláspontja szerint jogsértõen járt el akkor ajánlatkérõ, amikor kiadta a részvételi dokumentáció 1. sz. kiegészítését. A dokumentáció bármely okból történõ változtatása, javítása esetén ugyanis a Kbt. elõírásai alapján ajánlatkérõ hirdetményt köteles megjelentetni, csak ezzel módosíthatja a már közzétett felhívását, dokumentációját.
<br>Egyéb érdekeltként a BAU-TEAM Kft. mindkét kérelmezõ jogorvoslati kérelmében foglaltakkal egyetértett.
<br>Elõadta, hogy 14 éve végez közmûépítést, jelentõs referenciákkal rendelkezik, minõsített ajánlattevõ, saját tõkéje megközelíti a beruházás költségeit, munkáinál több száz millió forintos elõfinanszírozást vállal, likviditása az 1,0 érték többszöröse, ennek ellenére ajánlatkérõ elõírásai alapján a pénzügyi alkalmasságát nem tudná igazolni.
<br>A mûszaki alkalmasság vonatkozásában közölte, hogy rendelkezik 9 db géppel, ezek életkora meghaladja a 2 évet, de nem éri el a 3 évet, a teljesítményük pedig 57 és 59 kW. Az ajánlatkérõ által meghatározott feltételek mellett azonban több olyan cég is alkalmasnak minõsülhet, amelynek tõkéje, referenciája, mûszaki-technikai felszereltsége meg sem közelíti a BAU-TEAM Kft. kondícióit.
<br>Észrevételezte továbbá, hogy a részvételre jelentkezõk csak a felhívásban, a beszerzés tárgyának meghatározása körében szerezhettek ismereteket a beruházással kapcsolatban. Ehhez képest nehézségeket okoz megjelölni a közbeszerzésnek azt a részét, értékét, amelynek vonatkozásában harmadik személlyel szerzõdést fog kötni.
<br>A BAU-TEAM Kft. is kifogásolta, hogy a gyorsráta mutató számításánál nem kerülnek figyelembevételre az értékpapírok, és ezzel a mutató torz képet ad a részvételre jelentkezõ likviditásáról. Ugyanis a gazdálkodó cégek részérõl gyakorlat, hogy a szabad pénzeszközeiket mobilizálható értékpapírokba fektessék.
<br>Megítélése szerint ajánlatkérõ az elõminõsítési dokumentáció 16. oldalán az 5. pontban a Kbt. rendelkezéseivel ellentétesen zárta ki a részvétel lehetõségébõl azt, aki más részvételre jelentkezõ vállalkozás tagja, vagy más részvételre jelentkezõ alvállalkozója.
<br>A Geotechnika' 84 Kft. észrevételében szintén egyetértett a jogorvoslati kérelmekben foglaltakkal.
<br>Számára értelmezhetetlen, miért határozta meg a pénzügyi alkalmassági követelmények között az ajánlatkérõ a szállítók átfutási ideje és a készletek aránya mutatót. A másik három mutató esetében pedig hibás azoknak a növekedéshez, vagy csökkenéshez kapcsolása, mert e mutatóknál a lényeg az abszolút értékük. Ajánlatkérõ elõírása alapján viszont, ha a három növekményes mutató nem nõ, akkor a részvételre jelentkezõ alkalmatlan, függetlenül a mutatók abszolút értékétõl.
<br>Elõadta továbbá, hogy a gépparkját 3-4 évente cseréli, most éppen rendelkezik 2 évnél fiatalabb gépekkel. Kifogásolta továbbá a saját tulajdon és a 2 évnél nem idõsebb követelmény támasztását is.
<br>A STRABAG Építõ Rt. álláspontja szerint az ajánlatkérõ által meghatározott pénzügyi, gazdasági mutatókra alapított alkalmassági szempontok ellentétesek a Kbt. 44. § (7) bekezdésével és a Kbt. 24. §-ában foglaltakkal, továbbá a racionális gazdálkodás alapelveivel.
<br>A Döntõbizottság elsõdlegesen a kérelmezõk ügyfélképességét vizsgálta.
<br>A Kbt. 79. § (3) bekezdése értelmében kérelmet az ajánlatkérõ, az ajánlattevõ, vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.
<br>A jogorvoslati eljárás tárgyát ajánlatkérõ részvételi felhívása - illetve a II. r. kérelmezõ esetében a részvételi dokumentáció is - képezte. Erre tekintettel kell vizsgálni a jog, illetõleg jogos érdeksérelem fennálltát. Mindkét kérelmezõ cégkivonatában rendelkezik a szükséges tevékenységi körrel, a II. r. kérelmezõ vonatkozásában más jogorvoslati, közbeszerzési eljárások alapján is ismert, hogy végez a beszerzés tárgyának megfelelõ tevékenységet. Az I. r. kérelmezõ a jogorvoslati eljárás során referencialistával, referenciákkal, szakemberek megnevezésével igazolta, hogy ténylegesen végez ilyen tárgyú tevékenységet.
<br>A Döntõbizottság erre tekintettel úgy ítélte meg, hogy mindkét kérelmezõ vonatkozásában fennáll az ügyfélképesség, jogaik gyakorlását érinti az olyan tárgyú közbeszerzési eljárás felhívása, illetve dokumentációja, amelyben munkát végezhetnek.
<br>A Döntõbizottság nem vizsgálta az ajánlatkérõ által becsatolt azon okiratokat, melyek a kérelmezõk alkalmasságával voltak kapcsolatosak. Az ügyfélképesség és egy jelentkezõ alkalmasságának megítélése ugyanis két különbözõ jogi fogalom. Jelen esetben az alkalmasság vizsgálatára nem is kerülhet sor, azt majd az ajánlatkérõ lesz jogosult vizsgálni a részvételre jelentkezések benyújtását követõen.
<br>A Döntõbizottság a kérelmezõk jogorvoslati kérelmét az alábbiak szerint döntõ részben alaposnak ítélte.
<br>A Döntõbizottság elõször az ajánlatkérõ által meghatározott pénzügyi, gazdasági alkalmassági szempontokat vizsgálta, az ezzel kapcsolatos kérelmi elemek közül csak a II. r. kérelmezõnek a részvételi felhívás 9. a) pontjának elsõ francia bekezdését támadó kérelmi elemét nem ítélte alaposnak.
<br>Az II. r. kérelmezõ kifogásolta, hogy jogsértõen kért ajánlatkérõ a felhívása 9. a) pontjában több tartalmi elemre nyilatkozatot a számlavezetõ pénzintézettõl.
<br>A Döntõbizottság megítélése szerint e jogorvoslati kérelmi elem nem megalapozott.
<br>A Kbt. 44. § (1) bekezdés a) pontja szerint a pénzügyi és gazdasági alkalmasság igazolható pénzügyi intézménytõl származó - errõl szóló - nyilatkozattal.
<br>A Kbt. 44. § (3) bekezdése szerint az ajánlatkérõ egy vagy több igazolási módot is elõírhat a 44. § (1) és (2) bekezdéseiben foglaltak közül.
<br>A Kbt. 44. § (6) bekezdése kimondja, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Döntõbizottság álláspontja szerint a Kbt. fenti rendelkezéseire tekintettel nem vonható le következtetés jogsértésre.
<br>A Kbt. 44. § (1) bekezdése alapján, az abban meghatározott igazolási módok esetében nem támaszt a jogalkotó olyan követelményt, hogy az igazolás kérését eleve szûkített tartalommal kell meghatározni. Erre tekintettel jogszerû minden olyan igazolási mód meghatározás, amely megfelel tartalmában az egyes pontokban meghatározott lehetséges igazolási formáknak. Pl. a pénzügyi intézménytõl nyilatkozat nem csak egy konkrét kérdésre kérhetõ, hanem minden olyan tartalmi elemre, amely vonatkozásában a pénzügyi intézmény a rendelkezésére álló adatok, információk alapján érdemi tájékoztatást tud adni. Ezt támasztja alá, ha más igazolási módokat vizsgálunk meg, pl. a referenciákat, vagy akár a mûszaki-technikai felszereltség leírását, illetve a szakemberek bemutatását. Ezekben az esetekben is az igazolás kérése értelemszerûen szélesebb körû, mint önmagában a megállapított alkalmatlansági szempont.
<br>A Kbt. - fentiekben idézett 44. § (6) bekezdése - ugyanis nem azt támasztja követelményként, hogy csak az alkalmatlansági követelménynek teljes egészében megfelelõ, tehát szûkített tartalmú igazolás kérhetõ, hanem azt, hogy összefüggõ legyen az alkalmatlansági szempont az igazolás kérésével. Ez az összefüggés pedig jelen esetben egyértelmûen megállapítható. Ezt az értelmezést támasztja alá az is, hogy a Kbt. 44. § (6) bekezdésében úgy fogalmaz a jogalkotó - a körülmények megléte, illetõleg hiánya esetén kívül -, hogy azok milyen mértékû fogyatékossága miatt minõsülhet alkalmatlannak. Ez utóbbi ugyanis magában hordozza, hogy szélesebb körû az igazolási kör, és csak "részleges hiány" állapítható meg.
<br>A Döntõbizottság megítélése szerint a jogalkotó az összefüggés követelményének támasztásával az olyan típusú igazolási módok elõírását kívánta korlátozni, amellyel összefüggésben egyáltalán nem kerül meghatározásra alkalmatlansági szempont.
<br>Erre tekintettel e kérelmi elemet a Döntõbizottság a Kbt. 88. § (1) bekezdés a) pontja alapján elutasította.
<br>A Döntõbizottság megállapította, hogy alapos a kérelmezõknek a részvételi felhívás 9. a) és 10. b) pontjában a pénzügyi, gazdasági mutatókkal kapcsolatos kérelmi eleme.
<br>A Kbt. 2002. január 1-jei módosítását követõen a régi (4) bekezdés számozása (6) bekezdésre változott.
<br>A Kbt. hatályos rendelkezései szerint a Kbt. 44. § (4) és (6) bekezdése alapján kell meghatározni ajánlatkérõnek az alkalmasság igazolására kért adatokat, tényeket, továbbá az alkalmatlansági szempontokat.
<br>A Kbt. 44. § (7) bekezdésének második fordulata szerint ajánlatkérõ a 44. § (4) bekezdése szerinti követelményeket - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig írhatja elõ.
<br>A Döntõbizottság megvizsgálta ajánlatkérõ beszerzését, és abból megállapítható, hogy ajánlatkérõ nagy értékû, több éven keresztül megvalósítandó beszerzésre írta ki a közbeszerzési eljárását. Erre tekintettel indokolt, hogy olyan követelményeket támasszon a részvételre jelentkezõk pénzügyi, gazdasági alkalmasságával kapcsolatban, hogy biztosított legyen hosszú távon számára a ténylegesen majd kivitelezést végzõ cég pénzügyi, gazdasági stabilitása.
<br>E szempontot természetesen csak a teljesítéshez ténylegesen szükséges feltételek mértékéig lehet érvényesíteni.
<br>A Döntõbizottság áttekintette az ajánlatkérõ által meghatározott mutatókat. E mutatóknak - miként arra hivatkozott is az ajánlatkérõ - megvan a közgazdasági elmélete, gyakorlata. Erre tekintettel önmagában a mutatók közgazdasági szempontból nem kifogásolhatók. A kérdés jelen esetben az, hogy e mutatók alkalmazása, illetve alkalmazásuk módja megfelel-e a Kbt. által támasztott azon követelménynek, hogy biztosítsa a teljesítésre alkalmas jelentkezõk kiválasztását. A Döntõbizottság álláspontja szerint ajánlatkérõ úgy határozta meg a tõkehatékonysági, a rövid távú likviditási mutató I. és a gyorsrátamutató alkalmazását felhívásában, hogy azzal sértette a 44. § (7) bekezdését. Egyértelmûen megállapítható ugyanis, hogy nem csak azok a cégek minõsülhetnek pénzügyi, gazdasági szempontból alkalmasnak, amelyek e három mutatóban az elõírt idõtartamban azonosságot, vagy emelkedést mutatnak. Ettõl függetlenül is lehetnek az egyes gazdálkodószervezeteknek olyanok a vizsgált mutatói a megadott években, amelyek alapján megnyugtatóan állást lehet foglalni az adott cég pénzügyi-gazdasági alkalmasságáról még ilyen nagy értékû, hosszú távú beruházás esetén is. Erre tekintettel e három mutató nem felel meg a Kbt. 44. § (7) bekezdésében foglaltaknak, nem szükséges ténylegesen a teljesítéshez, hogy a mutatók legalább azonos szinten maradjanak.
<br>Ajánlatkérõ úgy határozta meg az alkalmatlansági küszöböt, hogy az általa megadott öt mutatóból - mutatónként az annak megfelelõ cég egy pontot kap - érjen el a részvételre jelentkezõ legalább három pontot.
<br>Az ilyen összeállítás azonban különös körültekintést igényel több szempontból is. Egyrészt ugyanis maga ajánlatkérõ elfogadja, hogy két követelménynek meg nem felelõ céget még alkalmasnak minõsít. Ez önmagában felvetheti, hogy az ilyen típusú elõírás mennyiben áll összhangban a Kbt. 44. § (7) bekezdésében meghatározott azon követelménnyel, hogy a teljesítéshez szükséges mértékig lehet elõírást teljesíteni. Különösen igaz ez olyan esetekben, amikor a klasszikus pénzügyi mutatókon kívül más szempontokat is bevonnak ebbe a körbe, mint pl. jelen esetben a készletek arányát és a szállítók átfutási idejét.
<br>Ajánlatkérõ azzal indokolta a készletek aránya felvételét mindhárom évre vonatkoztatottan, hogy ezzel kívánja vizsgálni a részvételre jelentkezõ mûködésének a folyamatosságát. A Döntõbizottság álláspontja szerint több alkalmassági igazolási mód is (pl. szakemberek bemutatása, mûszaki felszereltség leírása, referenciák ismertetése, forgalmi adatok, mérlegadatok) megfelelõ tájékoztatást nyújt arról, hogy az adott cég végez-e folyamatos gazdasági tevékenységet. Erre tekintettel azt kell vizsgálni, hogy e külön követelmény támasztása szükséges-e a teljesítéshez. Valóban az megállapítható, hogy a tényleges kivitelezést megvalósító cégek esetében - figyelemmel az ajánlatkérõ által elõírt 5%-os mértékre - a készletek általában rendelkezésre állnak. De épp erre tekintettel nem is indokolt külön alkalmatlansági szempontként meghatározásuk, figyelemmel arra is, hogy nincs domináns hatása annak a körülménynek, hogy a megelõzõ 3 évben rendelkezett-e az adott jelentkezõ 5%-os készlettel. Így a szükségessége a teljesítéshez nem támasztható alá. Ugyanakkor a beruházás elnyerése esetén mindenképpen szükséges nagyarányú, új készletek beszerzése.
<br>Ezen elõírás - miként arra nyilatkoztak is a tárgyaláson -, különösen a generálkivitelezõk vonatkozásában minõsülhet hátrányosnak.
<br>Ajánlatkérõ ezzel kapcsolatban úgy nyilatkozott, hogy nem zárja(ta) ki generálkivitelezõk részvételét a közbeszerzési eljárásában, illetve késõbb a teljesítésben. Ugyanakkor az egyébként pénzügyi, gazdasági szempontból alkalmas generálkivitelezõk e készletarány elõírás tekintetében valószínûsíthetõen nem felelnek meg az elvárásnak. A Döntõbizottság megítélése szerint azonban attól még, hogy egy generálkivitelezõ nem rendelkezik a támasztott készletállománnyal az elmúlt 3 évben, nem vonható le arra következtetés, hogy e nélkül a teljesítése nem lehetséges. Követelményt támasztani a Kbt. 44. § (7) bekezdése értelmében pedig a teljesítéshez ténylegesen szükséges mértékig lehet.
<br>A Döntõbizottság a fenti indokokra tekintettel nem fogadta el a készletarány-mutató alkalmazását a pénzügyi, gazdasági mutatók között.
<br>A Döntõbizottság hasonló indokokból nem ítélte alkalmazhatónak jelen közbeszerzési eljárásban a szállítás átfutási idejére meghatározott mutatót. Ajánlatkérõ - az általa elõadott indokok alapján - meghatározta a 70 napos átfutási idõtartamot. A Döntõbizottság a jogorvoslati eljárás keretében nem azt vizsgálta, hogy ez az idõtartam mennyiben minõsül(het) helytállónak, illetve mennyiben fejezi ki azt, hogy az ilyen átfutási idejû cégek pénzügyi teljesítésére pozitív következtetést lehet levonni. A Döntõbizottság azt tekintette kiindulási pontnak, hogy megalapozottan lehet-e következtetést levonni azon cégek alkalmatlanságára a teljesítésre, akik esetében az átfutási idõ meghaladná a 70 napot. A Döntõbizottság úgy ítélte meg, hogy egy cég pénzügyi, gazdasági alkalmassága nem áll közvetlen és szoros összefüggésben azzal a számmal, hogy az egyes években átlagolva milyen idõtartam alatt történnek meg a kifizetések. Amennyiben pedig ilyen közvetlen és szoros összefüggés nem állapítható meg, akkor a Döntõbizottság álláspontja szerint ezt alkalmatlansági szempontként sem lehet meghatározni. Ezen idõtartam nagyságától függetlenül alkalmas lehet egy adott cég a szerzõdés teljesítésére. Így a Kbt. 44. § (7) bekezdése rendelkezését sérti ilyen elõírás támasztása, nem szükséges ténylegesen a teljesítéshez.
<br>A Döntõbizottság nem ítélte alaposnak a II. r. kérelmezõnek azon kérelmi elemét, melyben az 5 éves szakmai gyakorlat követelményét sérelmezte.
<br>A Döntõbizottság áttekintette a hivatkozott 51/2000. (VIII. 9.) FVM-GM-KöViM együttes rendeletet, különösen annak 1. sz. mellékletét, mely a felelõs mûszaki vezetõk besorolására vonatkozik. A jogi szabályozás valóban - a kérelmezõ elõadásának megfelelõen - kettéválasztja a szükséges szakmai gyakorlati követelményt, és a névjegyzékbe vételi követelményt az "A" kategóriánál okleveles építész-, illetve építõmérnöki végzettség esetén 3 éves szakmai gyakorlatban határozza meg, míg más - a b) és c) pontban meghatározott esetekben - 5 éves szakmai követelményt támaszt.
<br>A Döntõbizottság álláspontja szerint azonban az a körülmény, hogy milyen feltételeket támaszt a felelõs mûszaki vezetõi névjegyzékbe történõ felvételhez á jogszabály, nem zárja ki - egyéb feltételek fennállása esetén - azt, hogy az ajánlatkérõ a beszerzése teljesítéséhez ettõl eltérõen határozza meg az alkalmassági követelményeket. Jelen esetben ajánlatkérõ beszerzése több mint 40 km csatornaszakasz megépítésére vonatkozik, melyet 3 éven keresztül kell megvalósítani. Ilyen értékû, ilyen nagyságrendû és összetettségû feladat esetén a Döntõbizottság megítélése szerint nem túlzott követelmény legalább 5 éves szakmai gyakorlat elõírása.
<br>Így a Döntõbizottság a II. r. kérelmezõ e kérelmi elemét a Kbt. 88. § (1) bekezdése alapján elutasította.
<br>A Döntõbizottság megállapította, hogy alapos a kérelmezõk azon kérelmi eleme, melyben azt kifogásolták, hogy az árokásó-kotró géppel kapcsolatos alkalmatlansági szempontban ajánlatkérõ elõírta a 2 évnél nem idõsebb és csak saját tulajdonú gép meglétét.
<br>A Döntõbizottság e kérelmi elem esetében is a Kbt. - fentiekben idézett - 44. § (7) bekezdésében meghatározott azon elõírást tekintette vizsgálata kiindulási alapjának, hogy a teljesítéshez ténylegesen szükséges-e, hogy a gépek ezen támadott elõírásoknak is megfeleljenek.
<br>Nem fogadta el a Döntõbizottság ajánlatkérõ azon hivatkozását, hogy mivel a beszerzés 3 éves idõtartamú, ezért a teljesítés végére a gépek már 5 évesek lennének, és erre tekintettel nem túlzott az elõírása. Ilyen hosszú idõtartamú beszerzés esetén valóban figyelembe vehetõ tényezõ lehet az alkalmasság körében a rendelkezésre álló gépek életkora. Azonban nagy körültekintést igényel annak meghatározása, ha határvonalat kívánnak húzni, hogy mitõl minõsülnek már alkalmatlannak. Jelen esetben nem csak a kérelmezõk, hanem több egyéb érdekelt is összhangban nyilatkozott arról, hogy a gépek átlagos élettartama elnyúlhat 10-12 évre is, de egyébként is az a jellemzõ, hogy 5-7 éves korukig általánosan hasznosítják az ilyen gépeket. E tényezõket is figyelembe véve nem állapítható meg olyan tény vagy körülmény, amely megalapozná, hogy ténylegesen szükséges 2 évnél nem idõsebb gépek rendelkezésre állása. Így ajánlatkérõnek a 2 éves idõtartamra vonatkozó elõírása sérti a Kbt. 44. § (7) bekezdését.
<br>A Döntõbizottság nem fogadta el a saját tulajdonra vonatkozó kikötést sem a gépek vonatkozásában.
<br>Ismert az érintett szakmai körben, illetve általános jelleggel is, hogy a teljesítéshez szükséges gépek rendelkezésre állása számos pénzügyi, jogi konstrukcióban biztosítható, továbbá a jogorvoslati eljárás során megtett nyilatkozatok is arra utalnak, hogy efektíve több cég gyakorlata a munkavégzéshez szükséges gépeinek ilyen konstrukcióban történõ beszerzése. A Döntõbizottság álláspontja szerint minden olyan eszközbiztosítási mód elfogadható, amelynek alapján a részvételre jelentkezõ igazolja, hogy a gépek felett rendelkezési jogosultsága áll fenn, és azt a teljesítéshez felhasználhatja. Ehhez képest ajánlatkérõ elõírása szûkebb és sokkal szigorúbb, ajánlatkérõ kizárólag a saját tulajdont jelölte meg számára elfogadhatóként. A Kbt. 44. § (7) bekezdése szerint azonban csak a teljesítéshez ténylegesen szükséges feltételek mértékéig lehet elõírni követelményt, ezt pedig meghaladja ajánlatkérõ saját tulajdonra vonatkozó kikötése. Az ajánlatkérõ által hivatkozott lízing díj nem fizetése csak egy egyedi problémaként értékelhetõ a teljesítés során, amely probléma ugyanúgy jelentkezhet a nem tehermentes, saját tulajdon esetén is.
<br>A Döntõbizottság nem fogadta el ajánlatkérõ azon hivatkozását, hogy bizonyos típusú lízingeket elfogadott volna az alkalmasság vizsgálata során. Ajánlatkérõ felhívásának és dokumentációjának fentiekben idézett rendelkezéseiben ajánlatkérõ egyértelmûen a saját tulajdon követelményét támasztotta.
<br>A Döntõbizottság alaposnak ítélte a II. r. kérelmezõ azon kérelmi elemét, melyben azt kifogásolta, hogy a részvételre jelentkezés külsõ csomagolásán mi tüntethetõ fel a részvételi dokumentáció 14. oldala 3. pontja értelmében.
<br>A Döntõbizottság ajánlatkérõ rendelkezéseit annak tükrében vizsgálta egyrészt, hogy a Kbt. 52. § (2) bekezdés d) pontja és ajánlatkérõ elõírása alapján (részvételi dokumentáció 14. oldal utolsó bekezdése) érvénytelen a részvételre jelentkezés, ha azt nem az elõírásoknak megfelelõen nyújtották be.
<br>A Kbt. 43. § (1) bekezdése biztosítja az ajánlatkérõ számára azt a jogot, hogy a tartalmi elemeken kívül meghatározza az ajánlat elkészítésének formai elõírásait is. Ugyanakkor e követelményeknek meg kell felelni a Kbt. általános elõírásainak és az alapelveknek is.
<br>Egyértelmû, hogy biztosítani kell az ajánlat postai úton történõ eljuttatását is ajánlatkérõ részére. Ajánlatkérõ felhívásában, illetve dokumentációjában kinyilvánította, hogy biztosítja a postai úton történõ megküldést. Ugyanakkor, ha összevetjük ajánlatkérõ részvételi felhívása 12.3. pontjának elõírását és a részvételi dokumentáció 14. oldala 3. pontjának több elõírását, a kettõ között ellentmondás van. A részvételi felhívás 12.3. pontja és a részvételi dokumentáció 14. oldal 3. pontjának 4. és 5. bekezdése szerint a külsõ csomagoláson kizárólag az tüntethetõ fel, amelyet idézõjelben megjelölt az ajánlatkérõ. Külön kihangsúlyozta az ajánlatkérõ, hogy a fent megjelölt feliraton kívül semmi egyéb jelzésnek nem szabad lenni.
<br>E rendelkezésekbõl az következik, hogy amennyiben azt teljes egészében betartják (már pedig a formai követelmény be nem tartása érvénytelenségi ok), akkor a külsõ borítón csak az ajánlatkérõ által meghatározott idézõjeles szöveg tüntethetõ fel, így sem a feladó, sem a címzett ajánlatkérõ nem nevezhetõ meg a külsõ borítón.
<br>Ezzel ellentétben a részvételi dokumentáció 14. oldal 3. pont elsõ két bekezdésében azt írta elõ az ajánlatkérõ, hogy az õ nevére és megadott pontos címére kell postai úton eljuttatni a jelentkezéseket.
<br>Ajánlatkérõ két rendelkezése egymással ellentétes, erre tekintettel a jelentkezõk a formai követelményeknek megfelelõen nem tudják "biztosan" érvényesként benyújtani a részvételre jelentkezésüket.
<br>A Döntõbizottság a fenti indokokra tekintettel megállapította, hogy jogsértõen határozta meg a részvételi dokumentáció 14. oldal 3. pontjában ajánlatkérõ a külsõ csomagolásra vonatkozó elõírásait.
<br>Felhívja a Döntõbizottság ezzel kapcsolatban ajánlatkérõ figyelmét, hogy a formai követelményeket akként célszerû meghatározni, hogy azok indokoltak, egyértelmûek legyenek és betartásuk ne okozzon értelmezési, valamint egyéb problémát.
<br>A Döntõbizottság az alábbi indokokra tekintettel megállapította, hogy jogsértõ ajánlatkérõ részvételi dokumentációja - a fentiekben idézett - 28. oldala 5. b) és c) pontja.
<br>A Kbt. rendelkezései a 25. § értelmében kógensek, azoktól csak annyiban lehet eltérni, amennyiben azt a törvény kifejezetten megengedi. A Döntõbizottság álláspontja szerint az 5. b) és c) pont rendelkezései meg nem engedett módon térnek el a Kbt. rendelkezésétõl.
<br>Az 5. b) pontban ajánlatkérõ tudomásul vetette a részvételre jelentkezõkkel arra vonatkozó jogfenntartását, hogy a szerzõdés tartalmát és mértékét módosítsa, elutasítson, vagy elfogadjon bármely részvételi jelentkezést, megsemmisítse az elõminõsítési eljárást, az összes részvételi jelentkezés elutasítása mellett.
<br>A Döntõbizottság álláspontja szerint e rendelkezések nem felelnek meg - szemben az ajánlatkérõ hivatkozásával - a Kbt. 48. § (1) bekezdésében meghatározott, az ajánlati felhívás, illetõleg a dokumentáció módosítására vonatkozó szabályoknak. Ajánlatkérõ ugyanis nem a felhívás, illetve a dokumentáció módosításáról rendelkezett a b) pont elsõ bekezdésében, hanem a szerzõdés tartalmáról és mértékérõl. E kikötése pedig a Kbt. 73. § (1) bekezdésébe ütközik, mely feltételhez köti a szerzõdés módosítását, ahhoz, hogy a szerzõdéskötést követõen beállott körülmény folytán a szerzõdés valamelyik fél lényeges, jogos érdekét sérti.
<br>A Kbt.-nek az érvénytelenségre, alkalmatlanságra és eredménytelenségre vonatkozó szabályai alapján jogosult ajánlatkérõ eljárni, ezzel ellentétes az 5. b) pont második bekezdése.
<br>Az 5. c) pont értelmében ugyanis ajánlatkérõt csak a döntés indokairól szóló értesítési kötelezettség terheli, ehhez képest a Kbt. szabályai több vonatkozásban állapítják meg ajánlatkérõ eljárásának rendjét. Maga a c) pont rendelkezése is ellentmondásos, illetve nehezen értelmezhetõ, mert ugyan utal a Kbt. elõírásaira, de a mondat folytatásában leszûkíti ezt az értesítési kötelezettségre.
<br>A II. r. kérelmezõ jogorvoslati kérelmében azt sérelmezte, hogy ajánlatkérõ jogsértõen határozta meg a dokumentációban a részvételre jelentkezések benyújtásától eltérõ idõpontban a részvételre jelentkezések bontásának idõpontját.
<br>A Döntõbizottság megállapította, hogy a II. r. kérelmezõ e kérelmi eleme alapos. Ajánlatkérõ a részvételre jelentkezések bontásáról csak a részvételi dokumentáció - fentiekben idézett - részében rendelkezett, méghozzá akként, hogy benyújtást követõ idõpontot jelölt meg bontási idõpontként.
<br>A Kbt. 63. § (8) bekezdése alapján - jelen esetben is - alkalmazni kell a Kbt. 51. § (1) bekezdését, melynek elõírása azt jelenti, hogy a részvételi jelentkezési határidõ lejárta idõpontjában kell felbontani a részvételi jelentkezéseket tartalmazó zárt iratokat.
<br>Ajánlatkérõ a részvételi jelentkezések benyújtását az elõírt határnap 10.00 órájában határozta meg. Ugyanakkor a bontás idõpontjának ugyanazon nap 10 óra 10 percét jelölte ki. E rendelkezésébõl egyértelmûen megállapítható, hogy nem felel meg a Kbt. 51. § (1) bekezdésében foglaltaknak.
<br>A Döntõbizottság megállapította, hogy ajánlatkérõ az 1. sz. kiegészítés kiadásával megsértette a Kbt. 48. § (1) bekezdésében foglaltakat.
<br>E szakasz szerint ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani.
<br>Egyértelmûen megállapítható, hogy ajánlatkérõ a dokumentációban meghatározott bontási idõpont módosítására nem tett közzé hirdetményt. Ezzel megsértette a 48. § (1) bekezdése rendelkezését akkor, amikor az 1. sz. kiegészítést megküldte a részvételi dokumentációt megvásárlók részére. Ajánlatkérõ elírás miatti téves meghatározásra hivatkozása sem mentesíti õt e kötelezettsége teljesítése alól. (Megjegyzi a Döntõbizottság, hogy a részvételi dokumentáció vonatkozó részének formája, szövegezése egyébként sem támasztja alá ajánlatkérõ elírásra való hivatkozását.)
<br>A Döntõbizottság a jogszerû módosítás hiánya miatt vizsgálta a fentiekben az eredeti dokumentáció rendelkezéseit a jogorvoslati eljárás során.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a rendelkezõ részben foglalt jogsértéseket állapította meg. A Döntõbizottság nem vizsgálta és nem állapította meg külön a Kbt. 24. § (2) bekezdése megsértését tekintettel arra, hogy a speciális Kbt. rendelkezések megsértése megállapításra került, így külön már nem indokolt az alapelvi rendelkezések megsértésének vizsgálata.
<br>A Döntõbizottság, tekintettel arra, hogy a megállapított jogsértések, különösen a pénzügyi, gazdasági alkalmasság megítélésére vonatkozó követelmények szerves részét képezik ajánlatkérõ részvételi felhívásának, úgy ítélte meg, hogy szükséges az egész részvételi felhívás megsemmisítése, és ezért a Kbt. 88. § (1) bekezdés c) pontja alapján a részvételi felhívás és az azt követõ összes döntés megsemmisítésérõl határozott.
<br>A Döntõbizottság a benyújtott jogorvoslati kérelmek alapján ajánlatkérõ részvételi felhívásának egészét megsemmisítette, erre tekintettel felhívja ajánlatkérõ figyelmét a BAU-TEAM Kft. észrevételében foglaltakra.
<br>A Döntõbizottság a Kbt. 88. § (1) bekezdés a) pontja alapján utasította el a II. r. kérelmezõnek a fentiekben pontosan megjelölt, megalapozatlan kérelemi elemeit.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján határozott a bírság kiszabásáról. E szakasz szerint a Döntõbizottság bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelen esetben 1 000 000 Ft, míg magánszemélyek esetében 100 000 Ft.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság jelen esetben, mivel a jogsértések a részvételi szakasz indításával (felhívás, dokumentáció) voltak kapcsolatban és a megsemmisítés által a jogsértés reparálhatóvá vált, úgy ítélte meg, hogy nem indokolt a minimális bírság összegénél magasabb összegû bírság kiszabása.
<br>A Döntõbizottság személyi bírságot nem szabott ki, mert a rendelkezésre álló iratokból egyértelmûen nem volt megállapítható, hogy a konkrét jogsértésekért személy szerint kit terhel felelõsség.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 18.
<br>
<br>Dr. Nagy Gizella s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Telek Katalin s. k.,
<br>közbeszerzési biztos
<br>
<br>
<br><br></body></html>