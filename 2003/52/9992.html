<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (9992)
</h2>
<br>25.K.30.014/2003/10.
<br>
<br>A bíróság a dr. Farkas Gyöngyi ügyvéd (1068 Budapest, Felsõerdõsor út 8.) által képviselt Heves Megyei Önkormányzat Markhot Ferenc Kórház-Rendelõintézet (3300 Eger, Széchenyi út 27-29.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen - közbeszerzési ügyben hozott (hivatkozási szám: D.646/15/2002.) - közigazgatási határozat felülvizsgálata iránti perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg az alperesnek 30 000 forint, azaz harmincezer forint perköltséget. A kereseti illetéket az állam viseli.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>Felperes 6878/2002. szám alatt ajánlati felhívást tett közzé nyílt közbeszerzési eljárás megindítására a Közbeszerzési Értesítõ 2002. augusztus 28-án megjelent 35. számában kettõ darab kardiológiai ultrahangkészülék beszerzése tárgyban.
<br>Az ajánlati felhívás 13. a) pontja szerint az ajánlatok elbírálásának szempontja az összességében legelõnyösebb ajánlat.
<br>A 13. b) pont szerint a bírálati részszempontok és alszempontok, valamint az azokhoz rendelt súlyszámok a következõk:
<br>részszempontok	súlyszámok
<br>- ajánlott ár nagysága	10
<br>- az ajánlati dokumentációban részletezett, kötelezõ paramétereknél kedvezõbb mûszaki feltételek	10
<br>- csatornaszám	3
<br>- dinamikatartomány	3
<br>- mérõ- és kalkulációs programválaszték	2
<br>- ajánlott transducerválaszték (frekvencia, sávszélesség)	2
<br>- kedvezõbb jótállási idõ	6
<br>- kedvezõbb fizetési határidõ	4
<br>- kedvezõbb szervizszolgáltatás	6
<br>- kiszállási idõ	3
<br>- szervizszolgáltatás díja	3
<br>- egyéb kedvezmények (kardiológiai diagnosztikát segítõ eszközök felajánlása, értékmegjelöléssel)	2
<br>- dönthetõ vizsgálóágy echokardiográfiás vizsgálathoz	1
<br>- fecskendõs infúziópumpa	1
<br>Felperes ugyanitt elõírta még azt is, hogy az egyes részszempontokra adható pontszám: 1-10-ig. Mind a hat részszemponton belül az értékelési pontszám arányosítással kerül kiszámításra. Ennek során az egyes ajánlatok részszempontkénti tartalmi eleme az adott részszemponton belül a megajánlott legjobb tartalmi elemhez kerül arányosításra.
<br>Felperes ajánlati dokumentációt is készített, amelyben meghatározta - többek között - a beszerezni kívánt készülékekre vonatkozó minimumkövetelményeket is.
<br>Felperes az eredményhirdetésen a Hun-Med Kereskedelmi és Szolgáltató Kft. "B" változatú ajánlatát hirdette ki második legkedvezõbb ajánlatnak.
<br>Felperes az eljárás eredményérõl készült összegzésben a mérõ- és kalkulációs programválaszték részszempontnál a következõ indokolást adta: "a pályázati leírás, az intézet tapasztalatai, archiválási lehetõségek, tudományos igényû feldolgozásokra alkalmasság alapján pontozta a szakma".
<br>A Hun-Med Kereskedelmi és Szolgáltató Kft. jogorvoslati kérelmére eljárva az alperes a 2002. december 2. napján D.646/15/2002. számú határozatával megállapította, hogy felperes megsértette a Kbt. 55. § (6) bekezdését, és a 61. § (1) bekezdését. Az 55. § (6) bekezdése megsértésére tekintettel megsemmisítette az eljárást lezáró döntést, továbbá a jogsértések miatt 1 000 000 forint bírságot szabott ki.
<br>A határozat indokolása szerint felperes csak a kedvezõbb jótállási idõ, és a kedvezõbb fizetési feltételek részszempontnál végezte helyesen az ajánlatok pontozását. A többi részszempontból/alszempontból való értékelés nem volt helytálló a következõk szerint. Az ajánlati ár részszempont, a csatornaszám és dinamikatartomány alszempontok, valamint a kedvezõbb szervizszolgáltatás részszempont értékelésénél a felperes által az értékelés folyamán választott pontozási módszerrel (képlettel) az ajánlati elemek közötti tartalmi különbségeket nem arányosan tükrözõ pontszámok keletkeztek. A mérõ- és kalkulációs programválaszték, valamint az ajánlott transducerválaszték alszempontoknál nem az ajánlatok tartalmi elemei alapján történt az értékelés. Az egyéb kedvezmények részszempontnál pedig felperes a pontozás azon szabályát nem tartotta be, hogy a pontszámtartomány minimuma alatti pontszámot nem adhat.
<br>Az eljárás eredményérõl készült összegzéssel kapcsolatban az alperes megállapította., hogy a mérõ- és a kalkulációs programválaszték pontszámait a felperes nem az ajánlatok tartalmi elemeibõl kiindulva indokolta. Utalt még arra is, hogy a szerzett tapasztalat sem a felhívásban, sem a dokumentációban nem szerepel bírálati részszempontként vagy alszempontként.
<br>A határozat indokolása tartalmazza azt is, hogy a Kbt. 88. § (1) bekezdés f) pontja alapján jogsértés megállapítása esetén kötelezõ a bírság kiszabása. Jelen esetben a bírság mértéke a törvényes minimumösszeg, amelynek meghatározása során az alperes figyelembe vette, hogy a megismételt értékelés által a jogsértések kiküszöbölhetõk.
<br>Felperes jogszabálysértésre hivatkozással kérte a közigazgatási határozat felülvizsgálatát.
<br>Elõadta, hogy az alperesi határozatban foglalt alapelveket alapul véve felperes újraértékelte az ajánlatokat. Valamennyi részszempont/alszempont tekintetében ugyanazon pontozási módszert (képletet) használta, és az ajánlati felhívásban meghatározott lehetséges pontszámtartományok közötti pontokat (1-10-ig) alkalmazta. Az újraértékelés során a pontozás egyszerû, arányos számítással történt. Az így elvégzett bírálat a nyertes tekintetében ugyanazon eredményt hozta, míg a Hun-Med Kereskedelmi és Szolgáltató Kft. "B" ajánlata ugyanúgy a második helyre került. Ebbõl kiindulva felhívta a Kbt. 79. § (3) bekezdését, amely szerint jogorvoslati kérelem akkor terjeszthetõ elõ, ha a kérelmezõ jogát vagy jogos érdekét a Kbt.-be ütközõ tevékenység vagy mulasztás sérti, vagy veszélyezteti. A törvény szerint egyértelmûen két együttes feltételnek kell fennállnia a jogorvoslati eljárás lefolytatásának alapjául, így a törvénybe ütközõ tevékenység vagy mulasztás, továbbá az, hogy a törvénybe ütközõ tevékenység sértse a kérelmezõ valamely jogát. Tekintettel arra, hogy az alperesi szempontok szerint lefolytatott újraértékelés alapján az eredmény nem változott, a jogorvoslati kérelmet elõterjesztõ jogi helyzete ugyanaz maradt, ezért a kérelmezõ joga, jogos érdeke nem sérült. Erre tekintettel a kérelmezõnek nincs ügyfélképessége, kérelmére az alperes nem is járhatott volna el.
<br>A jogszabálysértõ értékelésre vonatkozó alperesi megállapításokat érdemben nem vitatta. Ezeket kisebb hibának, pontatlanságnak minõsítette, és hangsúlyozta, hogy a pontszámok korrigálása az eredményt nem változtatta. Álláspontja szerint az alperesnek az értékelés felülbírálata körében lefolytatott vizsgálatának ki kellett volna terjednie arra is, hogy az alperes által tévesnek minõsített pontszámok korrigálása az eredményt befolyásolták-e, avagy sem. Az alperesnek ugyanis az eredmény helyességérõl kell döntenie. Amennyiben pedig a pontszámok korrigálása után az eredmény nem változik és továbbra is a kihirdetett eredménynek megfelelõ nyertesé lesz a legtöbb pontszám, az eredményt jogsértõnek minõsíteni nem lehet.
<br>Az összegzéssel kapcsolatos alperesi megállapításra elõadta, hogy az véleménye szerint a Kbt. szabályainak megfelel. A Kbt. nem írja elõ pontosan, hogy az ajánlatkérõnek az indokolási kötelezettségén belül mikre kell konkrétan kitérnie, a mérõ- és kalkulációs programválaszték értékelésénél adott indokolás pedig tényleges döntésük tartalmára terjed ki. Ezen nem változtat az sem, hogy más szempont esetében részletesebb indokolást adtak az összegzésben.
<br>A bírságolással kapcsolatban arra hivatkozott, hogy annak mértéke a jogsérelem súlyával nem arányos. Arra is hivatkozott, hogy az alperes gyakorlata szerint, amennyiben az értékelés nem teljesen felel meg a felhívásban foglaltaknak, de a végeredmény nem változik, akkor az alperes eltekint a jogkövetkezmények alkalmazásától.
<br>Mindezen indokai alapján, elsõdlegesen kérte a határozat megváltoztatását, a terhére megállapított jogsértések törlését, és a kiszabott bírság mellõzését, másodlagosan pedig kérte a határozat hatályon kívül helyezését. Perköltségre igényt tartott, amelynek összegét kérte, hogy a bíróság hivatalból állapítsa meg.
<br>Az alperes nyilatkozatában fenntartotta a határozatban foglalt indokait, álláspontja szerint a határozat nem jogszabálysértõ a felperes által kifogásolt körben, erre tekintettel kérte a kereset elutasítását és felperes perköltségben való marasztalását.
<br>A jogorvoslati kérelmet elõterjesztõ ügyfélképességével kapcsolatban hangsúlyozta, hogy az ajánlattevõt a Kbt. konkrétan nevesíti mint olyat, aki jogorvoslati kérelem elõterjesztésére feltétlenül jogosult. Álláspontja szerint csak az egyéb érdekeltek esetében követeli meg a Kbt. a jog vagy jogos érdek sérelmét a jogorvoslati kérelem elõterjesztésének feltételéül.
<br>Hangsúlyozta, hogy felperes nem vitatta a határozatban megállapított jogsértés fennállását. Ez a jogsértés pedig fennáll függetlenül attól, hogy a helyes értékelés alapján sem változik a végeredmény. A Kbt. 55. § (6) bekezdésének megsértése önálló jogsértés, amely független attól, hogy a nyertesre vonatkozó döntés helyes.
<br>Az összegzéssel kapcsolatban kifejtette, hogy az adott indokolás nincs összefüggésben az értékeléssel, továbbá olyan szempontot is tartalmaz, amely a bírálati rész, illetve alszempontok között nem is szerepelt.
<br>Mindezeken túl elõadta, hogy az alperes nem folytat olyan gyakorlatot, amely szerint, ha jogsértõ az értékelés, de az eredmény mégis helytálló, úgy eltekintett volna a jogkövetkezmények alkalmazásától. Jogsértés esetén a bírság kiszabása a Kbt. szerint kötelezõ, így a minimummértékû bírság alkalmazása is jogszerû volt.
<br>Felperes keresete nem alapos.
<br>A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. tv. (Áe.) 72. § (1) bekezdése alapján, a polgári perrendtartásról szóló, többször módosított 1952. évi III. tv. (Pp.) 324. § (1) bekezdése szerint lefolytatott eljárásban a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy a jogorvoslati kérelem alapján az alperesnek a jogorvoslati eljárást le kellett-e folytatnia, a felperes megsértette-e a Kbt. 55. § (6) bekezdését és a 61. § (1) bekezdését, valamint a jogszabálysértések fennállása esetén kötelezõ-e a bírság kiszabása, és mindezekre tekintettel jogszabálysértõ-e az alperes közigazgatási határozata.
<br>A bíróság a keresetlevél, az alperes nyilatkozata, a felek elõadásai, továbbá a közigazgatási iratok alapján megállapított tényállásból kiindulva a következõkre alapozta döntését.
<br>A közbeszerzésekrõl szóló, többször módosított 1995. évi XL. tv. (Kbt.) 79. § (3) bekezdése szerint, a jogorvoslati eljárás megindítása iránti kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét a Kbt.-be ütközõ tevékenység vagy mulasztás sérti vagy veszélyezteti.
<br>A Kbt. felhívott rendelkezésének helyes értelmezésébõl az következik, hogy a jogorvoslati eljárásban ügyfél lehet mindenekelõtt az ajánlatkérõ és az ajánlattevõ. Azáltal, hogy a törvény konkrétan nevesíti õket, egyben deklarálja is ügyfélképességüket. A szabályozás indoka logikus, hiszen a közbeszerzési eljárás alanyai számára a Kbt. jogot, kötelezettséget állapít meg, a közbeszerzési ügy jogos érdeküket kétségtelenül érinti. Alapvetõ érdekûk fûzõdik ahhoz, hogy az a közbeszerzési eljárás, amelynek akár ajánlatkérõként, akár ajánlattevõként alanyai voltak, jogszerû legyen. Mellettük azonban lehet olyan egyéb érdekelt is, akire nézve a közbeszerzési eljárásban közvetlenül jog vagy kötelezettség nem keletkezik, meghatározott döntés azonban az adott közbeszerzéssel kapcsolatban helyzetét érintheti, jog- vagy érdeksérelmet okozhat. Az ilyen egyéb érdekeltnek kell igazolnia azt, hogy az ügy alapját képezõ jogviszonyhoz jogos érdeke kapcsolódik, míg az ajánlatkérõnek és az ajánlattevõnek ilyen bizonyítási kötelezettsége nincs, ügyfélképességük a jogorvoslati eljárás során feltétlenül fennáll. Ez így van még akkor is, ha a lefolytatott jogorvoslati eljárás eredményeképpen a kérelem alaptalannak bizonyul vagy a kérelmezõ jogi helyzete a kérelem alapossága esetén sem változik.
<br>Az ügyfélképesség tehát egy olyan eljárási jog, amely alapján az ügyfélnek lehetõsége van a jogorvoslati kérelem elõterjesztésére, az alperes pedig a kérelem alapján köteles a jogorvoslati eljárást lefolytatni. Ebbõl is következik, hogy az ügyfélképesség fennállása független a jogorvoslati eljárás végeredményétõl. A felperesi érvelés elfogadása azt jelentené, hogy az ügyfélképesség fennállásáról csak az eljárás lefolytatása után, a jogorvoslati kérelem tárgyában való döntést követõen lehetne határozni, hiszen ekkor derül ki, hogy a kifogásolt magatartás ténylegesen jogszabálysértõ-e vagy sem, illetve a törvénybe ütközõ tevékenység vagy mulasztás ténylegesen sérti vagy veszélyezteti a kérelmezõ valamely jogát, jogos érdekét. Ebbõl is látszik, hogy a felperesi álláspont következetlen, ezáltal nem helytálló. Az ügyfélképesség a jogorvoslati eljárás megindításának egyik feltétele, ha ez fennáll az eljárás során, utóbb a kérelmezõ nem válhat "ügyfélképtelenné" pusztán azért, mert az eljárás lefolytatásának eredményeként hozott döntés, megállapítás a kérelmet elõterjesztõ ügyfél jogi helyzetét nem változtatja meg. A kifejtettek szerint a bíróság megállapította, hogy az alperes helyesen járt el akkor, amikor a Hun-Med Kereskedelmi és Szolgáltató Kft.-t mint a perrel érintett közbeszerzési eljárásban ajánlatot tevõt ügyfélnek tekintette, jogorvoslati kérelmét befogadta, és az alapján a jogorvoslati eljárást lefolytatta.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ez azt jelenti, hogy - a törvény keretei között - az ajánlatkérõ szabadon dönthet arról, hogy milyen szempontrendszer alapján kívánja elvégezni az értékelést, és az egyes értékelési részszempontokat maga választhatja ki. A közzétett elbírálási szempontoktól az ajánlatkérõ az ajánlatok elbírálása során azonban már nem térhet el, még abban az esetben sem, ha idõközben változnak az egyes prioritások, vagy azt állapítja meg, hogy a beérkezett ajánlatokból az eredetileg meghatározott szempontrendszer szerinti kiválasztás alapján mégsem a számára a legkedvezõbb ajánlatot kell a nyertesnek kihirdetnie. A Kbt. 55. § (6) bekezdése egy olyan kötelezõ elõírás az ajánlatkérõ számára, amelytõl semmilyen indoknál fogva nem térhet el. Ez így van még akkor is, ha a menet közben megváltoztatott értékelési módszer alkalmazásával ugyanaz a végeredmény, mint az ajánlati felhívásban meghatározott módszer alapján számított nyertes.
<br>Tekintettel arra, hogy a felperes érdemben nem vitatta az alperes azon megállapításait, amelyek arra vonatkoztak, hogy az értékelés több rész, illetve alszempontnál is jogsértõ volt, és hogy a felperes olyan jogszabályi rendelkezésre nem tudott hivatkozni, amely szerint a Kbt. 55. § (6) bekezdésének megsértését csak abban az esetben lehetne megállapítani, ha a felhívásban meghatározott módszertõl eltérõ értékelés alapján a nyertes személyében is változás áll be, ezért a bíróság az alperes határozatát a Kbt. 55. § (6) bekezdésének megsértésének megállapítására vonatkozó részeiben sem találta jogszabálysértõnek.
<br>A Kbt. 61. § (1) bekezdése alapján az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról. Az 5. számú melléklet 2. c) pontja szerint az összegzésnek tartalmaznia kell a táblázatban szereplõ értékelési pontszámok indokolását. A bíróság az alperessel egyezõen állapította meg azt, hogy a mérõ- és kalkulációs programválaszték alszempontnál adott indokolás nem meríti ki a törvény által elõírt kötelezettséget. Az indokolás összevont magyarázatot ad ahelyett, hogy az egyes ajánlatok értékelési pontszámát, azok tartalmi elemeibõl kiindulva külön-külön megokolta volna. Kétségtelen, hogy a Kbt. felhívott rendelkezése pontos elõírást nem ad arra nézve, hogy az indokolásnak milyen körülményekre kell kiterjednie, ám az nyilvánvaló, hogy az egyes ajánlatok az adott rész-, illetve alszempont tekintetében nem teljesen azonosak, amely tükrözõdik is az eltérõ értékelési pontszámokban. Ebbõl is következik, hogy egységes indokolást a táblázatban szereplõ különbözõ értékelési pontszámok alátámasztására nem lehet adni. Mindezeken túl a bíróság rámutat arra, hogy az elõzõekben kifejtettek alapján a Kbt. S5. § (6) bekezdésére figyelemmel az ajánlatkérõ az ajánlatokat csak a felhívásban meghatározott értékelési szempont alapján bírálhatja el, ezért az értékelési pontszámok indokolását sem lehet olyan szempontra alapozni, amely szempont az ajánlati felhívásban nem szerepelt. Márpedig a felperes által sem vitásan "az intézet tapasztalatai" bírálati rész, illetve alszempontként nem szerepel. Mindezekre tekintettel a bíróság megállapította, hogy a mérõ- és kalkulációs programválaszték alszempontra adott indokolás a Kbt. 61. § (1) bekezdésébe ütközik.
<br>A Kbt. 88. § (1) bekezdésének f.) pontja szerint az alperes bírságot köteles kiszabnia Kbt. szabályait megszegõivel szemben. Tekintettel arra, hogy az alperes határozatában helyesen állapította, meg, hogy a felperes a perrel érintett közbeszerzési eljárás során a Kbt. szabályait megszegte, köteles volt bírságot kiszabni. E kötelezettségétõl az alperes - eltérõ jogszabályi rendelkezés hiányában - semmilyen oknál fogva, így a jogsértés súlyára tekintettel sem térhet el. Amennyiben a felperes által hivatkozott alperesi gyakorlat még valósnak is bizonyulna, az nem adna alapot a konkrét jogvitában a Kbt. szabályainak alkalmazása alóli felmentésre.
<br>A kifejtettek szerint a bíróság az alperes határozatát a felperes által vitatott valamennyi részében felülvizsgálta. Ennek során megállapította, hogy az alperes helyesen tárta fel az ügyben irányadó tényállást, a vonatkozó jogszabályok helyes értelmezése és alkalmazása alapján törvényes jogi következtetéseket vont le, határozatában jogszerû rendelkezéseket tartalmaz. A közigazgatási határozat nem jogszabálysértõ a felperes által kifogásolt körben, ezért a bíróság a kereset mint alaptalant elutasította.
<br>A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.
<br>A tárgyi illetékfeljegyzési jog folytán le nem rótt kereseti illeték viselésérõl a bíróság - figyelemmel a felperes személyes illetékmentességére - a költségmentesség alkalmazásáról szóló 6/1986. (VI. 26.) IM rendelet 14. §-a alapján határozott.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2003. szeptember 9.
<br>
<br>Dr. Vitál-Eigner Beáta s. k.,
<br>bíró
<br><br></body></html>