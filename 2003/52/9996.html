<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9996)
</h2>
<br>1024 Budapest, Margit krt. 85.
<br>Ikt.sz.: D.536/13/2003.
<br>
<br>Tárgy: az Otis Felvonó Kft. jogorvoslati kérelme a Fõvárosi Önkormányzat Károlyi Sándor Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Kamarás Péter ügyvéd (1032 Budapest, Bécsi út 171.) által képviselt Otis Felvonó Kft. (1033 Budapest, Huszti út 34., továbbiakban: kérelmezõ) jogorvoslati kérelmére a Fõvárosi Önkormányzat Károlyi Sándor Kórház és Rendelõintézet (1041 Budapest, Nyár u. 103., továbbiakban: ajánlatkérõ) traumatológiai belsõ betegfelvonó felújítása, valamint a szülészet-nõgyógyászati betegfelvonó felújítása tárgyú közbeszerzési eljárása ellen indult jogorvoslati eljárást a Döntõbizottság megszünteti.
<br>A határozat ellen fellebbezésnek nincs helye.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. szeptember 24-én megjelent számában a rendelkezõ részben megjelölt beszerzés tárgyában, a felhívás 6. a) pontját módosította.
<br>Az ajánlati dokumentációt megvásárló cégek - kérelmezõ, Miskolc Lift Kft., Thyssen Lift Kft., Schindler Hungária Kft. - részére ajánlatkérõ október 13-án helyszíni konzultációt tartott, ahol kérelmezõ közölte, hogy jogorvoslati kérelemmel fordul a Döntõbizottsághoz annak megállapítása iránt, hogy a Miskolc Lift Kft. részt vehet-e a közbeszerzési eljárásban annak ellenére, hogy a beszerzés céljából készített építési engedély tervek felelõs tervezõje.
<br>Kérelmezõ október 16-án elõterjesztett jogorvoslati kérelmében kérte a Miskolc Lift Kft.-nek a közbeszerzési eljárásból való kizárását.
<br>Ajánlatkérõ kérte a jogorvoslati kérelem elutasítását. Elõadta, hogy vizsgálta a Miskolc Lift Kft. összeférhetetlenségének kérdését és október 15-én értesítette a Miskolc Lift Kft.-t a kizárásról, e tényrõl a kérelmezõt telefonon tájékoztatta.
<br>Kérelmezõ a 2003. november 5-én kelt levelében bejelentette, hogy a jogorvoslati kérelmét visszavonja, kéri a jogorvoslati eljárás megszüntetését és a 150 ezer Ft igazgatási szolgáltatási díj visszatérítését.
<br>A közbeszerzésekrõl szóló 1995. évi XL. törvény (továbbiakban: Kbt.) 79. § (1) bekezdése alapján a Bizottság eljárására - ha e törvény eltérõen nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti".
<br>A fenti törvényi rendelkezésekre és az ügyben irányadó tényállásra tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>A Döntõbizottság nem rendelkezett az igazgatási szolgáltatási díj visszatérítésérõl, mert a visszatérítésre jogszabályi lehetõség nincs.
<br>
<br>Budapest, 2003. november 7.
<br>
<br>Dr. Csitkei Mária s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>