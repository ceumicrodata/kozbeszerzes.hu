<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9993)
</h2>
<br>1024 Budapest, Margit krt. 85.
<br>Ikt.sz.: D.517/15/2003.
<br>
<br>Tárgy: a HospNet Kft. jogorvoslati kérelme a Heves Megyei Önkormányzat Markhot Ferenc Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A HospNet Egészségügyi Informatikai Kft. (4025 Debrecen, Hatvan u. 58., továbbiakban: kérelmezõ) jogorvoslati kérelmét - melyet a dr. Farkas Gyöngyi ügyvéd (1068 Budapest, Felsõerdõsor u. 8.) által képviselt Heves Megyei Önkormányzat Markhot Ferenc Kórház-Rendelõintézet (3300 Eger, Széchenyi u. 27-29., továbbiakban: ajánlatkérõ) az ajánlatkérõ informatikai rendszerének hálózata felmérése, rendszertervének elkészítése, kivitelezése, hardverelemek beépítése és az ehhez kapcsolódó folyamatos támogatói és üzemeltetõi szolgáltatás tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye. A határozat bírósági felülvizsgálatát a határozat kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bíróságnak címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a rendelkezõ részben megjelölt beszerzés tárgyában részvételi felhívást tett közzé hirdetmény közzétételével induló tárgyalásos gyorsított eljárás lefolytatására a Közbeszerzési Értesítõ 2003. szeptember 24-én megjelent számában.
<br>A tárgyalásos eljárási forma alkalmazását illetõen a Kbt. 70. § (1) bekezdés e) pontjára hivatkozott, miszerint a rendszer összetettsége és a felméréshez szükséges speciális mûszerezettség hiánya miatt a rendelkezésére álló rövid idõ alatt nem tudta a beszerzés tárgyát pontosan meghatározni. A gyorsított eljárást egy részrõl a pénzügyi fedezet 2003. július 16-tól szeptember végéig való rendelkezésre állásával, másrészrõl azzal indokolta, hogy informatikai hálózata olyan mértékig hibás, hogy már veszélyezteti a betegellátást.
<br>A pénzügyi, gazdasági alkalmasságot - többek között - ahhoz kötötte, hogy a jelentkezõ elõzõ 3 évi árbevétele közül legalább az egyik el kell hogy érje az 500 millió Ft-ot.
<br>A jelentkezési határidõre 10 jelentkezés érkezett ajánlatkérõhöz. Kérelmezõ nem nyújtott be jelentkezést.
<br>A részvételi szakasz október 9-én tartott eredményhirdetésen ajánlatkérõ négy jelentkezõt minõsített alkalmasnak a szerzõdés teljesítésére.
<br>Kérelmezõ október 9-én jogorvoslati kérelmet terjesztett elõ a Döntõbizottsághoz.
<br>Sérelmezte az ajánlatkérõ által választott eljárási formát, állította, hogy annak jogi feltételei nem állnak fenn. Kérelme indokaként elõadta, hogy ajánlatkérõ nem hivatkozhat arra, hogy "az informatikai hálózat állapota, jellege és tulajdonságai jelenleg nem ismertek az ajánlatkérõ számára", mert kérelmezõ mint a hálózat kiépítõje részletes dokumentációt adott át ajánlatkérõ részére, és ajánlatkérõ foglalkoztat informatikai végzettségû szakembereket.
<br>Kifogásolta a gyorsított eljárási formát is, álláspontja szerint a sürgõsségnek ajánlatkérõ által felhozott indokai nem valósak. Ajánlatkérõ a finanszírozási szerzõdést 2003. január 1-jén megkötötte, ennek elszámolási határideje 2003. december 31. Így ajánlatkérõ mulasztására vezethetõ vissza, hogy a pénzügyi fedezet felhasználásáról csak az utolsó pillanatban rendelkezett. Ellentmondásosnak is tartja a közölt indokot, mert abban az szerepel, hogy 2003. szeptember hónapig fel kell használni a pénzügyi fedezetet, ugyanakkor csak szeptember 24-én jelentette meg a felhívást.
<br>Sérelmezte továbbá, hogy ajánlatkérõ 500 millió Ft/év árbevétel meglétéhez kötötte a jelentkezõ alkalmasságát, álláspontja szerint ez a beszerzés értékéhez képest túlzott elvárás.
<br>Ajánlatkérõ észrevételeiben és a jogorvoslati eljárásban tartott tárgyaláson kérte a jogorvoslati kérelem elutasítását.
<br>A felhívásban a tárgyalásos eljárás folytatására vonatkozóan közölt indokaival kapcsolatban elõadta, hogy nem azon van a hangsúly, hogy milyen mértékben ismerte informatikai hálózata állapotát, hanem azon, hogy a rendelkezésére álló rövid idõ alatt nem lehetett azt olyan mértékben megismerni, hogy legalább a nyílt eljárás megindításához szükséges rendszertervet elkészíthesse. A rendszerterv lefedi a teljes hálózati infrastruktúrát, így magában foglalja a kábelezést, az aktív eszközök pontos tervezését, valamint a hálózat konkrét méretezését. Ahhoz, hogy az eljárásban az ajánlattevõk egyenlõ eséllyel ajánlatot tegyenek, szükséges a rendszerterv alapján készített ajánlati dokumentációt az ajánlattevõk rendelkezésére bocsátani. Ajánlati dokumentáció hiányában az ajánlatkérõ elvárások és az ajánlattevõi ismeretek megfelelõ szintre hozása csak tárgyalásos eljárásban lehetséges.
<br>A pénzügyi fedezet rendelkezésre állására nézve elõadta, hogy a Misszió Egészségügyi Központ Kht.-val 2003. január 2-án megkötött együttmûködési szerzõdésbõl még nem lehetett megállapítani, hogy milyen összegû támogatást fog kapni a beszerzéshez, a szerzõdésben támogatásként csak az OEP által kifizetett megtakarítás meghatározott %-ára nézve szerepel utalás. Április 10-én a szerzõdés 1. sz. mellékletében határozták meg a konkrét összeget, ami 43 millió Ft körüli összeget tesz ki. A mellékletet ekkor még csak ajánlatkérõ írta alá, a támogatást adó nem.
<br>A konkrét támogatási összegre vonatkozó szerzõdésmellékletnek a támogató általi aláírásának hiánya miatt nem indíthattak nyílt eljárást, valamint azért sem, mert a támogatás ténylegesen még nem állt rendelkezésükre.
<br>A Misszió Kht. a június 12-én kelt levelével küldte meg részére a kht. által is aláírt szerzõdésmellékletet, majd az augusztus 1-jén kelt levéllel értesítette ajánlatkérõt az átutalás július 16-án való megtörténtérõl. Így csak július 16-a után volt abban a helyzetben, hogy döntsön a közbeszerzési eljárás megindításáról. A szerzõdés szerint a támogatást szeptember 30-ig fel kellett használnia, csak tárgyalásos eljárás alkalmazása mellett látott erre reális lehetõséget. A támogatóval lefolytatott tárgyalásai eredményeként került a felhasználási lehetõség az év végéig meghosszabbításra.
<br>Augusztus 28-án küldte meg a felhívás szövegét közzététel végett a Közbeszerzési Értesítõ Szerkesztõségének, a közben eltelt idõszak szükséges volt az eljárás megindítására vonatkozó döntés meghozatalához, a dokumentáció elkészítéséhez, az informatikus és jogi szakértõkkel való egyeztetéshez.
<br>Ajánlatkérõ mindezen tényeket dokumentumokkal igazolta.
<br>Az 500 millió Ft éves forgalomra mint alkalmassági feltételre nézve elõadta, hogy okulva abból, hogy a korábbi közbeszerzési eljárás nyertese pénzügyi nehézségei miatt nem tudta a szerzõdést teljesíteni, ragaszkodott ahhoz, hogy egy pénzügyileg stabil cég legyen az eljárás nyertese. A 40 millió Ft-os szerzõdést 1 hónap alatt kell teljesítenie a nyertesnek, így csak olyan ajánlattevõ jöhetett számításba, amelyik az árbevételeivel igazolt módon képes egy hónap alatt ilyen nagyságrendû teljesítésre. A havi 40 millió Ft éves szinten a kiírásban megjelölt 500 millió Ft.
<br>Fontos volt számára a nyertes cég pénzügyi stabilitása azért is, mert a kiírásban 20 éves jótállás vállalását tette kötelezõvé a kábelezésre (az egyéb eszközökre pedig 10 évet). Ennek a feltételnek pedig csak olyan cég tud megfelelni, amelyiknek pénzügyi stabilitása folytán esélye van arra, hogy még 20 évig helyt tud állni a teljesítésért.
<br>A Döntõbizottság a felek írásbeli és ajánlatkérõnek a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 26. § (1) bekezdése elõírja: "A közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi."
<br>Az engedõ rendelkezéseket a 70. § tartalmazza.
<br>Az ajánlatkérõ által hivatkozott 70. § (1) bekezdés e) pontja szerint tárgyalásos eljárást folytathat le az ajánlatkérõ, ha "az ellenszolgáltatás vagy egyéb szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását."
<br>Ajánlatkérõ a beszerzés tárgya pontos meghatározásához szükséges idõ elégtelenségére hivatkozott, állítása szerint a nyílt eljárás elõkészítése olyan hosszú idõt vett volna igénybe, hogy a pénzügyi fedezet július 16-án való rendelkezésére állásától számítva nem lett volna elég ideje a nyílt eljárás lefolytatására olyan feltételek mellett, hogy az eredetileg szeptember 30-ra elõírt teljesítési határidõ betartható legyen.
<br>Ajánlatkérõnek a tárgyalásos eljárás jogalapjaként a 70. § (1) bekezdés e) pontjára való hivatkozása nem helytálló.
<br>Ajánlatkérõ - általa is elismerten - rendelkezett saját alkalmazású informatikai szakemberekkel, csupán a felméréshez szükséges mûszerezettsége hiányzott.
<br>Az ajánlati dokumentáció alapját képezõ rendszertervet tehát - a szükséges mûszerek bérlése útján - elkészíthette volna.
<br>A felméréshez egy hónapnál kevesebb idõre lett volna szüksége, hiszen ajánlatkérõ (az 500 millió Ft-os alkalmassági kritérium indokaként) úgy nyilatkozott, hogy a beszerzés tárgya szerinti szolgáltatást egy hónap alatt kell teljesíteni, mely beszerzésnek részét képezte a részvételi felhívás szerint "az ajánlatkérõ informatikai hálózatának felmérése, rendszertervének elkészítése" is.
<br>A Döntõbizottság álláspontja szerint a tárgyalásos eljárás lefolytatására nem a Kbt. 70. § (1) bekezdés e) pontja szerinti indok szolgáltatott jogalapot, hanem a 70. § (1) bekezdés c) pontja szerinti helyzet fennállása.
<br>A Kbt. 70. § (1) bekezdés c) pontja szerint ajánlatkérõ tárgyalásos eljárást alkalmazhat, ha "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából."
<br>E jogcím alapján hármas feltétel együttes fennállása szükséges a tárgyalásos eljárás jogszerû alkalmazásához:
<br>- rendkívüli sürgõsség fennállása,
<br>- amelynek bekövetkezése ajánlatkérõ által nem volt elõre látható,
<br>- és amely nem eredhet az ajánlatkérõ mulasztásából.
<br>A Döntõbizottság a tényállás alapján vizsgálat tárgyává tette, hogy a hármas feltétel együttesen fennállt-e ajánlatkérõ beszerzését illetõen.
<br>Ajánlatkérõ 2003. január 2-án együttmûködési szerzõdést kötött a Misszió Egészségügyi Központ Kht.-vel (továbbiakban: támogató) arra nézve, hogy támogatást kap a beszerzés tárgyát képezõ munkák elvégzéséhez. A szerzõdésben a támogatás összege nem szerepelt, ebbõl csak az volt megállapítható ajánlatkérõ számára, hogy "az OEP által kifizetett megtakarításnak 30%-ára jogosult. A támogatás összegét április 10-én ismerte meg az együttmûködési szerzõdés 1. sz. melléklete szövegébõl, a mellékletet azonban a támogató ekkor még nem írta alá.
<br>A támogató június 12-i levelével küldte meg ajánlatkérõ részére az általa is aláírt 1. sz. mellékletet, a támogatási összeget - 43 millió Ft-ot - július 16-án utalta át ajánlatkérõ részére.
<br>Ajánlatkérõ tehát július 16-át követõen tudta elõkészíteni, majd megindítani a közbeszerzési eljárást.
<br>Az 1. sz. mellékletben szerepelt egy olyan kitétel, hogy az ajánlatkérõnek szeptember 1-jéig tételes beszámolót kell készítenie a támogatás felhasználásáról. Ajánlatkérõ e kitételbõl joggal következtetett arra, hogy ez idõpontig meg kell ismernie a nyertes ajánlati árát. A közbeszerzési eljárási formát ehhez képest kellett megválasztania, ami az idõ rövidsége miatt nem lehetett más, mint tárgyalásos eljárás. Az eljárás megindítása idõpontjában ajánlatkérõ még nem tudta, hogy a tárgyalásai eredményeképpen módja lesz év végére halasztani a teljesítési határidõt.
<br>Ajánlatkérõ ezért a tárgyalásos eljáráshoz tette meg az elõkészületeket, így a beszerzés tárgyává tette a nyílt eljárásban egyébként rá háruló, az ajánlati dokumentáció elkészítéséhez szükséges rendszerterv elkészítését is.
<br>A sürgõsségi helyzet tehát azáltal állt elõ, hogy a támogatási szerzõdés év elején történt aláírása ellenére ajánlatkérõ csak július 16-át követõen tudta a közbeszerzési eljárást megindítani, mégpedig olyan feltételek mellett, hogy szeptemberben már a teljesítésnek is meg kell történnie.
<br>A sürgõsségi helyzet bekövetkezése a Döntõbizottság álláspontja szerint nem róható ajánlatkérõ terhére, egy támogatót nem lehet arra kényszeríteni, hogy egyrészt a konkrét támogatási összeget tartalmazó szerzõdésmellékletet aláírja, másrészt az aláírást követõen azonnal utalja át a támogatást.
<br>Ajánlatkérõ nem láthatta elõre a sürgõsségi helyzet bekövetkezését, hiszen 2003. év elején már megkötötte a támogatásra vonatkozó szerzõdést.
<br>A Döntõbizottság megállapította, hogy bár ajánlatkérõ nem helytállóan jelölte meg a tárgyalásos eljárási forma alkalmazása indokát, jogszerûen alkalmazta a gyorsított tárgyalásos eljárási formát. Ezért a Döntõbizottság a jogorvoslati kérelmet megalapozatlanság címén elutasította.
<br>Kérelmezõ sérelmezte az ajánlatkérõ által megszabott azon alkalmassági feltételt, hogy a megelõzõ 3 év egyikében az ajánlattevõ árbevételének el kellett érnie az 500 ezer Ft-ot.
<br>Az ajánlattevõk pénzügyi, gazdasági és mûszaki alkalmassága igazolására kérhetõ adatok, tények körét a Kbt. 44. § (1), (2) bekezdése tartalmazza. A (6) bekezdés elõírja, hogy ajánlattevõnek az ajánlati felhívásban meg kell határoznia, hogy az (1), illetõleg a (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt alkalmatlannak a szerzõdés teljesítésére.
<br>A (7) bekezdés szerint ajánlatkérõnek az (1)-(2) bekezdésben meghatározott adatok és tények kérését és a (4) bekezdés szerinti követelményeket a közbeszerzés tárgyára kell korlátoznia és legfeljebb a teljesítéshez szükséges mértékig lehet elõírnia.
<br>Ajánlatkérõnek - a kiírás idõpontjában meglévõ ismeretei szerint - rendkívül rövid idõ állt rendelkezésére a szerzõdés teljesítésére.
<br>Törekednie kellett tehát olyan nyertes kiválasztására, aki pénzügyi, gazdasági helyzete folytán képes az akár egy hónapon belüli teljesítésre is.
<br>A Döntõbizottság elfogadta ajánlatkérõ által az alkalmassági kritérium indokaként elõadott számítást, azzal együtt, hogy ajánlatkérõ kétségtelenül jelentõs mértékben bebiztosította magát az ajánlattevõ teljesítõképességét illetõen, de az alkalmassági elõírás a beszerzés értékéhez és körülményeihez képest nem tekinthetõ túlzott mértékûnek.
<br>A Döntõbizottság megállapította, hogy ajánlatkérõ nem járt el jogsértõen az 500 millió Ft/év árbevétel alkalmassági feltételként való meghatározásával, ezért a jogorvoslati kérelmet elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest 2003. november 19.
<br>
<br>Dr. Csitkei Mária s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>