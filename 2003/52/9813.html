<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9813)
</h2>
<br>1024 Budapest, Margit krt. 85.
<br>Ikt.sz.: D.557/16/2003.
<br>
<br>Tárgy: az V. Sebesség Kft. I. r. és az ATI-OKTATÓ Kft. II. r. kérelmezõk jogorvoslati kérelme a Budapest Fõváros VII. Kerület, Erzsébetváros Önkormányzat polgármestere közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az V. Sebesség Gépjármûvezetõ-képzõ Kft. (1045 Budapest, Anonymus u. 7-9., képviseli: dr. Baksa Péter ügyvéd, 1136 Budapest, Balzac u. 32., a továbbiakban: I. r. kérelmezõ) és az ATI-OKTATÓ Kft. (1035 Budapest, Szentendrei út 34., képviseli: dr. Baski Ágnes ügyvéd, 1431 Budapest, Pf. 121., a továbbiakban: II. r. kérelmezõ) jogorvoslati kérelmének, melyet a Budapest Fõváros VII. Kerület, Erzsébetváros Önkormányzat polgármestere (1073 Budapest, Erzsébet krt. 6., képviseli: dr. Kovács Marianne ügyvéd, 1085 Budapest, Bajcsy-Zs. u. 29. II/4) "gépjármû-vezetõi engedély megszerzéséhez szükséges elméleti és gyakorlati oktatás 250 fõ XII. évfolyamos tanuló részére, a dokumentációban szereplõ vállalkozási szerzõdés szerint" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel az 52. § (1) bekezdését, valamint az 59. § (1) bekezdését és a 61. § (1) bekezdését, ezért megsemmisíti ajánlatkérõnek az eljárást lezáró döntését. Ezt meghaladóan a jogorvoslati kérelmeket elutasítja.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõk részére a határozat kézhezvételétõl számított 15 napon belül fejenként 150 000-150 000 Ft (azaz egyszázötvenezer-egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2003. szeptember 3-án, a Közbeszerzési Értesítõ 36. számában 5573/2003 szám alatt ajánlati felhívást tett közzé nyílt közbeszerzési eljárás megindítására a fenti tárgyban.
<br>Az ajánlati felhívás 11. a) pontjában határozta meg ajánlatkérõ az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit, többek között az alábbiakat:
<br>- 2001., 2002. évi mérlegek a számviteli törvényben elõírt mellékletekkel együtt fénymásolatban,
<br>- azoknak a vezetõknek a megnevezése, képzettségük ismertetése, akiket az ajánlattevõ be kíván vonni a teljesítésbe.
<br>Ajánlatkérõ felhívása 10. b) pontjában hét alkalmatlansági szempontot állapított meg, ezek között:
<br>- nem csatolta a 2001. és 2002. évi mérlegeket a számviteli törvényben elõírt mellékletekkel együtt fénymásolatban,
<br>- a teljesítésbe bevonni kívánt vezetõ nem szerepel az iskolavezetõi névjegyzékben.
<br>Az ajánlatokat az összességében legelõnyösebb ajánlat szempontja szerint kívánta elbírálni. Az alábbiak szerint meghatározta az ennek megítélésére szolgáló részszempontokat, súlyszámokat, pontszámokat, és az értékelés módszerét:
<br>részszempontok	súlyszámok
<br>
<br>1. ajánlati ár	20
<br>
<br>2. az átadott vállalkozási szerzõdésben foglaltaknál ajánlatkérõre nézve kedvezõbb bármely szerzõdési feltétel vállalása	20
<br>- ajánlattevõ által ajánlott kedvezmények által biztosított költségmegtakarítás	10
<br>- elméleti tanfolyamok után benyújtott számlák 15 banki napon túli kiegyenlítése	5
<br>- gyakorlati oktatás után benyújtott számlák 15 banki napon túli kiegyenlítése	5
<br>Az értékelés során adható pontok részszempontonként: 0-10. Az értékelés módszere: részszempontonként a legkedvezõbb ajánlat a maximális 10 pontot kapja, a többi ajánlat pontszáma arányosítással kerül kiszámításra.
<br>A felhívás 16. pontjának harmadik francia bekezdése szerint hiánypótlásra lehetõséget nem biztosított.
<br>Ajánlatkérõ a felhívás 16. pontjában az egyéb információk között az alábbi elõírásokat tette:
<br>- Ajánlattevõnek rendelkeznie kell a tanfolyamtartáshoz szükséges engedélyekkel, meg kell felelnie a 20/1992. (VII. 21.) számú KHVM rendelet elõírásainak, az errõl szóló dokumentumokat köteles ajánlatához csatolni.
<br>- Az ajánlatkérõ egyszeri tanfolyam- és vizsgadíjat fizet minden tanuló után, az esetleges pótórákat és pótvizsgákat az ajánlattevõ és a tanulók szülei között kötendõ megállapodás szerint a szülõk finanszírozzák.
<br>- Az ajánlattevõnek rendelkeznie kell a képzés lebonyolításához szükséges engedélyekkel, ezek másolati példányát csatolnia kell az ajánlathoz.
<br>Az ajánlatnak tartalmaznia kell:
<br>- nyilatkozatot - külön íven írottan - a vállalkozási szerzõdés tartalmának elfogadásáról és a vállalkozási szerzõdés kipontozott részeinek kitöltését és cégszerû aláírását,
<br>- érvényes felelõsségbiztosítási okiratot.
<br>Ajánlatkérõ dokumentációként "Vállalkozási szerzõdés" tervezetet bocsátott az ajánlattevõk rendelkezésére.
<br>Az ÚJ-ATI Autósiskola Kft. 2003. szeptember 17-én írásban tájékoztatást kért ajánlatkérõtõl az ajánlati felhívás 16. pontjának 32. alpontjában elõírt felelõsségbiztosítási okirattal kapcsolatban. Kérdése az volt, hogy "Milyen fajta biztosítási szerzõdés igazolását kérik? Ezt milyen (és hány darab) okirattal kell igazolni?" Ajánlatkérõ a kérdésre írásban nem adott választ.
<br>Az ajánlatevõk ajánlatának átvételekor az ajánlatkérõ egy listán vette számba, hogy az egyes ajánlatokat milyen okiratokat, részeket tartalmaznak. E listán a felelõsségbiztosítási okirat után zárójelben azt tüntették fel, hogy "nem kötelezõ".
<br>2003. október 14-én I. és II. r. kérelmezõk, az ÚJ-ATI Autósiskola Kft. és a Kalmár Autósiskola ajánlatát bontották fel.
<br>I. r. kérelmezõ ajánlatának 182. oldalán csatolta az AEGON Biztosító Rt. nyilatkozatát arról, hogy I. r. kérelmezõ teljes körû Általános tevékenységi felelõsségbiztosítással rendelkezik.
<br>II. r. kérelmezõ ajánlatában a Generali Providencia Biztosító Rt. igazolása került csatolásra arról, hogy II. r. kérelmezõ a tanulók vonatkozásában balesetbiztosítással rendelkezik.
<br>A Kalmár Autósiskola ajánlata a felelõsségbiztosítás vonatkozásában okiratot nem tartalmazott.
<br>Az ÚJ-ATI Autósiskola Kft. ajánlata a felelõsségbiztosítás vonatkozásában okiratot nem tartalmazott.
<br>A vállalkozási szerzõdés vonatkozásában I. r. kérelmezõ nyilatkozatot és kitöltött szerzõdést csatolt, a Kalmár Autósiskola, az ÚJ-ATI Autósiskola Kft. külön íven nyilatkozott.
<br>A II. r. kérelmezõ a vállalkozási szerzõdés kitöltött és aláírt példányát csatolta ajánlatának 3., 4. és 5. oldalán.
<br>A Kalmár Autósiskola mint egyéni cég mérleg helyett "Az egyéni vállalkozásból származó jövedelem, veszteség kiszámítása" elnevezésû okiratot csatolta a 2001. és a 2002. évre is.
<br>Az ajánlat 19. oldalán felsorolja a képzésben részt vevõ szakemberek névsorát és nyilatkozatot tartalmaz arról, hogy a nevezett személyek a szakoktatói névjegyzékben szerepelnek. Elsõként feltüntetésre került iskolavezetõi megjegyzés mellett Kalmár Gábor.
<br>Ajánlatkérõ minden ajánlattevõt alkalmasnak minõsített és minden ajánlatot érvényesnek fogadott el.
<br>Az eredményhirdetés idõpontja 2003. október 27. volt, a nyertes a Kalmár Autósiskola lett. Ajánlatkérõ átadta ajánlattevõknek az összegezést az eljárásról.
<br>Az ajánlattevõ által ajánlott kedvezmények által biztosított költségmegtakarítás részszempontra valamennyi ajánlattevõ megkapta a maximális 10 pontot.
<br>Az elméleti tanfolyamok után benyújtott számlák 15 banki napon túli kiegyenlítése, valamint a gyakorlati oktatás után benyújtott számlák 15 banki napon túli kiegyenlítése részszempontok esetében II. r. kérelmezõ 6,7 pontot, a többi ajánlattevõ 10 pontot kapott.
<br>Az összegezés 2. c) pontjában, a táblázatban szereplõ értékelési pontszámok indokolásaként ajánlatkérõ közölte, hogy "a súlyszámok és az értékelési pontszámok szorzatából kerültek kiszámításra az arányosítás szabályai szerint". Az összegezés nem tartalmazta az ajánlatok részszempontok szerinti tartalmi elemeit, csak táblázatos formában, az egyes részszempontokra adott pontszámokat és azok összesítését.
<br>I. r. kérelmezõ 2003. október 28-án nyújtotta be jogorvoslati kérelmét, a jogorvoslati eljárást a Döntõbizottság D.557/2003. sz. alatt indította meg.
<br>A II. r. kérelmezõ 2003. október 29-én nyújtotta be jogorvoslati kérelmét, a jogorvoslati eljárást a Döntõbizottság D.567/2003. sz. alatt indította meg.
<br>A Döntõbizottság a két jogorvoslati eljárást D.557/2003. szám alatt egyesítette.
<br>Mindkét kérelmezõ kérte, hogy a Döntõbizottság semmisítse meg az ajánlatkérõ eljárást lezáró döntését, és ajánlatkérõt kötelezze az eljárási költségek viselésére, ideiglenes intézkedésként kérték az eljárást lezáró szerzõdés megkötésének megtiltását.
<br>Mindkét kérelmezõ elõadta, hogy a nyertesként kihirdetett ajánlattevõ nem rendelkezett a kiírásban alkalmassági feltételként elõírt, a fõváros területére érvényes képzési engedéllyel és a kiírás 16. pontjában meghatározott tanfolyamtartáshoz szükséges engedéllyel. Ennek alátámasztására I. r. kérelmezõ csatolta a Fõvárosi Közlekedési Felügyelet FV/K/V/NS/A/81/1/2003. számú levelét.
<br>Mindkét kérelmezõ sérelmezte, hogy az összegezés az eljárásról elnevezésû dokumentum nem felel meg a Kbt. elõírásainak.
<br>Mindkét kérelmezõ sérelmezte, hogy a nyertes ajánlat érvénytelen a felelõsségbiztosítási okirat csatolásának hiánya miatt.
<br>I. r. kérelmezõ elõadta továbbá, hogy a nyertes ajánlattevõ nem csatolta az ajánlati felhívásban elõírt hiteles mérlegeket.
<br>Az ajánlatok értékelésére vonatkozóan sérelmezte, hogy nem került értékelésre az 5 óra/fõ ingyenes pótóra biztosítására vonatkozó ajánlata.
<br>Elõadta, hogy ajánlatkérõ az eljárás alapelveit sértette azáltal, hogy szóban megváltoztatta az ajánlati felhívás tartalmát a felelõsségbiztosítás vonatkozásában.
<br>Elõadta, hogy valamennyi ajánlattevõ közül egyedül csatolta a felelõsségbiztosításra vonatkozó igazolást, mely az ajánlati felhívás szerint kötelezõ volt, így egyedül tett érvényes ajánlatot az eljárás során.
<br>II. rendû kérelmezõ sérelmezte, hogy a nyertes ajánlattevõ által megjelölt közremûködõ oktatók nem szerepelnek a fõvárosi szakoktatói névjegyzékben. Sérelmezte továbbá, hogy ajánlatkérõ megváltoztatta az ajánlati felhívásának azt az elõírását, mely szerint felelõsségbiztosítási okiratot kell tartalmazni az ajánlatoknak. Elõadta, hogy ajánlatában nyilatkozott a felelõsségbiztosítás meglétérõl azzal, hogy a Generali Providencia Biztosító társaságnál rendelkezik balesetbiztosítással a tanulói vonatkozásában.
<br>Elõadta továbbá, hogy ajánlatkérõ nem vette figyelembe arra vonatkozó ajánlatát, hogy csak az összes tanfolyam befejeztével nyújtja be az elméleti tanfolyamra vonatkozó számlát, mely álláspontja szerint lényeges további kedvezményt jelent.
<br>Kérte annak megállapítását is, hogy érvénytelenek azok az ajánlatok, amelyek nem tartalmazták a vállalkozási szerzõdés cégszerûen aláírt példányát. Álláspontja szerint ajánlatkérõ megsértette a Kbt. 59. § (2) bekezdését, mert nem alkalmazta azt a szabályt, hogy mely szerint 10%-os mértékû eltérés esetén az árra vonatkozó ajánlatot egyenértékûnek kell tekinteni.
<br>Az eljárási költségek között kérte megtéríteni az ügyvédi megbízás csatolásával igazolt 60 000 Ft + áfa ügyvédi megbízási díjat.
<br>Ajánlatkérõ a tárgyaláson tett nyilatkozatában kérte a jogorvoslati kérelmek elutasítását. Elõadta, hogy a nyertes ajánlattevõ rendelkezik a megfelelõ képzési és tanfolyamtartási engedéllyel tekintettel arra, hogy csatolta a Pest Megyei Közlekedési Felügyelet által kiadott képzési engedélyt. Ezen engedély alapján jogosult a fõváros területén is tanfolyamok tartására, illetõleg eseti bejelentési kötelezettség alapján tarthat tanfolyamot. Ez a lehetõség kizárólag a Fõvárosi Közlekedési Felügyelet és Pest Megyei Közlekedési Felügyelet illetékességi területe viszonylatában kölcsönösen fennáll.
<br>Elõadta, hogy szóbeli tájékoztatással így nem változtatta meg az ajánlati kiírás feltételeit, szóbeli tájékoztatást nem adtak ajánlattevõknek az eljárás során. Eredeti szándéka szerint a felelõsségbiztosítás csatolása nem lett volna kötelezõ, azonban tény, hogy az ajánlati felhívásban az ajánlathoz csatolandó elemként szerepel. Elõadta, hogy felelõsségbiztosítási kötvény egy ajánlatban sem szerepel, azonban ennek hiányában is érvényesnek fogadta el valamennyi ajánlatot. Annak ellenére, hogy megmaradt elõírásként a felelõsségbiztosítási okirat csatolásának kötelezettsége, mégis elfogadta az ajánlatokat, mert e követelménynek egyik ajánlattevõ sem felelt meg.
<br>A 2001. és 2002. évi mérleg csatolásának követelménye vonatkozásában elõadta, hogy a nyertes ajánlattevõ mint egyéni vállalkozó mérleg készítésére nem köteles. Az általa benyújtott szja-bevallás tartalmilag megfelel az ajánlati felhívás elõírásának, tehát ajánlatkérõ jogszerûen fogadta el. A mérlegek helyett az adóbevallás vizsgálata alapján vizsgálta a nettó árbevételre vonatkozó követelmény teljesítését.
<br>A nyertes ajánlattevõnek az iskolavezetõi névjegyzékben való szereplése vonatkozásában elõadta, hogy tekintettel arra, hogy irat csatolását e vonatkozásban sem írta elõ, annak megállapítására, hogy a nyertes ajánlattevõ iskolavezetõje szerepel az iskolavezetõi névjegyzékben, azt fogadta el, hogy a nyertes által csatolt képzési engedély kiadásának feltétele az iskolavezetõi névjegyzékbe való bejegyzés. Továbbá az ajánlat a képzésben részt vevõ szakemberek vonatkozásában tartalmaz nyilatkozatot arról, hogy a szakoktatói névjegyzékben szerepelnek.
<br>Az értékelés vonatkozásában elõadta, hogy az ajánlati felhívásban megadott "az átadott vállalkozási szerzõdésben foglaltaknál az ajánlatkérõre nézve kedvezõbb bármely szerzõdési feltétel vállalása" részszempontot három alszempontra bontotta a felhívás szerint, s az értékelés is ennek megfelelõen történt.
<br>I. r. kérelmezõ ajánlatának az 5 óra ingyenes pótóra biztosítására vonatkozó megajánlása költségmegtakarítást nem eredményez, mivel a vonatkozó önkormányzati rendeletben foglaltaknak megfelelõen a felhívás is azt tartalmazza, hogy a pótórákat nem ajánlatkérõ finanszírozza.
<br>A részszempontok értékelésére vonatkozóan elõadta, hogy valamennyi ajánlatkérõ annyi, a költségmegtakarítás körébe esõ felajánlást tett, hogy az elsõ alszempont vonatkozásában valamennyi ajánlatot a maximális pontszámmal tudta értékelni. A második és harmadik alszempont esetében a pontok az arányosítás módszerével kerültek megállapításra. Három ajánlattevõ harminc banki napos átutalást vállalt, kivéve II. r. kérelmezõt, aki húsz napot vállalt. Az értékelés ennek alapján történt.
<br>A Kbt. 59. § (2) bekezdésének megsértésére vonatkozó kérelmi elem elutasítását arra hivatkozással kérte, hogy ennek a jogszabályhelynek az alkalmazás jelen közbeszerzési eljárásban fogalmilag kizárt, mivel a beszerzés tárgya nem árubeszerzés.
<br>Tekintettel arra, hogy az ajánlati felhívásban nem írta elõ konkrétan a vállalkozási szerzõdés csatolásának követelményét, elfogadta azokat az ajánlatokat is, melyekben külön íven nyilatkoztak ajánlattevõk, s azokat is, melyekben csatolták a vállalkozási szerzõdés megfelelõen kitöltött és aláírt példányát.
<br>Egyéb érdekeltként az ÚJ-ATI Autósiskola Kft. részletes észrevételt nyújtott be. Elõadta, hogy a felelõsségbiztosítás vonatkozásában írásban kért választ ajánlatkérõtõl, de eredménytelenül. A vállalkozási szerzõdés csatolására vonatkozó elõírás körében elõadta, hogy az ajánlati felhívás értelmezése szerint külön íven kellett nyilatkozatot tenni. Sérelmezte, hogy az összegezés nem a Kbt. elõírásainak megfelelõ.
<br>A Döntõbizottság 2003. október 29-én kelt D.557/3/2003. számú határozatában ideiglenes intézkedésként megtiltotta a nyertes ajánlattevõvel a szerzõdés megkötését.
<br>A Döntõbizottság megállapította, hogy a jogorvoslati kérelmek az alábbi indokok alapján részben alaposak.
<br>A kérelmezõk által is sérelmezett alkalmatlansági és érvényességi kérdésekben a Kbt. a következõ rendelkezéseket tartalmazza:
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Az ajánlatkérõ a Kbt. 26. § (2) bekezdés második mondata alapján az ajánlati felhívásában foglaltakhoz kötve van, az ajánlatok vizsgálata során nem tekinthet el a felhívásban általa elõírtaktól.
<br>A Kbt. 53. § (2) bekezdése szerint az eljárás további szakaszában nem vehet részt, aki érvénytelen ajánlatot tett, illetve akit az eljárásból kizártak.
<br>A Döntõbizottság megállapította, hogy alapos az I. r. kérelmezõ azon kérelmi eleme, mely arra vonatkozott, hogy - rajta kívül - minden ajánlat érvénytelen, mert csatoltak az ajánlattevõk felelõsségbiztosítással kapcsolatos okiratot.
<br>Ajánlatkérõ az ajánlati felhívásban elõírta, hogy az ajánlatnak tartalmaznia kell az érvényes felelõsségbiztosítási okiratot. Ezt az elõírást ajánlatkérõ jogszerûen nem módosította. Írásban, a felelõsségbiztosítás vonatkozásában feltett kérdésre nem adott választ. Egy egyéb érdekelt hivatkozott szóbeli válaszra, melyet ajánlatkérõ tagadott, de ily módon a felhívás elõírásai egyébként sem módosíthatóak.
<br>A Döntõbizottság a fenti bizonyítékok összevetése alapján azt állapította meg, hogy ajánlatkérõ a felhívás kötelezõ rendelkezését sem írásban, sem szóban nem módosította. A Döntõbizottság fentiek alapján megállapította, hogy ajánlati felhívás elõírásai szerint az ajánlat érvényességi kelléke volt a felelõsségbiztosításra vonatkozó okirat csatolása. Az ajánlatok bontásakor használt lista pedig a használat idõpontjából és funkciójából következõen nem bír relevanciával ebben a kérdésben.
<br>A Döntõbizottság megállapította, hogy a nyertes ajánlattevõ, az ÚJ-ATI Autósiskola Kft. ajánlata érvénytelen, mert egyáltalán nem tartalmazott a felelõsségbiztosítással kapcsolatban okiratot.
<br>A Döntõbizottság nem fogadta el az ATI Oktató Kft., a II. r. kérelmezõ vonatkozásában a balesetbiztosítást a felelõsségbiztosítás helyett tekintettel arra, hogy az elõírás kifejezetten felelõsségbiztosításra vonatkozott, mely más biztosítási szerzõdésnek, biztosítási típusnak minõsül.
<br>A Döntõbizottság helyt adott a II. r. kérelmezõ azon jogorvoslati kérelmének, mely szerint, mindazon ajánlat érvénytelen, melybe nem csatoltak cégszerûen aláírt vállalkozási szerzõdést.
<br>Ajánlatkérõ egyértelmûen "és" kötõszó elõírásával határozta meg a 16. pontban, hogy cégszerûen aláírt szerzõdéstervezetet is kell csatolni.
<br>A Döntõbizottság megállapította, hogy a nyertes, az ÚJ-ATI Autósiskola nem csatolt be cégszerûen aláírt vállalkozási szerzõdéstervezetet, ezért ajánlatuk a Kbt. 52. § (2) bekezdés d) pontja alapján érvénytelen.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak. Ezen rendelkezésre tekintettel a Kalmár Autósiskola, az ÚJ-ATI Autósiskola Kft., valamint a II. r. kérelmezõ érvénytelen ajánlata az ajánlatok érdemi elbírálásában már nem vehetett volna részt.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.
<br>A fenti rendelkezések alapján az érvénytelen ajánlatot - miután az értékelésbe nem vonható be - nem lehet nyertesként megjelölni. Az ajánlatkérõ azonban a Kalmár Autósiskola érvénytelen ajánlatát értékelte, sõt ezt az ajánlattevõt hirdette ki nyertesként. Ezzel megsértette a Kbt. 52. § (2) bekezdés d) pontjára tekintettel a Kbt. 59. § (1) bekezdését.
<br>A Döntõbizottság megállapította, hogy ajánlatkérõ az ajánlati felhívás 16. pontjában, az egyéb információk között elõírta, hogy ajánlattevõnek rendelkeznie kell a tanfolyamtartáshoz szükséges engedélyekkel, meg kell felelnie a 20/1992. (VII. 21.) számú KHVM rendelet elõírásainak, az errõl szóló dokumentumot csatolni kell az ajánlatához.
<br>A nyertes ajánlatában csatolt képzési engedélyt a Pest Megyei Közlekedési Felügyelet adta ki a fenti rendeletre való hivatkozással.
<br>A 20/1992. (VII. 21.) számú KHVM rendelet 2. § (1) bekezdése úgy rendelkezik, hogy a jármûvezetõ-képzés a megyei (fõvárosi) közlekedési felügyelet engedélye alapján végezhetõ.
<br>A (2) bekezdés szerint a képzési engedély nem tagadható meg attól, aki az e jogszabályban elõírt személyi, valamint az 1. számú mellékletben meghatározott tárgyi feltételeknek megfelel, és a teljes képzési szolgáltatásra vonatkozó, a 6. számú mellékletben elõírt, írásba foglalt vállalkozási feltételeit a felügyeletnek átadta.
<br>A (3) bekezdés szerint a képzési engedélyben fel kell tüntetni az iskolavezetõ nevét és az iskolavezetõi igazolványának számát.
<br>A Döntõbizottság megkereste a Közlekedési Fõfelügyeletet mint illetékes hatóságot, mely 3213/1/2003. számú állásfoglalásában kifejtette, hogy Pest megye és a fõváros tekintetében elkerülhetetlen, hogy a Pest megyére kiadott képzési engedéllyel rendelkezõ szervek a fõváros területén oktatást folytassanak, tekintettel arra, hogy a Pest Megyei Közlekedési Felügyelet székhelye Budapesten van és a képzõ szervek közül többen is rendelkeznek Budapesten vizsgapálya-szerzõdéssel.
<br>A képzési engedéllyel rendelkezõ képzõ szerv az engedélyezõ hatóságnak köteles a tanfolyamok megkezdését bejelenteni, valamint a jármûvezetõk vizsgáztatását is kizárólag ennél a felügyeletnél kezdeményezheti.
<br>Fentiek alapján a Döntõbizottság megállapította, hogy ajánlatkérõ nem követett el jogsértést azáltal, hogy a Kalmár Autósiskola képzési és tanfolyamtartási jogosultságát elfogadta.
<br>A Döntõbizottság megítélése szerint az sem minõsül jogsértésnek, hogy a egyéni vállalkozó ajánlattevõ esetén a pénzügyi-gazdasági alkalmasság igazolására elfogadta a személyi jövedelemadó bevallását.
<br>Egyéni vállalkozó is lehet ajánlattevõ a Kbt. rendelkezései értelmében, és ezt ajánlatkérõ sem zárta ki. Ugyanakkor a pénzügyi és számviteli elõírások értelmében jövedelmérõl jogszerûen személyi jövedelemadó bevallást készít. Az a körülmény, hogy ezt ajánlatkérõ külön nem tüntette fel az igazolások körében, még nem minõsíti jogellenesnek a más jogszabályi rendelkezésnek megfelelõen elkészített bevallást.
<br>A Döntõbizottság a kérelmeknek a fentiek szerint helyt adott. A kérelmekben megjelölt az értékelés jogsértõ voltára vonatkozó kérelmi elemeket nem vizsgálta, hiszen az ajánlatkérõ értékelését már az érvénytelen ajánlatok érvénytelenként való elfogadása jogsértõvé tette.
<br>A Kbt. 61. § (1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. sz. melléklete szerint az összegezésnek az eljárásról tartalmaznia kell:
<br>
<br>2. a) Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei:
<br>b)** Az a) pont szerinti ajánlatok értékelése a következõ táblázatba foglalva:
<br>c)* * A táblázatban szereplõ értékelési pontszámok indokolása:
<br>A Döntõbizottság megállapította, hogy ajánlatkérõ által készített és az eredményhirdetéskor ismertetett összegezés nem tartalmazza az ajánlatok értékelt tartalmi elemeit.
<br>Az összegezés 2. c) pontjában ajánlatkérõ a táblázatban szereplõ értékelési pontszámok indokolásaként az általa választott pontozási módszert ismertette. A Döntõbizottság álláspontja szerint ezen ajánlatkérõi tájékoztatás nem felel meg a törvény által elõírt indokolási kötelezettségnek.
<br>A törvény elõírja, hogy az összegezésnek tartalmazni kell a részszempontok szerinti tartalmi elemeket. Az ajánlattevõk ennek alapján tudják megállapítani, hogy az ajánlatkérõ helyesen értékelt-e, valóban az ajánlati felhívásban meghatározott elbírálási szempont, az összességében legelõnyösebb ajánlat részszempontjai, és azok és súlyozása alapján döntött-e. A tájékoztatási kötelezettség az eljárás tisztaságának egyik fontos biztosítéka.
<br>A fentiek alapján az ajánlatkérõ által készített összegezés nem felelt meg a Kbt. 61. § (1) bekezdés elsõ fordulatában meghatározottaknak.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését, valamint az 59. § (1) bekezdését és a 61. § (1) bekezdését, ezért a 88. § (1) bekezdés c) pontja alapján megsemmisítette ajánlatkérõnek az eljárást lezáró döntését.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A Döntõbizottság nem kötelezte ajánlatkérõt a II. rendû kérelmezõ jogi képviselõje részére az ügyvédi munkadíj megtérítésére.
<br>A Kbt. egyértelmû rendelkezést tartalmaz az eljárási díjjal kapcsolatban. Nem határozza meg azonban azt, hogy mit és milyen mértékben lehet, illetve kell az eljárás során felmerült költségnek tekinteni, ugyanígy a Kbt. 79. § (1) bekezdése alapján mögöttes jogszabályként alkalmazandó az államigazgatási eljárás általános szabályairól szóló 1957. évi IV. törvény sem. A 32/2003. (VIII. 22.) IM rendelet csak a bírósági eljárásban megállapítható ügyvédi költségrõl rendelkezik. Így a Döntõbizottságnak - bár méltányolja a kérelmezõ költség iránti igényét -, jogszabályi felhatalmazás hiányában, annak megállapítására nem volt lehetõsége. Az is akadályát képezi a Döntõbizottság döntésének, hogy tételes jogszabályi rendelkezés nem is szabályozza közigazgatási eljárásokban a jogi képviselet díját, a bírósági eljárási költségekrõl szóló jogszabályi rendelkezések pedig nem alkalmazhatók. Ezen indokokra tekintettel a Döntõbizottság elutasította a II. r. kérelmezõ költségigényét.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. december 8.
<br>
<br>Dr. Telek Katalin s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>