<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10018)
</h2>
<br>1024 Budapest, Margit krt. 85.
<br>Ikt.sz.: D.545/12/2003.
<br>
<br>Tárgy: a Ratio Siculum Kft. jogorvoslati kérelme az Educatio Társadalmi Szolgáltató Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Budai-Balogh Gábor ügyvéd (1066 Budapest, Oktogon tér 1.) által képviselt Ratio Siculum Kft. (1125 Budapest, Óra u. 1/A., továbbiakban: kérelmezõ) jogorvoslati kérelmét - melyet az Educatio Társadalmi Szolgáltató Kht. (1082 Budapest, Üllõi út 82/E., továbbiakban: ajánlatkérõ) informatikai infrastruktúra üzemeltetése tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>INDOKOLÁS
<br>
<br>Ajánlatkérõ részvételi felhívást tett közzé a Közbeszerzési Értesítõ 2003. szeptember 24-én megjelent számában a rendelkezõ részben megjelölt beszerzésre tárgyalásos eljárás lefolytatása céljából. A közbeszerzési eljárás lefolytatására A SZÁMÍT Kft. részére adott megbízást.
<br>A tárgyalásos eljárási forma alkalmazását a Kbt. 70. § (1) bekezdés e) pontjára alapította, indokaként a felhívásban közölte: "a szerzõdéses feltételek meghatározása nem lehetséges olyan pontossággal, illetve egyértelmûséggel, mely lehetõvé teszi a nyílt vagy meghívásos eljárásban a legkedvezõbb ajánlat kiválasztását. A végzendõ munkát változó mûszakszámban kell végezni, változó külsõ elvárások, igények mellett. Az informatikai infrastruktúra üzemeltetése kiterjed annak különbözõ típusú fejlesztésére is, melynek végleges meghatározását csak a tárgyaláson az ajánlattevõkkel közösen lehet meghatározni."
<br>A felhívás 8. pont harmadik bekezdésében ajánlatkérõ a jelentkezõ mûszaki alkalmassága igazolására elõírta az elõzõ 3 év legjelentõsebb, a beszerzés tárgyával azonos területen végzett referenciái ismertetését az ezekhez tartozó referenciaigazolásokkal együtt. A 9. b) pontban kikötötte, hogy alkalmatlannak minõsíti a jelentkezõt, ha nem rendelkezik legalább egy, informatikai infrastruktúra üzemeltetésére szóló kiváló minõsítésû referenciaigazolással.
<br>A meghívni kívánt ajánlattevõk keretszámát 3-ban határozta meg.
<br>A felhívás 13. pontja harmadik bekezdésében közölte, hogy a részvételi dokumentáció ára 40 000 Ft + áfa, amit készpénzben kell kifizetni ajánlatkérõ megbízottja részére. Közölte továbbá, hogy a dokumentáció a megbízottnál térítésmentesen megtekinthetõ.
<br>A részvételi dokumentációt 14 cég - köztük kérelmezõ - vásárolta meg.
<br>A jelentkezési határidõre, október 22-én 10.00 órára 8 jelentkezés érkezett ajánlatkérõhöz. Kérelmezõ a jelentkezést október 22-én 10 óra 10 perckor nyújtotta be, ami a kitöltött felolvasólapból állt. Közölte, hogy jogorvoslati kérelemmel fordult a Döntõbizottsághoz.
<br>Ajánlatkérõ november 3-án hirdette ki a részvételi szakasz eredményét, a MÁV Informatika Kft.-t, a Delta Elektronik Kft.-t és a Getronics Mo. Kft.-t hívta fel ajánlattételre.
<br>Kérelmezõ október 21-én terjesztette elõ jogorvoslati kérelmét.
<br>Kérte a jogsértés megállapítását, a részvételi felhívás megsemmisítését.
<br>Sérelmezte, hogy ajánlatkérõ elõírása szerint referencialevéllel kell igazolni a jelentkezõ alkalmasságát, álláspontja szerint a Kbt. 44. §-a ilyen igazolási módot nem tesz lehetõvé.
<br>Kifogásolta a választott eljárási formát, annak közölt indokát nem tartotta valósnak. Arra hivatkozott, hogy ajánlatkérõ ugyanebben a tárgyban korábban már lefolytatott egy eredménytelenül végzõdõ nyílt eljárást, a jelen eljárásban kiadott mûszaki leírás megegyezik a nyílt eljárás dokumentációjában rögzített mûszaki leírással.
<br>Kifogásolta továbbá a részvételi dokumentáció árát, véleménye szerint a mindössze 28 oldalból álló dokumentáció árának 40 000 Ft + áfa összegben való meghatározása túlzott.
<br>Ajánlatkérõ kérte a jogorvoslati kérelem elutasítását.
<br>Elsõdlegesen a kérelmezõ ügyfélképessége hiányára hivatkozott. Elõadta, hogy kérelmezõ a részvételi jelentkezését elkésve adta be a kért dokumentumok nélkül, így kizárt, hogy az eljárásban ajánlattevõnek minõsüljön. Kérelme nem bírálható el egyéb érdekeltként benyújtott kérelemként, mert nem igazolta, hogy milyen jogát, jogos érdekét sérti a tárgyalásos eljárás. A kérelmezõ által beadott felolvasólapból kitûnik, hogy kérelmezõ nem végzett a beszerzés tárgya szerinti tevékenységet, a nulla forintos üzemi eredménye kérdésessé teszi, hogy végzett-e bármilyen tevékenységet.
<br>Az alkalmasság igazolási módja sérelmezésével kapcsolatban elõadta, hogy az alkalmasságról ajánlatkérõnek a Kbt. 44. § (8) bekezdése szerint az (1), a (2) és a (6) bekezdés alapján kell döntenie, ennek során az igazolások eredetiségét is ellenõrizheti. Ezt úgy teheti meg, hogy bekéri az ismertetett referenciáknak a megrendelõ általi igazolását.
<br>A tárgyalásos eljárás alkalmazása indokaként hivatkozott a korábbi nyílt eljárásban szerzett tapasztalatára, miszerint a szerzõdéses feltételek pontos meghatározhatósága hiánya folytán az ajánlati árak 70-100%-kal meghaladták a jelenlegi szolgáltató árát. A beszerzés tárgya ugyanis különbözõ fejlesztések elvégzését is igényli, valamint az állandóan változó külsõ elvárások, igények mellett a szolgáltatást változó mûszakszámban indokolt végezni. Ilyen körülmények között csak tárgyalásos eljárásban lehet pontosan meghatározni a beszerzés tárgyát.
<br>A dokumentáció árát illetõen közölte, hogy annak elkészítését 4 fõ végezte 9 munkanap alatt. A bérköltség 250 857 Ft volt, a tárgyi költségek (fénymásolás, kazetták, papír, posta, telefon stb.) 129 006 Ft-ot tettek ki, az irodabérlet erre az idõszakra 85 905 Ft volt. A vonatkozó számlákat csatolta. A dokumentáció nettó 465 768 Ft-os összköltségét elosztva a dokumentációt prognosztizáltan megvásárlók számával, 6-tal, nettó 77 628 Ft jut egy példány dokumentációra, a 40 ezer Ft mérsékelt árnak tekinthetõ.
<br>A Döntõbizottság a felek írásbeli észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Döntõbizottság elsõdlegesen a kérelmezõ ügyfélképessége kérdésében foglalt állást.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>A (3) bekezdés elõírja: "A kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti."
<br>Kérelmezõ a jelentkezését a jelentkezési határidõ lejártát követõ 10 perccel, tehát elkésetten nyújtotta be. A jelentkezés csak a kitöltött felolvasólapból állt, az tehát hiányos is volt.
<br>A két szakaszból álló eljárások közös szabályai között a 63. § (8) bekezdése kimondja, hogy a részvételi szakaszra megfelelõen alkalmazandók a 51-54. § szabályai. Így az 52. § (2) bekezdés a) pontja értelmében érvénytelen a jelentkezés, ha azt a jelentkezõ a jelentkezési határidõ lejártát követõen nyújtotta be, a d) pont értelmében érvénytelen a jelentkezés, ha az nem felel meg a felhívásban, illetõleg a dokumentációban meghatározott tartalmi és formai követelményeknek. Az 53. § (2) bekezdése szerint az érvénytelen jelentkezést benyújtó az eljárás további szakaszában nem vehet részt.
<br>A kérelmezõ jelentkezése tehát érvénytelen volt, az eljárásban ajánlattevõként már nem vehetett részt, így ajánlattevõi minõségénél fogva nem nyújthatott be jogorvoslati kérelmet.
<br>A Döntõbizottság a kérelmezõ cégkivonatából megállapította, hogy kérelmezõ tevékenységi körében szerepel az egyéb számítástechnikai tevékenység, amely a beszerzés tárgyát képezõ informatikai infrastruktúra üzemeltetésének végzésére feljogosítja. Kérelmezõ a jelentkezési dokumentációt október 8-án megvásárolta. Jogos érdekét képezte tehát az, hogy a kiírási feltételek olyanok legyenek, amelyeknek meg tud felelni. Ily módon a kérelmezõ ügyfélképessége megállapítható.
<br>Kérelmezõ sérelmezte, hogy ajánlatkérõ az alkalmassági feltételek között elõírta a referencialevél csatolását.
<br>A Kbt. 44. § (2) bekezdés a) pontja szerint az ajánlattevõ/jelentkezõ mûszaki alkalmassága igazolható az elõzõ, legfeljebb három év legjelentõsebb szolgáltatásainak ismertetésével.
<br>A (7) bekezdés az igazolási módokra vonatkozóan azt a korlátozást tartalmazza, hogy a kérhetõ adatok és tények kérését ajánlattevõnek a közbeszerzés tárgyára kell korlátoznia.
<br>A mûszaki alkalmasság igazolására azért indokolt az elõzõ munkák ismertetése, mert ajánlatkérõ ennek alapján tud meggyõzõdni arról, hogy az ajánlattevõ/jelentkezõ már végzett a közbeszerzés tárgyával azonos munkát, tehát képes lehet a közbeszerzési szerzõdés teljesítésére. Ahhoz, hogy e korábbi munkavégzések minõségérõl is meg tudjon gyõzõdni, szükséges e munkák megrendelõinek visszajelzése, a referencialevél bekérése is. A referencialevél tehát a 44. § (2) bekezdés a) pontja szerinti igazolási mód körébe esik.
<br>A Döntõbizottság megállapította, hogy ajánlatkérõ helyállóan kérte a mûszaki alkalmasság igazolása körében a jelentkezõ által végzett szolgáltatásokról szóló referencialevelet, ezért a jogorvoslati kérelmet ebben a részében elutasította.
<br>Kérelmezõ kifogásolta, hogy ajánlatkérõ tárgyalásos eljárási formát alkalmazott a beszerzésre arra hivatkozva, hogy a korábbi nyílt eljárás tárgya is ugyanezen beszerzés volt, akkor meg tudta határozni a beszerzés tárgyát, így most nem állíthatja, hogy nem határozható meg a beszerzés tárgya.
<br>Ajánlatkérõ a jogorvoslati eljárásban tartott tárgyaláson úgy nyilatkozott, hogy az elõzõ nyílt eljáráshoz képest módosult a mûszaki tartalom. A változás abban áll, hogy a jelen eljárásban a szolgáltatás végzését illetõen változó mûszakszámra kér ajánlatot, a nyílt eljárásban a mûszakszám állandó volt. Változtatást jelent a nyílt eljáráshoz képest az is, hogy a jelen eljárásban felmerült az informatikai infrastruktúra fejlesztése is, ezek rendszeres és eseti díjairól kíván tárgyalni az ajánlattevõkkel.
<br>A változó külsõ feltételekre nézve elõadta, hogy az informatikai rendszer a Kempelen Farkas Hallgatói Informatikai Központban mûködik, a rendszer meg kell hogy feleljen a mindenkori egyetemi szerkezetnek, az összevonások, szétválások és a jogszabályi változások által elõállt helyzeteknek.
<br>Ajánlattevõ a tárgyalásos eljárás indokolásában hivatkozott szempontokat nem a részvételi, hanem az ajánlati dokumentációban jelölte meg.
<br>A dokumentáció 4.10.3. pontja szerint a szolgáltató köteles "Rendszerfejlesztés Támogatás" szolgáltatást nyújtani a megbízó által végzett, az informatikai infrastruktúrát érintõ fejlesztésekben.
<br>A 4.6. pont utal arra, hogy az ajánlatkérõ a tárgyalásokon kívánja pontosítani, ill. meghatározni a szolgáltatás többletköltségét a változó külsõ igények esetében, változó mûszakszámnál, valamint a különbözõ informatikai fejlesztési igények jelentkezése mellett.
<br>A vállalkozói ajánlat részletezését a dokumentáció 8.A. melléklete írja elõ az egyes mûszakokat teljesítõ szakemberek rendelkezésre állási díjainak és eseti szolgáltatási díjainak ismertetésével. Az egy-két vagy három mûszakos szolgáltatás eseteit ajánlatkérõ a tárgyalások keretében kívánja eldönteni.
<br>A Döntõbizottság megállapította, hogy ajánlatkérõ megjelölte azon ajánlati elemeket, amelyek csak a tárgyalások során válhatnak a szerzõdés feltételeivé, ezáltal igazolta, hogy a tárgyalásos eljárásnak a Kbt. 70. § (1) bekezdés e) pontjában rögzített feltételei fennállnak.
<br>A Döntõbizottság megállapította, hogy a tárgyalásos eljárási forma alkalmazása nem jogsértõ, ezért a jogorvoslati kérelmet elutasította.
<br>A Kbt. 37. § (3) bekezdése elõírja: "A dokumentáció ellenértékét az annak elõállításával és az ajánlattevõk/jelentkezõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani."
<br>A Döntõbizottság elfogadta az ajánlatkérõ által a dokumentáció elkészítésére és a jelentkezõk rendelkezésére bocsátásával kapcsolatban felmerült költségekre és ezek alapján a dokumentáció ára meghatározására vonatkozó számítást.
<br>A Döntõbizottság megállapította, hogy ajánlatkérõ helytállóan határozta meg a részvételi dokumentáció árát, ezért a jogorvoslati kérelmet elutasította.
<br>A Döntõbizottság a Kbt. 76. § (1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 21.
<br>
<br>Dr. Csitkei Mária s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>