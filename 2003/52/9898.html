<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9898)
</h2>
<br>1024 Budapest, Margit krt. 85.
<br>Ikt.sz.: D.580/8/2003.
<br>
<br>Tárgy: az OMS Hungária Kft. jogorvoslati kérelme Kiskõrös Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az OMS Hungária Kft. (2890 Tata, Bacsó B. u. 37., a továbbiakban: kérelmezõ) által a Kiskõrös Város polgármestere (6200 Kiskõrös, Petõfi tér 1., a továbbiakban: ajánlatkérõ) "Kiskõrös város szennyvízcsatorna-hálózatának és szennyvíztisztító telepének megvalósítása" tárgyú közbeszerzési eljárása ellen benyújtott kérelem alapján indított jogorvoslati eljárást - a jogorvoslati kérelem visszavonására tekintettel- megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek nincs helye és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai alapján az alábbi tényállást állapította meg:
<br>Ajánlatkérõ 2003. augusztus 27-én, a Közbeszerzési Értesítõ 35. számában (6596/2003 szám alatt) részvételi felhívást tett közzé nyílt, elõminõsítéses közbeszerzési eljárás megindítására a rendelkezõ részben megjelölt tárgyban.
<br>A részvételi szakasz eredményhirdetésére 2003. október 10-én került sor, melyen 10 jelentkezés érvénytelenségét, és három jelentkezõ alkalmasságát hirdették ki.
<br>A három alkalmasnak minõsített jelentkezõ kérelmezõ, a BAU-TEAM Kft., valamint a Somogyi és Társa Kft. és a SOLTÚT Kft. közös jelentkezése. Részükre az ajánlati felhívást még aznap megküldték.
<br>Az ajánlati felhívás 13. pontjában ajánlatkérõ meghatározta, hogy az összességében legkedvezõbb ajánlat szempontja alapján bírálja el az ajánlatokat.
<br>Megadta az adható pontszámokat és a súlyszámokat az alábbiak szerint:
<br>részszempontok	súlyszámok
<br>Jólteljesítés biztosítékai:
<br>- jótállási idõ elõírtakon túli megajánlása (%)	2
<br>- a szavatossági idõ elõírtakon túli vállalása (%)	2
<br>- késedelmi kötbér megajánlása (Ft)	4
<br>- egyéb jólteljesítés biztosítéka (Ft)	4
<br>Építéssel kapcsolatos vállalások:
<br>- a lakóingatlanokra történõ bejutás korlátozása (perc)	2
<br>- az építéssel okozott akadályoztatás mértéke (óra)	3
<br>Ajánlati ár (Ft)	3
<br>Elõírtnál kedvezõbb teljesítési határidõ	4
<br>Helyi munkaerõ alkalmazása	0,3
<br>Az ajánlatok összeállításához dokumentációt készített, amely részletesen tartalmazta az ajánlatok tartalmi és formai követelményeit.
<br>A dokumentáció 18. oldalán, az 1.3. pontban meghatározta, hogy "az egyéb jólteljesítés biztosítéka" alszempont körében az ajánlatkérõ a vállalási ár bruttó összegét meghaladó megajánlást nem értékel (értékelési limit).
<br>A dokumentáció 23. oldalán az 5.1. pontban a helyi munkaerõ fogalmának meghatározásánál kimondta, hogy "A helyi munkaerõ alkalmazása alatt az Ajánlatkérõ a beruházással érintett település és a megye állandó lakossága vagy ezen személyek vagy más személyek által létrehozott és ezen településeken - az ajánlati felhívás kiküldésének a napján már bejegyzett - székhellyel vagy telephellyel rendelkezõ gazdasági szervezetek teljesítését veszi figyelembe."
<br>Az 5.2. pontban rögzítette, hogy "ajánlattevõk tételesen adják meg ezen személyek nevét, lakóhelyét, illetve a cég székhelyét, valamint azt, hogy mely idõpontban milyen munkák elvégzésére kívánják õket bevonni, és csatoljanak tõlük - egyéni, illetve társas vállalkozás esetében - cégszerûen aláírt szándéknyilatkozatot, szerzõdést, vagy elõszerzõdést."
<br>Kérelmezõ 2003. november 6-án jogorvoslati kérelmet terjesztett elõ, melyben kérte ajánlatkérõt a törvény szabályainak megfelelõ eljárásra felhívni, kérte továbbá jogsértés megállapítását, bírság kiszabását, valamint költségeinek megtérítését. Ideiglenes intézkedésként kérte a közbeszerzési eljárás felfüggesztését.
<br>Álláspontja szerint ajánlatkérõ az egyéb jólteljesítés biztosítékai között 4 súlyszámmal szerepeltetett alszempontnál azzal, hogy meghatározta, hogy "Az ajánlatkérõ a vállalási ár bruttó összegét meghaladó megajánlást nem értékel" sérti az esélyegyenlõséget, mert - különös tekintettel arra, hogy az ajánlati ár részszempont súlyszáma (3) - azt az ajánlattevõt hozza elõnyösebb helyzetbe, aki magasabb ajánlati árat ad meg.
<br>Sérelmezte továbbá a helyi munkaerõ alkalmazásának az ajánlati dokumentációban történõ, az ajánlatkérõ által alkalmazott, álláspontja szerint jogsértõ fogalom meghatározását, mindkét vonatkozásban hivatkozva a Döntõbizottság D.343/11/2003. számú döntésére.
<br>Ugyanezen részszempont vonatkozásában sérelmezte ajánlatkérõnek azt az elõírását, mely szerint "ajánlattevõk tételesen adják meg ezen személyek nevét, lakóhelyét, illetve a cég székhelyét, valamint azt, hogy mely idõpontban milyen munkák elvégzésére kívánják õket bevonni." Ezen elõírás álláspontja szerint diszkriminatív.
<br>A Döntõbizottság 2003. november 11-én a közbeszerzési eljárást ideiglenes intézkedéssel felfüggesztette.
<br>Ajánlatkérõ 2003. november 11-én kelt bejelentésében közölte, hogy a kiküldött ajánlati felhívást visszavonta, és egy új, egységes szerkezetû ajánlati felhívást és ajánlati dokumentációt fog az ajánlattevõk részére megküldeni. Mellékelte az ajánlattevõk részére kiküldött értesítését. Kérte a jogorvoslati eljárás megszüntetését.
<br>Kérelmezõ 2003. november 20-án kelt, BK-2388/2003 számú telefaxában, az ajánlati felhívás visszavonására való tekintettel, közölte, hogy jogorvoslati kérelmét nem tartja fenn.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel, az Áe. 14 § (1) bekezdése alapján a Döntõbizottság a jogorvoslati eljárást megszüntette.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2003. november 21.
<br>
<br>Dr. Telek Katalin s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>