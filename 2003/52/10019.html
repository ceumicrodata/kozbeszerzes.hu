<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10019)
</h2>
<br>1024 Budapest, Margit krt. 85.
<br>Ikt.sz.: D.466/11/2003.
<br>
<br>Tárgy: a Galla-Teher Kft. jogorvoslati kérelme a HM Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Galla-Teher Kft. (2800 Tatabánya, Tarjáni út 1., a továbbiakban: kérelmezõ) jogorvoslati kérelmét, melyet a HM Beszerzési és Biztonsági Beruházási Hivatal (1101 Budapest, Salgótarjáni út 18., a továbbiakban: ajánlatkérõ) "különbözõ típusú gépjármûvek 4. számú technikai kiszolgálása és szükség szerinti javítása regionális ipari kapacitások igénybevételével" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárásban felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. június 25-én nyílt közbeszerzési eljárást indított a Közbeszerzési Értesítõ 26. számában a rendelkezõ részben megjelölt tárgyban 4423/2003 szám alatt.
<br>Ajánlatkérõ a felhívás 3. a) pontjában 15-féle gépjármûtípust sorolt fel megjelölve, hogy az egyes típusok melyik helyõrségekben találhatók, továbbá meghatározta a tizenegy helyõrségben lévõ gépjármûvek összdarabszámát is helyõrségenként. A 3. d) pont szerint részajánlatot katonai helyõrségenként külön-külön kellett tenni úgy, hogy az tartalmazza az adott helyõrségben meglévõ összes típus 4. számú technikai kiszolgálását és szükség szerinti javítását.
<br>Ajánlatkérõ az ajánlatok elbírálása szempontjának a legalacsonyabb összegû ellenszolgáltatást írta elõ.
<br>A felhívás 16.1. pontja elõírta, hogy ajánlatot hazai székhellyel rendelkezõ, a felhívás 3. a) pontjában megadott helyõrségekben, illetve azok legfeljebb 50 km-es vonzáskörzetében a meghatározott munkák elvégzésére alkalmas javítómûhellyel rendelkezõ cégek tegyenek.
<br>A 16.5.1. pont az olvasólap tartalmi információi között a 3. francia bekezdésben meghatározta a jelen ajánlati felhívásban és a dokumentációban megadott adatok alapján a javítási munkák számlázása alapjául szolgáló egységes rezsióradíjat nettó forint + áfa bontásban.
<br>Az ajánlatkérõ dokumentációt is készített, amely ajánlattételi, valamint mûszaki követelményeket és szerzõdéskötési irányelveket tartalmazott.
<br>Az ajánlattételi követelmények meghatározásai között a dokumentáció 4. oldal elsõ bekezdése a következõt tartalmazta:
<br>Rezsióradíj: A vállalkozó által a 4. számú technikai kiszolgálásra és a szükség szerinti javítási munkák elszámolására egységesen - szakmáktól függetlenül - meghatározott 1 munkaóra díja.
<br>A dokumentáció 1.4.4. pontja megismételte az olvasólapnak az ajánlati felhívás 16.5.1. pontjában részletezett tartalmi követelményeit, így a rezsióradíj összegét is.
<br>Az 1. sz. melléklet a 4. sz. technikai kiszolgálás mûvelettervét ismertette gépjármûtípusonként, a mûvelet megnevezésével fõdarabonként, részegységenként, a szerszám, követelmény és várható anyag elõírásával.
<br>A dokumentáció 2.2. pontja a szolgáltatás követelményeit írta elõ:
<br>"A 4. számú technikai kiszolgálást a jelen dokumentáció 1. számú mellékletében típusonként megadott mûveletterv szerint kell végrehajtani, melynek munkaigényét az ajánlatkérõ - a Magyar Honvédségben érvényes fenntartási norma alapján - egységesen az összes típust gépjármûvenként 25 munkaórában állapítja meg."
<br>Az ajánlattételi és bontási határidõre 2003. augusztus 5-én a kérelmezõ, a Postaautó Tisza Rt., a Diász Kft., a Klima Rt., a Debreceni Autójavító Szövetkezet és a HM Currus Rt. nyújtotta be ajánlatát.
<br>A kérelmezõ a rezsióradíjakat Gyõr, Tata és Tapolca helyõrségekben lévõ gépjármûvek típusait felsorolva; azokat személygépkocsi, illetve mentõ és tehergépkocsi csoportra felbontva ajánlotta meg.
<br>Tata vonatkozásában például az alábbiak szerint ajánlotta meg a rezsióradíjakat:
<br>UAZ-469 tj. szgk.	2410 Ft + áfa
<br>UAZ-452 mentõ	2410 Ft + áfa
<br>URAL-4320 tj. tgk.	2650 Ft + áfa
<br>KRAZ-255 tj. tgk.	2650 Ft + áfa
<br>RÁBA-831 tj. tgk.	2650 Ft + áfa
<br>Az ajánlatkérõ, bírálóbizottsága javaslata alapján a 2003. szeptember 4-én tartott eredményhirdetésen a Klima Rt.-t Szolnok, a Debreceni Autójavító Szövetkezetet Debrecen, a Postaautó Tisza Rt.-t Aszód, Gyõr, Tapolca, Pécs, Tata, Szombathely helyõrségekre hirdette ki nyertesnek; Hódmezõvásárhely, Szentes és Szabadszállás helyõrségekre - érvényes ajánlat hiányában - az eljárást eredménytelennek nyilvánította.
<br>A Postaautó Tisza Rt. egyes részajánlatait, a Diász Kft., a HM Currus Rt. és a kérelmezõ részajánlatait az ajánlatkérõ érvénytelenné nyilvánította.
<br>Kérelmezõ ajánlatának érvénytelenné nyilvánítási indokai a következõk voltak: "Nem egységes, típustól független rezsióradíjat határozott meg ajánlatában.
<br>Az ajánlati felhívás 16.1. pontjában foglaltak teljesülésérõl, valamint a javítás helyszínének pontos címérõl és az adott helyõrségtõl való távolságáról szóló nyilatkozata alapján a javítás helyszíne 68 km-re van Gyõr helyõrségtõl, illetve 138 km-re van Tapolca helyõrségtõl. Gyõr és Tapolca esetében ez kizáró ok."
<br>A nyertes ajánlattevõkkel a szerzõdést az ajánlatkérõ 2003. szeptember 15-én megkötötte.
<br>Kérelmezõ 2003. szeptember 16-án nyújtott be jogorvoslati kérelmet a Döntõbizottsághoz. Ajánlatkérõ érvénytelenné nyilvánító döntés felülvizsgálatát és jogsértés megállapítása esetén ajánlatkérõ döntésének megsemmisítését, új eljárás lefolytatására kötelezését kérte.
<br>A 2003. október 9-én megtartott tárgyaláson kérelmezõ nyilatkozatában kijelentette, hogy Tapolca és Gyõr részajánlat tekintetében nem vitatja ajánlatkérõ döntését, mivel ott a távolság miatt egyértelmûen érvénytelen az ajánlata.
<br>Visszavonta kérelmének azon részét, hogy a Döntõbizottság az eljárást lezáró döntését semmisítse meg, mivel a szerzõdést már megkötötték.
<br>Elõadta továbbá, hogy a cégénél szokásos módon, kétféle gépjármû-kategóriára, személy és tehergépkocsikra ajánlotta meg a rezsióradíjat. Ezt így találta reálisnak, mivel adott munkamûveletek esetén tehergépkocsiknál két szakember szükséges a karbantartások végzéséhez.
<br>Az érvénytelenné nyilvánító döntésnek a rezsióradíjra vonatkozó indokolását sérelmezte. Álláspontja szerint sem az ajánlati felhívás, sem a dokumentáció nem tartalmaz arra vonatkozó utalást, hogy a rezsióradíjat egységesen, típustól függetlenül kellett megadni. Ennek az is ellentmond, hogy a szolgáltatás tárgyaként különbözõ típusú jármûvek voltak meghatározva. Szerinte a dokumentációnak és az ajánlati felhívásnak egyértelmûnek kell lenniük. Ajánlatkérõ a Kbt. 40. § (3) és (5) bekezdését sértette meg. Továbbá úgy nyilatkozott, hogy a nyertes ajánlati áraira tekintettel, saját rezsióradíjai alapján az eljárás nyertese nem lehetett volna.
<br>Az ajánlatkérõ a kérelem alaptalanság miatti elutasítását kérte. Álláspontja szerint a kérelmezõ ajánlata érvénytelenné nyilvánításával jogszerûen járt el. Arra hivatkozott - kérelmezõ álláspontjával ellentétben -, hogy az ajánlati felhívás 16.5.1. pontja és a dokumentáció 4. oldala is a rezsióradíjra vonatkozóan az egységes követelményt egyértelmûen tartalmazta. Elõadta, hogy a bírálat szempontja a legalacsonyabb ellenszolgáltatás volt és gépjármûtípusonként nem, csak helyõrségenként lehetett részajánlatot tenni és csak egységes rezsióradíjak esetén lehetett a legkedvezõbb ajánlatot kiválasztani.
<br>Elõadta továbbá, hogy az ajánlattevõk közül csak kérelmezõ értelmezte eltérõen a rezsióradíj fogalmát, ugyanakkor nem élt a Kbt. 38. § (1) bekezdés szerinti tájékoztatáskérési lehetõséggel. A tárgyaláson felhívta a figyelmet a dokumentáció 11. oldalán a 2.2. pontra, mivel az egységesség a 25 óra munkaórára vonatkozik. Ez a megfogalmazás nem tartalmaz gépjármûtípustól függõ rezsióradíj-elõírást.
<br>Egyéb érdekeltként a Klima Rt. és a Postaautó Rt. észrevételében az egységes rezsióradíjra vonatkozó meghatározást egyértelmûnek ítélte.
<br>A Döntõbizottság a rendelkezésre álló iratok, valamint írásbeli és szóbeli nyilatkozatok alapján a jogorvoslati kérelmet megalapozatlanság miatt elutasítja az alábbiak szerint:
<br>A kérelmezõ az érvénytelenné nyilvánítást a rezsióradíj tekintetében sérelmezte. Álláspontja szerint ajánlatkérõ megsértette a Kbt. 40. § (3) és (5) bekezdését.
<br>A Kbt. 40. § (2) bekezdése elõírja, hogy ajánlatkérõ a mûszaki leírást csak jogszabályba foglalt, vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.
<br>A Kbt. 40. § (3) bekezdése szerint az ajánlatkérõ a (2) bekezdésben foglaltaktól csak akkor térhet el, ha mûszaki elõírások, nemzeti szabványok
<br>a) nem állnak rendelkezésre;
<br>b) nem tartalmaznak olyan leírást, ami biztosítaná a közbeszerzés tárgyának megfelelõségét;
<br>c) alkalmazása a korábbi beszerzésekhez nem illeszkedõ beszerzést eredményezne, illetve mûszaki nehézségeket vagy aránytalan többletköltségeket okozna az ajánlatkérõnek;
<br>d) alkalmazása nem teszi lehetõvé a kifejezetten fejlesztésre irányuló közbeszerzést.
<br>A Kbt. 40. § (5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt, aki érvénytelen ajánlatot tett, illetve akit az eljárásból kizártak.
<br>A felhívás 3. d) pontja meghatározta, hogy a részajánlatnak az adott helyõrségben meglévõ összes típus kiszolgálására és javítására kellett vonatkozni.
<br>A 16.5.1. pont a javítási munkák számlázása alapjául szolgáló egységes rezsióradíj feltüntetését írta elõ az olvasólapon.
<br>A dokumentáció fogalmi leírásai között a rezsióradíjra egységesen - szakmáktól függetlenül - meghatározott 1 munkaóra díját határozta meg.
<br>Ajánlatkérõ elõírta, hogy a 4. számú technikai kiszolgálást a jelen dokumentáció 1. számú mellékletében típusonként megadott mûveletterv szerint kell végrehajtani, melynek munkaigényét az ajánlatkérõ - a Magyar Honvédségben érvényes fenntartási norma alapján - egységesen az összes típust gépjármûvenként 25 munkaórában állapítja meg.
<br>A kérelmezõ a dokumentáció azon elõírásának, hogy egységes, szakmáktól független rezsióradíjat ajánlott, eleget tett, mivel a 4. sz. technikai mûvelettervben elõírtak szerinti motor, futómû, erõátvitel, kenési rendszer stb. szakmailag elkülöníthetõ részekre külön-külön nem határozott meg rezsióradíjat.
<br>A kérelmezõ Tata helyõrségre vonatkozó részajánlatában kétféle rezsióradíjat ajánlott; az UAZ különféle típusaira 2410 Ft + áfa, az URAL, KRAZ, RÁBA típusokra és a pótkocsikra 2650 Ft + áfa árat. Ajánlatkérõ a dokumentációban meghatározta, hogy a rezsióradíjat szakmáktól függetlenül egységesen kell meghatározni, továbbá a 4. sz. technikai kiszolgálást megadott mûveletterv szerint kell elvégezni, erre az összes típus esetében gépjármûvenként 25 munkaóra elszámolását engedélyezi. A felhívás és a dokumentáció sem tartalmaz olyan elõírást, hogy a rezsióradíjakat gépjármûtípusonként meg kell bontani. Ajánlattevõ az ajánlati felhívástól és dokumentációtól eltérõen saját gyakorlatában kialakított két kategória szerint megbontotta a rezsióradíjak egységét, azt két csoportra osztotta, személy- és tehergépkocsi-kategóriára és ezekre eltérõ rezsióradíjat adott meg.
<br>A fentiekre tekintettel a Döntõbizottság megállapítja, hogy kérelmezõ - melyet maga is elismert -, az általa megállapított két gépjármûkategóriára más rezsióradíjat állapított meg, ezzel kérelmezõ eltért az ajánlati felhívás és dokumentáció tartalmától. Erre pedig a Kbt. 43. § (1) bekezdése alapján nem volt módja. Ezért ajánlatkérõ jogszerûen állapította meg, hogy kérelmezõ ajánlata a Kbt. 52. § (2) bekezdés d) pontja alapján érvénytelen és zárta ki õt az 53. § (2) bekezdése alapján az eljárás további részébõl.
<br>A jogorvoslati eljárás során kérelmezõ nem indokolta megfelelõen azt, hogy ajánlatkérõ megsértette a Kbt. 40. § (3) és (5) bekezdését. Nem terjesztett elõ a jogorvoslati eljárás során olyan indítványt és bizonyítást, hogy a Döntõbizottság vizsgálja és állapítsa meg azt, hogy ajánlatkérõ a mûszaki leírást jogszabályellenesen írta elõ, vagy jogszabályellenesen tért el attól jelen beszerzésben. Kérelmezõ nem terjesztett elõ bizonyítást arra sem, hogy ajánlatkérõ a közbeszerzés tárgyát úgy határozta meg, hogy az az ajánlattétel lehetõségébõl bármely lehetséges ajánlattevõt kizár, vagy más módon indokolatlan és hátrányos megkülönböztetést alkalmazott volna eljárása során. A Döntõbizottság a jogorvoslati eljárás során nem állapította meg azt, hogy ajánlatkérõ megsértette volna a Kbt. 40. § (3) és (5) bekezdését, ezért kérelmezõ erre vonatkozó kérelmét megalapozatlanság miatt elutasítja.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének a) pontja alapján a megalapozatlan jogorvoslati kérelmet elutasítja és a h) pont alapján rendelkezett a költségek viselésérõl, tekintettel arra, hogy jogszabálysértés megállapítására nem került sor.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 18.
<br>
<br>Dr. Szaller Ottó s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br><br></body></html>