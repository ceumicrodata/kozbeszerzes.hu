<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6489)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.328/9/2003.<br>
<br>
Tárgy: a Wind-Strip Kft. jogorvoslati kérelme Zalaegerszeg Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Wind-Strip Kft. (2400 Dunaújváros, Somogyi J. u. 3., képviseli: dr. Rácz György ügyvéd, 2400 Dunaújváros, Kossuth L. u. 10. I/4., a továbbiakban: kérelmezõ) által a Zalaegerszeg Megyei Jogú Város Önkormányzata (8901 Zalaegerszeg, Kossuth L. u. 17-19., a továbbiakban: ajánlatkérõ) "lakóépületek energiatakarékos felújításának megvalósítása" tárgyú közbeszerzési eljárása ellen benyújtott jogorvoslati kérelemnek helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, a Kbt. 59. § (1) bekezdését és a Kbt. 61. § (1) bekezdését, ezért ajánlatkérõ eljárást lezáró döntését a "I. Kodály Zoltán utca 1-13. sz. alatti lakóépület homlokzati nyílászárók felújítása 1350 m2 felületen (150 db lakás), a II. Landorhegyi u. 48-54. sz. alatti lakóépület homlokzati nyílászárók felújítása 800,2 m2 felületen (56 db lakás), homlokzati bevonat felújítása 461,3 m2, és a III. Vizslapark u. 25. sz. alatti lakóépület homlokzati nyílászárók felújítása 1191 m2 felületen (79 db lakás)" tételek tekintetében megsemmisíti, továbbá ajánlatkérõvel szemben 1 000 000 Ft bírságot szab ki.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:<br>
Ajánlatkérõ 2003. április 9-én ajánlati felhívás közzétételével, a rendelkezõ részben meghatározott tárgyú nyílt közbeszerzési eljárást kezdeményezett. A beszerzés tárgyát az ajánlati felhívás 3. pontja szerint ajánlatkérõ az alábbiakban határozta meg:<br>
"a) A beszerzés tárgya és mennyisége: zalaegerszegi társasházak energiatakarékos felújítása:<br>
I. Kodály Zoltán u. 1-13. sz.:<br>
- homlokzati nyílászárók felújítása 1350 m2 felületen (105 db lakás)<br>
- kazánházak rekonstrukciója 3 db<br>
II. Landorhegyi u. 48-54. sz.:<br>
- homlokzati nyílászárók felújítása 800,2 m2 felületen (56 db lakás),<br>
- homlokzati bevonatrendszer felújítása 461,3 m2,<br>
- fûtés-korszerûsítés (56 db lakás)<br>
III. Vizslaparki u. 25. sz.:<br>
- homlokzati nyílászárók felújítása 1191 m2 felületen (79 db lakás)"<br>
Az ajánlati felhívás 3. c) és d) pontjában ajánlatkérõ a részajánlat tételét lehetõvé tette az alábbiak szerint:<br>
"d) A részajánlattétel szempontja: ajánlattevõk az ajánlati felhívásban és az ajánlattételi dokumentációban meghatározott munkák egészére és egy részére is tehetnek ajánlatot. A részajánlat(ok) épületenként, illetve szakáganként nyújtható(k) be a felhívás 3. a) pontja szerinti megbontásban is."<br>
Kérelmezõ csak a közbeszerzési eljárás I. pont elsõ francia bekezdésében, a II. pont elsõ és második francia bekezdésében és a III. pontban meghatározott részekre tett ajánlatot, ezért a Döntõbizottság ajánlatkérõ közbeszerzési eljárását csak e tételekkel kapcsolatosan vizsgálta.<br>
Ajánlatkérõ az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, míg a 11. b) pontban a szerzõdés teljesítésére alkalmatlanná minõsítés szempontjait határozta meg ajánlatkérõ.<br>
Az ajánlati felhívás 13. pontjában ajánlatkérõ meghatározta az ajánlatok elbírálásának a szempontjait és az értékelés módját az alábbiak szerint:<br>
"a) Az ajánlatok elbírálásának szempontjai: ajánlatkérõ a benyújtott ajánlatokat a felhívás 3. a) pontjában rögzített megbontás alapján, vagyis az épületenkénti szakágak szerint külön-külön értékeli. Ajánlatkérõ az ajánlati felhívásban, valamint a kiírási dokumentációban foglaltaknak megfelelõ ajánlatokat az összességében legelõnyösebb ajánlat kiválasztásának szempontjai alapján bírálja el.<br>
b) A 34. § (3) bekezdésében foglaltak:<br>
részszempontok	súlyszámok<br>
- vállalkozási díj	6<br>
- megajánlott legkedvezõbb garanciális idõtartam	2<br>
Az értékelés során adható pontszám részszempontonként: 0-5 pont. Az értékelés módszere: a legkedvezõbb ajánlatra maximális pontszámot, a legkedvezõtlenebbre a minimális pontszámot adja az ajánlatkérõ, a többi ajánlatra az egyenes arányosság szabályai szerint határozza meg a pontszámot (lineáris arányosítás)."<br>
Ajánlatkérõ az ajánlati felhívás 14. pontjában alternatív ajánlatok tételét lehetõvé tette az alábbiak szerint:<br>
"Annak meghatározása, hogy lehet-e többváltozatú ajánlatot tenni: igen. Az ajánlati felhívás és a kiírási dokumentáció szerinti ajánlat kötelezõen benyújtható, de azon túl alternatív ajánlattételre is van lehetõség. Az ajánlati tervtõl eltérõ, de azzal kompatibilis mûszaki tartalom teljes körû ismertetése is szükséges."<br>
Ajánlatkérõ ajánlati dokumentációt is készített, mely az ajánlattételhez útmutatót, szerzõdéses feltételeket és kiviteli tervdokumentációt tartalmazott. Ajánlatkérõ 2003. április 29-én helyszíni konzultációt tartott, melyen az addig felmerült kérdéseket megválaszolta.<br>
A helyszíni konzultáció alkalmával kérelmezõ a következõ kérdést intézte ajánlatkérõhöz:<br>
"Mindhárom épületen a nyílászárók állapota nem teszi szükségessé a cserét. A nyílászáró felújítási pályázatban lehet-e pályázati kiírásban megfelelõen nem cserére, hanem a jelenlegi szerkezetek megtartása mellett hõtechnikai felújítással pályázni?"<br>
Ajánlatkérõ válasza:<br>
"A Wind-Strip Kft. kérdésére a válaszom igen, nemcsak a nyílászárócserére, hanem felújításra is be lehet adni pályázatot a kiírási dokumentációban foglaltak szerint."<br>
A konzultáción ajánlatkérõ rögzítette, hogy mindhárom épület esetén a belsõ könyöklõkre és a redõnyökre opciós ajánlatot kér. A Landorhegyi épület esetén opcióban kéri megajánlani a lábazati vakolat, az erkély alatti fal, a bádogozás és a lépcsõ felújítását.<br>
Ajánlatkérõ azt is kikötötte a konzultáción, hogy a Landorhegyi épület esetén a nyílászárók és a homlokzat felújítására csak egyben lehet ajánlatot tenni, az részekre nem bontható.<br>
Ajánlati szakban további kérdés érkezett ajánlatkérõhöz a jogorvoslat tárgyával kapcsolatban:<br>
"A Wind-Strip Kft. korábban kérdést tett fel a homlokzati nyílászárók hõtechnikai felújításával kapcsolatban, melynek mûszaki tartalma nem egyértelmû. Kérjük, hogy a hõtechnikai felújítás fogalmát mûszakilag kifejteni szíveskedjenek.<br>
Amennyiben a felújítás nyílászárók utólagos szigetelésére vonatkozik nyílászárócsere helyett, kérjük, hogy ezen alternatív ajánlat értékelésének a módját kifejteni szíveskedjenek, hiszen az utólagos szigetelés egészen más árkategóriát jelent, mint a nyílászárócsere."<br>
A kérdésre ajánlatkérõ az alábbi választ adta:<br>
"Hõtechnikai felújításon a nyílászárók olyan mértékû felújítását értjük, amely a nyílászáró üvegénél és a tokszerkezetnél együtt és külön-külön is megfelel az MSZ idevonatkozó érvényes hõtechnikai elõírásainak [MSZ 9384-(1-12)]. Természetesen mindezt mûszakilag megfelelõen alá kell támasztani számításokkal, a technológia részletezésével, konkrét épületek bemutatásával - ahol ezt a technológiát már alkalmazták - és a megfelelõséget tanúsító bizonylatok csatolásával. Az alternatív ajánlatok értékelése a mûszaki megfelelõség vizsgálatát követõen, az ajánlati felhívásban meghatározott módszerrel történik."<br>
Az ajánlattételi határidõig, 2003. május 20-ig 16 ajánlattevõ nyújtott be az egyes tételekre ajánlatokat. Kérelmezõ összesen hat ajánlatot, pontosabban három alapajánlatot és három alternatív ajánlatot nyújtott be nyílászáró cseréje, illetve felújítása tekintetében.<br>
Ajánlatkérõ 2003. június 12-én tartotta a közbeszerzési eljárás eredményhirdetését, melyen kihirdette, hogy az I. Kodály Zoltán u. 1-13. sz. ház tekintetében a rendelkezésére álló pénzügyi források alapján az alternatív ajánlatok közül az opció nélküli felújítást választotta, melynek nyertese a Cseke Kft. ajánlata, a Landorhegyi u. 48-54. sz. alatti tétellel kapcsolatban az opcióval növelt alapajánlatok közül a nyertes a Cseke Kft. ajánlata, míg a Vizslaparki út 28. sz. alatti ház részével kapcsolatban az opcióval növelt alapajánlatok közül az Eucomfort Kft. ajánlata lett az eljárás nyertese.<br>
Az eredményhirdetésrõl készült jegyzõkönyvben ajánlatkérõ az alábbiakat is feltüntette:<br>
"A súlyszámmal szorzott értékelési pontszámok összegeként a legmagasabb pontszámot kapták. A legelõnyösebb ajánlattevõk közül kiíró azt választotta ki nyertesnek, amelyiknek ajánlati összege a pénzügyi kereteibe belefért. A pénzügyi keret 2002. évben a Széchenyi terv lakásprogramja keretében benyújtott állami támogatás elnyerésére irányuló pályázat alapján meghatározott volt."<br>
Ajánlatkérõ az eredményhirdetésrõl készült jegyzõkönyvet és az Összegzést 2003. június 16-án kelt kísérõlevelével ajánlattevõknek postázta, mely postázás idõpontja a tértivevény tanúsága szerint 2003. június 24. volt.<br>
Kérelmezõ 2003. június 26-án nyújtott be a Döntõbizottsághoz jogorvoslati kérelmet, melyet a jogorvoslati eljárás során tartott tárgyaláson pontosított. Kérelmezõ pontosított jogorvoslati kérelmében kérte a jogsértés megállapítását, ideiglenes intézkedésként a még meg nem kötött szerzõdések megkötésének a megtiltását, ajánlatkérõ kötelezését a költségek viselésére és ajánlatkérõ eljárást lezáró döntésének a megsemmisítését.<br>
Kérelmezõ jogorvoslati kérelmének indokolásául elõadta, hogy a bontási jegyzõkönyvben és az eredményhirdetési jegyzõkönyvben meghatározott adatok eltérnek egymástól, a vállalási ár pl. nincs szinkronban a két jegyzõkönyvben, továbbá részére a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti Összegzés az eljárásról címû iratot nem küldték meg a Kbt.-ben meghatározott 5 munkanapon belül. Vitatta továbbá az ajánlati elemek értékelését, álláspontja szerint ugyanis nem a Kbt. 55. § (6) bekezdése szerint értékelte ajánlatkérõ az ajánlatokat, mert az õ alternatív ajánlatai lettek volna az ajánlati ár mértékére, valamint az általa megajánlott garanciális idõtartamra is figyelemmel az eljárás nyertesei. Elõadta továbbá, hogy az Összegzés az eljárásról címû iratot nem tudja értelmezni tekintettel arra, hogy az ajánlatkérõ pontozása követhetetlen és álláspontja szerint jogsértõ abban a tekintetben is, hogy az egyes alternatív ajánlatokat, illetve opciókat tartalmazó ajánlatokat is külön-külön értékelte, tehát nem valamennyi ajánlatot hasonlította össze egymással.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy kihirdette az eredményhirdetés során, hogy az ajánlatok értékelését az ajánlati felhívás és dokumentáció feltételei alapján végezték el, ezt az eredményhirdetési jegyzõkönyvben is rögzítette. Elõadta, hogy a teljes kiértékelést nem olvasták fel, mivel ez kb. 40 oldal és ez az ismertetés túl hosszúra nyúlt volna. Az Összegzés az eljárásról címû irat megküldésével kapcsolatban elõadta, hogy a pár napos késés adminisztrációs hiba, ez érdemben nem befolyásolja a döntés jogszerûségét. Elõadta továbbá, hogy az ajánlatokat azonos mûszaki tartalomra kellett hozni az opciós ajánlati elemek miatt és csak azt követõen lehetett azokat összehasonlítani. A különbözõ mûszaki tartalmú ajánlatokat nem lehetett volna értékelni, így azokat - ideértve az alternatív ajánlatokat, alapajánlatokat, illetve az opciós tételeket tartalmazó ajánlatokat - külön-külön értékelte, külön-külön hasonlította össze egymással az alapajánlatokat, az opciós alapajánlatokat, az alternatív ajánlatokat és az opciós alternatív ajánlatokat. Egyebekben hivatkozott arra, hogy a beszerzést a Széchenyi terv támogatásával valósítják meg, így ennek megfelelõen a rendelkezésükre álló pénzügyi keret felhasználása szerint választották ki a nyertes ajánlatokat.<br>
Egyéb érdekeltek érdemi észrevételt nem tettek.<br>
A Döntõbizottság a D.328/7/2003. sz. határozatával ideiglenes intézkedésként a még meg nem kötött szerzõdések megkötését megtiltotta.<br>
A Döntõbizottság az alábbiak szerint megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A Döntõbizottság - ajánlatkérõ által is elismerten - tényként állapította meg, hogy ajánlatkérõ az alapajánlatokat és az alternatív ajánlatokat külön-külön értékelte, valamint az ajánlati ár értékelésénél figyelembe vette az opció ellenértékével növelt ajánlati árakat is. Ennek megfelelõen ajánlatkérõ külön-külön elvégezte az alapajánlat opció nélkül, alapajánlat opcióval, alternatív ajánlat opció nélkül, alternatív ajánlat opcióval meghatározott ajánlatok értékelését, így az egyes tételek tekintetében több lehetséges legkedvezõbb ajánlat is szerepelt.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezéseinek helyes alkalmazása mellett, abban az esetben, ha alternatív ajánlat benyújtására van lehetõség, akkor az alternatív ajánlatot az alapajánlattal együtt kell értékelni, vagyis az értékelést nem lehet különválasztani az alapajánlatok, illetve az alternatív ajánlatok körére. A többváltozatú ajánlat - amennyiben érvényes - teljes mértékben helyettesíti az alapajánlatot, a beszerzés tárgyának ugyanúgy megfelel, mint az ajánlati felhívásban és dokumentációban részletezett feltételekkel benyújtott ún. alapajánlat. A jelen ügyben maga az ajánlatkérõ adott arra vonatkozó elõírást, hogy az ajánlati alternatíva vonatkozhat a nyílászárók cseréje helyett azok felújítására is.<br>
A Kbt. rendelkezései szerint a bírálat során az ajánlati elemeket kell egymáshoz viszonyítani és ennek alapján megállapítani az egyes bírálati részszempontban az adott ajánlatra - függetlenül attól, hogy az alap-, illetve alternatív ajánlat-e - adható pontokat. Tekintettel arra, hogy ajánlatkérõ az ajánlatok értékelése során elkülönítette egymástól az alap- és alternatív ajánlatokat és külön végezte el ezek értékelését, ajánlatkérõ értékelése a Kbt. 55. § (6) bekezdése rendelkezésébe ütközik, vagyis a jogorvoslati kérelem ezen része megalapozott.<br>
A Kbt. rendelkezései szerint a beszerzés tárgyához és mennyiségéhez az ajánlatkérõ az eljárás során kötve van. Ha ajánlatkérõ opciós tétel megajánlását lehetõvé teszi, azt csak azzal a céllal teheti, hogy az eljárás nyertesével az opciós tételre is szerzõdést köthessen abban az esetben, ha arra a rendelkezésére álló fedezet lehetõséget ad. Az opciós tétel nem a beszerzés tárgya, ennek alapján az opciós tételekhez tartozó árak nem vehetõk figyelembe az ajánlati árak értékelése során. A Kbt. 55. § (6) bekezdése alapján az ajánlatok értékelése során az ajánlatok tartalmi elemeit - jelen esetben az ajánlati árat - kell értékelni, mivel az opciós tételek árai nem tartoznak az ajánlati árba, így ajánlatkérõ azokat az értékelés során nem is vehette volna figyelembe.<br>
A fentiekbõl az is következik, hogy az opciók nem lehettek kihatással az értékelt ajánlatok mûszaki tartalmára sem, ezért ebbõl az okból nem volt indokolt az opciós ajánlatok külön értékelése.<br>
Ajánlatkérõ az alternatív - felújítást tartalmazó - ajánlatok tételét lehetõvé tette kifejezett nyilatkozatával, továbbá a kérelmezõ által benyújtott alternatív ajánlatok közül a Kodály Zoltán utcai épületre tett részajánlatot érvényesnek minõsítette és az "alternatív ajánlat - nyílászáró-felújítás opció nélkül" címû értékelési részben pontozta. Tekintettel arra, hogy kérelmezõ mindhárom általa kifogásolt tétel tekintetében tett ajánlatot, így mindhárom ilyen jellegû ajánlatát értékelni kellett volna, ajánlatkérõ azonban kérelmezõ két alternatív ajánlatát nem vette figyelembe az értékelés során, illetve azzal kapcsolatban semmilyen döntést nem hozott.<br>
A Kbt. rendelkezései alapján a benyújtott ajánlatokat azok érvényességének megállapítása után értékelni kell. Ajánlatkérõ azon nyilatkozatát, hogy azért nem értékelte a kérelmezõ két tételre vonatkozó alternatív ajánlatát, mert csak õ nyújtott be alternatív ajánlatot e tételekre, a Döntõbizottság nem fogadta el, mert az alternatív ajánlatokat - ha azok érvényesek - értékelnie kellett volna.<br>
A fentiekben kifejtettek szerint ajánlatkérõ az opciós tételek árainak figyelembevételével, az alap- és az alternatív ajánlatok elkülönítésével, valamint a benyújtott valamennyi ajánlat nem egyforma módon és nem teljes körû összehasonlítás során való értékelésével megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, így a jogorvoslati kérelem e része megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján ajánlatkérõnek a Kbt. 55. § (6) bekezdése szerint értékelés alapján a legkedvezõbbel kell szerzõdést kötni. Jelen esetben ajánlatkérõ értékelése során többszörösen megsértette a Kbt. 55. § (6) bekezdését, így a legkedvezõbb ajánlat kiválasztására jogszerûen nem kerülhetett sor. Ajánlatkérõnek azon eljárása, hogy az opciós tételekkel módosított mûszaki tartalmú és ajánlati árú ajánlatok, az alternatív és az alapajánlatok külön értékelésével és ezzel több "legkedvezõbb" ajánlat kiválasztásával sérti a Kbt. azon rendelkezéseit, hogy a minden szempontból azonos egy értékelés alapján kell kiválasztani a legkedvezõbb ajánlatot, mely értékelésnek minden ajánlatra ki kell terjednie. Ajánlatkérõ megsértette a Kbt. 59. § (1) bekezdés rendelkezését is, mert az adott részek tekintetében az eljárás nyertesét a rendelkezésére álló fedezet alapján állapította meg, nem pedig az összességében legelõnyösebbet jelölte meg nyertesként. Ennek alapján az eljárás nyerteseivel kapcsolatos kérelmi elem is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése úgy rendelkezik, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Ajánlatkérõ az eredményhirdetési eljárást 2003. június 12-én tartotta. A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének rendelkezése szerint az eredményhirdetési eljáráson fel kell olvasni az összegzést és azt 5 munkanapon belül meg kell küldeni az ajánlattevõknek. Az eredményhirdetés 2003. június 12-én (csütörtök) volt, így az ettõl számított 5. munkanap 2003. június 19. (csütörtök), vagyis ajánlatkérõnek eddig az idõpontig kellett volna az ajánlattevõk részére megküldeni az Összegzés az eljárásról címû iratot. A Kbt. rendelkezése szerint ez a megküldés nem azt jelenti, hogy az Összegzés az eljárásról címû iratnak meg is kell érkeznie 5 munkanapon belül az ajánlattevõkhöz, hanem azt, hogy 5 munkanapon belül ajánlatkérõnek postai úton, faxon, illetve egyéb módon továbbítani kell az ajánlattevõknek az iratot. A Döntõbizottság megállapította, hogy ajánlatkérõ 2003. június 24-én adta postára - a tértivevény tanúsága szerint - az összegzést. Igaz ugyan, hogy az összegzést a 2003. június 19-én kelt kísérõlevelével küldte meg, de a levelet csak 2003. június 24-én adta postára, mely idõpont a törvényi kötelezettség legkésõbbi idõpontját, vagyis 2003. június 19-ét követõ idõpont. A két idõpont eltérése az ajánlatkérõ szervezetének ügyiratkezelésébõl ered, ez azonban nem menti a késedelmet. Ajánlatkérõ nem vitásan késedelmesen küldte meg az Összegzés az eljárásról címû iratot. Ennek alapján a Döntõbizottság megállapította, hogy ajánlatkérõ megsértette a Kbt. 61. § (1) bekezdését, így a jogorvoslati kérelem e része is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára az e törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésének rendelkezése alapján a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az ajánlatkérõ eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság a jelen közbeszerzési eljárásban megállapította, hogy személyi bírság alkalmazására - részben az eljárást lezáró döntés testületi meghozatala, részben ajánlatkérõ postázási rendje következtében - nem kerülhet sor.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak kalkulált értékét, továbbá az ajánlatkérõnek az eljárást segítõ együttmûködõ magatartását. Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg és azt, hogy az ajánlatkérõ által elkövetett jogsértések az ajánlatkérõ eljárást lezáró döntésének megsemmisítésével reparálhatóak, valamint értékelte a Döntõbizottság azt is, hogy a jogsértés miatt kiszabható bírság 1 000 000 Ft-tól a jelen beszerzés értékének 30%-áig terjedhet. Ennek alapján a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni, vagyis az ajánlatkérõvel, mint jogi személlyel szemben 1 000 000 Ft, azaz egymillió forint bírság kiszabása arányban áll a jogsértés súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 24.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>