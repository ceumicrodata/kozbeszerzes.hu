<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6406)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.325/9/2003.<br>
<br>
Tárgy: a Neptun-Bau Rt. kérelmezõ kérelme Pécel Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Neptun-Bau Rt. (3780 Edelény, József Attila u. 3., továbbiakban: kérelmezõ) jogorvoslati kérelmét, melyet Pécel Város Önkormányzata (2119 Pécel, Kossuth tér 1., a továbbiakban: ajánlatkérõ) "Pécel város szennyvízcsatorna-hálózat bõvítése" tárgyú közbeszerzési eljárása ellen nyújtottak be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg:<br>
Ajánlatkérõ 2003. május 7. napján a Közbeszerzési Értesítõ (K. É.) 19. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
A részvételi felhívásában ajánlatkérõ meghatározta az alkalmasság vizsgálatára vonatkozó elõírásokat, illetõleg a "12. Egyéb információk" pontban pedig részletezte a részvételi jelentkezések elkészítésére vonatkozó tartalmi és formai feltételeit. Ebben a pontban elõírta, hogy "a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(6) bekezdései szerint szükséges igazolások és nyilatkozatok az alvállalkozókra vonatkozóan is csatolandók a Kbt. 43. § (3) bekezdése alapján". Ajánlatkérõ a hiánypótlás lehetõségét a felhívásban kizárta.<br>
Ajánlatkérõ dokumentációt is kiadott, amely kitöltendõ nyomtatványokat tartalmazott, valamint az ajánlat összeállítására vonatkozóan adott további útmutatást.<br>
Ajánlatkérõ a jelentkezõk által feltett kérdésekre 2003. május 26. napján írásban válaszolt, ezek között a 9. kérdés - válasz az alábbi:<br>
"Az elõminõsítési pályázatba becsatolhatunk olyan iratokat - pl. kísérõlevél, képes referencia stb. -, amelyet nem írtak ki, de véleményünk szerint alkalmasságunk elbírálásához szükségesek?<br>
Ajánlatkérõ válasza az volt, hogy fölösleges, mivel az alkalmasság elbírálása nem ezek alapján történik, hanem a részvételi felhívásban megfogalmazottak szerint."<br>
A részvételi jelentkezések bontása 2003. június 2. napján volt, 27 db jelentkezõ volt, közöttük a kérelmezõ is.<br>
A megbízott elvégezte a részvételi jelentkezések érvényességi vizsgálatát és 9 esetben érvénytelenségi okot talált. A kérelmezõnél megállapította a helyi adóigazolás hiányát. Az önkormányzat testülete 2003. június 12-én a megbízott javaslatát elfogadva döntött az érvényesség és az alkalmasság kérdésében, amelyet 2003. június 17. napján megtartott nyilvános eredményhirdetésen ismertetett. A kérelmezõ részvételi jelentkezését a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján találta érvénytelennek, mert nem csatolta Pécel város adóhatóság igazolását.<br>
Az eredményhirdetésen a kérelmezõ nem volt jelen, ajánlatkérõ az eredményhirdetés jegyzõkönyvét 2003. június 23-án küldte meg a kérelmezõnek. Az alkalmas ajánlattevõknek az ajánlati felhívást 2003. június 24-én küldte meg.<br>
Kérelmezõ 2003. június 25. napján nyújtott be jogorvoslati kérelmet a Döntõbizottsághoz, melyben ajánlatkérõ döntését sérelmezi, mellyel ajánlatát érvénytelennek nyilvánította.<br>
Álláspontja szerint ajánlatkérõ 2003. június 17-én kihirdetett döntése jogsértõ, részvételi jelentkezése nem volt érvénytelen. Az ajánlatkérõ indoklása szerint a részvételi jelentkezés azért érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint, mert a kérelmezõ nem csatolta Pécel város adóhatósági igazolását. Kérelmezõ megítélése szerint a részvételi felhívásban az ajánlatkérõ nem írta elõ a helyi adóról szóló igazolás csatolását, egyébként pedig a kérelmezõnek nincs adótartozása az ajánlatkérõnél. Hivatkozott a Közbeszerzések Tanácsa elnökének közzétett tájékoztatójára, mely szerint a helyi adóról szóló igazolás iránti igény akkor megalapozott, ha azt az ajánlatkérõ külön elõírja a felhívásában. Fölöslegesnek is tartja az igazolás kérését, mert az alkalmasság elbírálásánál nem játszik szerepet, ezt az ajánlatkérõ kérdésre válaszolva megerõsítette.<br>
Kérelmezõ kérte, hogy a Döntõbizottság semmisítse meg ajánlatkérõnek a közbeszerzési eljárás részvételi szakaszát lezáró döntését, állapítsa meg a jogsértést, marasztalja a jogsértõt a költségekben.<br>
Ajánlatkérõ észrevételében kérte a megalapozatlan kérelem elutasítását. A kérelmezõ tévesen állítja, hogy a helyi adóról szóló igazolás csatolását nem írták elõ a részvételi felhívásban. A részvételi felhívás 12. pont 2. francia bekezdés 3. pontjában szerepelt, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(6) bekezdés szerint szükséges igazolásokat és nyilatkozatokat csatolni kell az alvállalkozókra vonatkozóan is. Ezzel egyértelmûen külön is megjelölték a helyi adóigazolás szükségességét, amelyet a 27 jelentkezõ közül 26 teljesített is. A kérelmezõ által feltett kérdés kifejezetten az alkalmassággal összefüggõ dokumentumokra vonatkozott, nem pedig a hatósági igazolásokra.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbiak szerint:<br>
A közbeszerzésekrõl szóló 1995. évi XL. tv. (továbbiakban <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (2) bekezdés második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése értelmében sem a részvételi, sem az ajánlattételi szakaszban nem vehet részt, aki a 46. § hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdése elõírja, hogy a közbeszerzési eljárásban nem lehet ajánlattevõ vagy alvállalkozó, aki<br>
a) végelszámolás alatt áll, vagy az ellene indított csõd-, illetve felszámolási eljárás folyamatban van;<br>
b) egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult;<br>
c) korábbi - három évnél nem régebben lezárult - közbeszerzési eljárásban általa a valóságnak megfelelõen ismert, de ettõl eltérõen közölt adatot (a továbbiakban: hamis adat) szolgáltatott és ezért az eljárásból kizárták, illetõleg a hamis adat szolgáltatását a Bizottság vagy a bizottsági határozat bírósági felülvizsgálata esetén a bíróság jogerõs és végrehajtható határozatával megállapította.<br>
(2) Az ajánlatkérõ a felhívásban elõírhatja azt is, hogy az eljárásban nem lehet ajánlattevõ vagy alvállalkozó az sem, aki<br>
a) üzletvitele körében öt évnél nem régebben meghozott - jogerõs bírósági ítéletben a számviteli renddel vagy a bizonylatadási kötelezettséggel kapcsolatban, illetve jogerõs és végrehajtható versenyfelügyeleti határozatban vagy a versenyfelügyeleti határozat bírósági felülvizsgálata esetén a bíróság jogerõs és végrehajtható ítéletében a Tpt. 11. §-a (2) bekezdésének e) pontjával kapcsolatban - megállapított jogszabálysértést követett el;<br>
b) korábbi - öt évnél nem régebben lezárult - közbeszerzési eljárás alapján vállalt szerzõdéses kötelezettségének megszegését jogerõs államigazgatási, illetve bírósági határozat megállapította.<br>
(3) Ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
(4) Az ajánlattevõnek az ajánlathoz, illetve a részvételi jelentkezéshez legkésõbb az ajánlattételi, illetve részvételi jelentkezési határidõ lejártáig írásbeli nyilatkozatot kell csatolnia arról, hogy õ, illetõleg az alvállalkozó nem tartozik az (1) bekezdés a), c) pontja, illetve a (2) bekezdés hatálya alá és hogy az (1) bekezdés b) pontjában említett elkülönített állami pénzalapok közül melyik irányában áll fenn jogszabály alapján fizetési kötelezettsége.<br>
(5) Az ajánlattevõ a (4) bekezdésnek megfelelõen köteles csatolni az (1) bekezdés b) pontja és - ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e.<br>
(6) Az elkülönített állami pénzalapok tekintetében csak azon alap kezelõjétõl kell igazolást csatolni, amellyel szemben az ajánlattevõnek vagy az alvállalkozónak jogszabály alapján fizetési kötelezettsége áll fenn.<br>
Ajánlatkérõ a felhívás 12. "Egyéb információk" címû pont 11. francia bekezdésében felhívta a részvételre jelentkezõk figyelmét többek között arra is, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(6) bekezdései szerint szükséges igazolások és nyilatkozatok az alvállalkozókra vonatkozóan is csatolandóak a Kbt. 43. § (3) bekezdése alapján.<br>
Ajánlatkérõ azáltal, hogy a felhívás 12. pontjában a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(6) bekezdéseit meghivatkozta, az abban foglaltakat a felhívás részévé tette, az ott meghatározottak teljesítését elvárta a részvételre jelentkezõktõl, valamint a 10%-ot meghaladó alvállalkozóktól is.<br>
Nem osztotta a Döntõbizottság a kérelmezõ azon okfejtését, hogy a felhívás 12. pont 11. francia bekezdés nem teljesít kifejezett elõírást.<br>
A Kbt. vonatkozó 46. § (3) bekezdése úgy fogalmaz, hogy ajánlatkérõ a felhívásban elõírhatja... A Döntõbizottság álláspontja szerint az, ha az ajánlatkérõ a 46. § körébe tartozó igazolások és nyilatkozatok teljesítését az adott közbeszerzés eljárásában elvárja, a felhívásban történõ elõírásnak azáltal is megfelel, ha a vonatkozó jogszabályhelyet a felhívásban megjelöli, akár röviden akként, hogy a 46. § (1)-(6) bekezdéseire hivatkozik.<br>
Ajánlatkérõ ugyanis az érintett jogszabályhely megjelölésével is eleget tesz az elõírási követelménynek, hiszen ezzel is külön meghatározza, hogy milyen igazolásokat, nyilatkozatokat kér csatolni.<br>
Nem találta megalapozottnak továbbá a Döntõbizottság a jelen jogvita elbírálásánál a kérelmezõ által hivatkozott kérdésekrõl és válaszokról ajánlatkérõ által küldött átiratában hivatkozott 2. oldal 9. pontjában szereplõ kérdésre adott választ.<br>
A kérelmezõ által hivatkozott kérdés kifejezetten az alkalmasság igazolásának körében merült fel, ajánlatkérõ válasza is az alkalmasság igazolására vonatkozott.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>ában részletezett igazolások és nyilatkozatok nem az alkalmasság megítélésre szolgálnak, hanem kizáró okokat jelölnek, így az alkalmasság körében feltett kérdésre adott válasz nem releváns a kizáró okok megítélése körében.<br>
Ajánlatkérõnek ugyanis ki kell zárnia az eljárás további szakaszából a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján azt, aki a Kbt. 46. § ellenére nyújtotta be az ajánlatát. Mivel a Kbt. 63. § (8) bekezdése alapján a két szakaszból álló eljárás részvételi szakaszában is alkalmazandók többek között a Kbt. 51-53. §-aiban elõírtak, így annak a részvételi szakaszban is meg kell felelni.<br>
Ajánlatkérõ jelen esetben a részvételi felhívásban, annak 12. pont 11. francia bekezdésében azzal, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(6) bekezdéseit, külön elõírta, hogy az abban foglalt igazolásokat, nyilatkozatokat, így a Kbt. 46. § (3) bekezdésben megfogalmazott ajánlatkérõ székhelye szerinti adóigazolást is csatolniuk kell mind a részvételre jelentkezõknek, mind a 10% feletti alvállalkozóknak.<br>
A kérelmezõ ajánlatában nem csatolta az ajánlatkérõ által elõírt, a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdésében nevesített adóigazolást, így ajánlata nem felelt meg a felhívásban foglalt elõírásoknak, ezért ajánlatkérõ jogszerûen állapította meg a jelentkezés érvénytelenségét.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 22.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>