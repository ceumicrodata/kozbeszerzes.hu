<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6487)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.303/15/2003.<br>
<br>
Tárgy: a LUROTEX Kft. jogorvoslati kérelme a Honvédelmi Minisztérium közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Honvédelmi Minisztérium Beszerzési és Biztonsági Beruházási Hivatal (Budapest X., Salgótarjáni út 18., a továbbiakban: ajánlatkérõ) "gyakorlóruházat beszerzése" tárgyú közbeszerzési eljárás "12. 93M esõvédõ zubbony húzózáras 14 000 db, 13. 93M esõvédõ nadrág 14 000 db" részei ellen a Lurotex Textilipari Kft. (9970 Szentgotthárd, Hunyadi u. 33., a továbbiakban: kérelmezõ) által benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és tárgyaláson tett nyilatkozatai alapján az alábbiakat állapította meg:<br>
Ajánlatkérõ 2003. március 23-án elõzetes összesítõ tájékoztatót tett közzé, melynek 2.1.9. pontjában az alábbiakat tüntette fel:<br>
"Gyakorlóruházat 27 tétel, mintegy bruttó 1700 E Ft."<br>
Ajánlatkérõ a Közbeszerzési Értesítõ 2003. június 4-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ az ajánlati felhívásában a beszerzés tárgyát 27 tételben részletezte, melyek közül a kérelmezõ által kifogásolt tételek az alábbiak:<br>
<br>
12. 93 M esõvédõ zubbony húzózáras	14 000 db<br>
<br>
13. 93 M esõvédõ nadrág	14 000 db<br>
Az ajánlati felhívás 3. c) és d) pontja alapján ajánlattevõ a részajánlat tételét lehetõvé tette, mégpedig cikkenként a megjelölt teljes mennyiségre.<br>
Ajánlatkérõ az ajánlati felhívás 6. a) pontjában az alábbiakat határozta meg:<br>
"Az ajánlattételi határidõ, mely azonos az ajánlatok felbontásának idõpontjával: a Kbt. IV. fejezet 28. §-a alapján az ajánlati felhívásának a Közbeszerzési Értesítõben való megjelenését követõ elsõ naptól számított 27. nap. Amennyiben ez a nap nem munkanap, akkor az ezt követõ elsõ munkanap 10.00 óra."<br>
Az ajánlati felhívás 11. a) pontjában a pénzügyi, gazdasági és mûszaki alkalmasság igazolására kért adatok és tények között ajánlatkérõ az alábbiakat is meghatározta:<br>
- "a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti nyilatkozat a beszerzés tárgyára vonatkozó termékek szállításairól az elõzõ 2 éves (2001-2002) idõszakban. A nyilatkozatnak minimálisan tartalmaznia kell a szerzõdés tárgyát, az ellenszolgáltatás összegét, a teljesítés idejét és a szerzõdést kötõ másik fél megnevezését,"<br>
- "A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjának megfelelõen termékenként 2 db mintadarab benyújtása a dokumentáció szerint, valamint a felhasznált alap- és bélésanyagokból típusonként akkreditált laboratórium által kiadott, 1 évnél nem régebbi, a mûszaki dokumentációban elõírt paraméterek igazolásáról szóló vizsgálati jegyzõkönyv benyújtása a dokumentációban meghatározottak szerint."<br>
Ajánlatkérõ az ajánlati felhívás 11. b) pontjában a szerzõdés teljesítésére alkalmatlanná minõsítés körében az alábbiakat is meghatározta:<br>
- "az utóbbi 2 évben (2001., 2002.) a beszerzés tárgyára vonatkozó termékek szállítására vonatkozó két referenciát bemutatni nem tud,"<br>
- "A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjának megfelelõen a benyújtott mintadarabok, alap- és bélésanyagok vizsgálati jegyzõkönyvében meghatározott paraméterek nem felelnek meg a mûszaki dokumentációban elõírt követelményeknek."<br>
Ajánlatkérõ az ajánlati felhívását 2003. július 2-án megjelent hirdetményével módosította. A módosításban ajánlatkérõ az új ajánlattételi határidõt az alábbiak szerint határozta meg:<br>
- "A Kbt. IV. fejezet 28. §-a alapján az ajánlati felhívásnak a Közbeszerzési Értesítõben való megjelenését követõ elsõ naptól számított 27. napon. Ha ez a nap nem munkanap, akkor az ezt követõ munkanap 10.00 óra."<br>
Ajánlatkérõ alapdokumentációt és a 27 tétel szerint tételenként termékdokumentációt készített.<br>
Az alapdokumentáció az ajánlattételi követelményeket, szállítási szerzõdéstervezetet és termékkodifikációs záradékot tartalmazott. A termékdokumentációk a konfekcionálás méret - gyártási - mûszaki leírását, valamint az alapanyagok mûszaki követelményeit részletezték.<br>
A 12. és 13. tétel szerinti esõvédõ zubbony és nadrág alapanyagának nyersanyag összetételére az alábbi elõírások is szerepeltek a dokumentációban.<br>
"Nyersanyag-összetétel 100% PES (hordozó)<br>
                    100% PUR (hátoldalkenés)**<br>
** víztiszta, áttetszõ."<br>
"Szín: négyszínû tereptarka"<br>
A dokumentációkat a kérelmezõvel együtt 25 cég vásárolta meg.<br>
A kérelmezõn kívül a termékdokumentációk közül a 12. és 13. tételre vonatkozó mûszaki leírásokat az M+Z 2000 Kft., a Tóth és Társa Kft., a JEANS-TEX Kft., a REINTEX Kft., a GRANDOLA Rt., a Csizmarik és Társa Kft., a CHATA Kft. és a Napsugár Rt. igényelte.<br>
Kérelmezõ 2003. június 18-án nyújtott be jogorvoslati kérelmet a Döntõbizottsághoz, melyet a jogorvoslati eljárás során tartott tárgyaláson pontosított.<br>
Kérelmezõ jogorvoslati kérelmében kérte, hogy Döntõbizottság semmisítse meg az ajánlatkérõ ajánlati felhívásának az ajánlattételi határidõre, a referenciákra és a mûszaki szempontból a szerzõdés teljesítésére alkalmatlanná minõsítésére vonatkozó elõírásait és ezekkel kapcsolatban állapítsa meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésének, valamint a Kbt. 40. § (5) bekezdésének megsértését, továbbá ideiglenes intézkedésként függessze fel az eljárást.<br>
Kérelmének indokolásául elõadta, hogy az esõvédõ zubbony és nadrág alapanyagát a korábbi közbeszerzési eljárások mûszaki elõírásai alapján fejlesztette, ennek mûszaki jellemzõi magas színvonalúak (pl. a vízhatlansági értéke két és félszerese a jelenleg elõírt értéknek). A korábban általa beszerzett és ismert mûszaki dokumentációhoz képest az ajánlati felhívás és a dokumentáció mûszaki tartalma eltér, ugyanis a víztiszta áttetszõ hátoldali kenés elõírása változott, új és az alapanyag tekintetében lényeges követelmény.<br>
Bár nem vitatja, hogy az elõzetes összesített tájékoztató alapján az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28/A. </a>§-nak eleget tett az ajánlattételi határidõ elõírásával, azonban álláspontja szerint a 27 napos határidõ a megváltozott elõírás miatt az alapanyag újragyártására tekintettel nem tartható. További idõigényt jelent a laborvizsgálat, a mintadarabok konfekcionálása, ezek vizsgálata is.<br>
Álláspontja szerint az ajánlati felhívás a termékek komplett legyártásáról, szállításáról szól, beleértve az alapanyagot és a konfekcionálást egyaránt. Ezt viszont 27 nap alatt csak az tudja teljesíteni, aki a csapatpróbára bocsátott anyagot legyártotta, vagy külföldrõl behozta, azt konfekcionáltatta, bevizsgáltatta. Tehát álláspontja szerint egyértelmû, hogy az ajánlati kiírásnál fel sem merült az esélyegyenlõség biztosítása. Álláspontja szerint az elõzõ évi szállításokról a referenciákat csak az elõzõ szállítók, csapatpróbára gyártók képesek igazolni.<br>
Kérelmezõ sérelmezte továbbá azt, hogy az ajánlatkérõtõl a termékkel kapcsolatban alapanyagmintát, illetve a termék színeként meghatározott négyszínû tereptarka anyagmintát nem kapott, többszöri kérése ellenére sem jelen eljárás során.<br>
Ajánlatkérõ a jogorvoslati kérelemre tett észrevételében elõadta, hogy az alapanyag mûszaki paramétereinek megváltoztatásának a termék tökéletesítése volt a célja, melynek egyebekben álláspontja szerint a kérelmezõ is eleget tud tenni.<br>
Álláspontja szerint a részletes mûszaki leírás kötelezettsége teljesítésével nem sértette meg a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdését. Elõadta továbbá, hogy az ajánlati felhívás 11. a) és b) pontja negyedik francia bekezdésében a 27 napos ajánlattételi határidõ alatt termékminta benyújtását írta elõ a gyártás, szállítás a szerzõdéskötést követõen 2003. november 30-ig történik, tehát szó sincs a termék komplett legyártásáról, konfekcionálásáról az ajánlattételi határidõ alatt. Álláspontja szerint a Kbt. 28/A. § alkalmazásával jogosan írta elõ a 27 napos ajánlattételi határidõt.<br>
A referenciákkal kapcsolatban elõadta, hogy ajánlatkérõ éppen a termékek speciális jellege miatt írta elõ a beszerzés tárgyára vonatkozó referenciák becsatolását, mivel a katonai ruházati termékek - kiemelve az esõvédõ ruházati termékeket - elkészítéséhez szükséges a megfelelõ szakértelem. Továbbá elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az ajánlattevõnek a szerzõdés teljesítésére való alkalmassága az azt megelõzõ legfeljebb három év legjelentõsebb szállítási szolgáltatásának ismertetésével igazolható. Ennek megfelelõen az ajánlati felhívás 11. a) és b) pontjában alkalmassági, illetve alkalmatlanná minõsítési feltételként a 2001. és 2002. évekre összesen 2 db referencia bemutatását írta elõ. Ez azt jelenti, hogy a 2001. vagy a 2002. évre vonatkozóan 2 db referenciát csatoljon, és lehetõsége van arra is, hogy egy referenciát 2001., egy referenciát pedig 2002. évre vonatkozóan csatoljon ajánlatához. Ennek alapján a Kbt. rendelkezéseivel összhangban írták elõ a referencia elemeit.<br>
A színminta hiányával kapcsolatban ajánlatkérõ elõadta, hogy az ajánlati felhívásban négyszínû tereptarka megjelölés szerepel, ezen belül további megkötés nem volt, illetve ajánlatkérõ a korábbi idõszakban már bocsátott kérelmezõ rendelkezésére színmintát ezzel a termékkel kapcsolatban, így a korábban kapott színminta alapján kifejlesztett alapanyag megfelel a négyszínû tereptarka meghatározásnak.<br>
Tekintettel arra, hogy egy teljes garnitúrát szereznek be a 12. és 13. tételben szereplõ esõvédõ zubbonyból és esõvédõ nadrágból, így nem merül fel a más termékekkel való színharmonizáció igénye.<br>
Fentiek alapján kérte a kérelem megalapozatlanság miatti elutasítását.<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fent.<br>
A Döntõbizottság az alábbiak szerint megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Ajánlatkérõ a felhívás 11. a) pont elsõ francia bekezdésében 2001-2002. évekre - vagyis az elõzõ 2 évre - elõírta a beszerzés tárgyára vonatkozó termékek szállításának referencialevéllel való igazolását. Ezzel összefüggésben meghatározta, hogy alkalmatlannak minõsíti a szerzõdés teljesítésére az ajánlattevõt, ha az utóbbi 2 évben a beszerzés tárgyára vonatkozó termékek szállítására két referenciát bemutatni nem tud.<br>
A kérelmezõ több éve mint nyersanyag- (szövet-) elõállító, gazdasági tevékenységet fejt ki, azonban konfekcióval kapcsolatos tevékenységet ténylegesen nem végez, illetve konfekcióipari termékek elõállítására alvállalkozók bevonásával vállalkozik.<br>
A Döntõbizottság álláspontja szerint az ajánlatkérõ által a 2001. és 2002. évre elõírt 2 db referenciát akár a 2001., akár a 2002. évben teljesített két megfelelõ referenciával, akár a 2001. és 2002. évben egy-egy megfelelõ referenciával teljesíteni lehet, hiszen ajánlatkérõ 2 évre vonatkozóan összesen írta elõ két referencia meglétét. Ajánlatkérõ számára a beszerzés tárgyára vonatkozó referencia fontos mûszaki alkalmassági szempont volt, ennek alapján a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján írta elõ a referencia meglétét, mint alkalmassági feltételt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja lehetõvé teszi az ajánlatkérõknek a mûszaki alkalmasság vizsgálata körében referenciák elõírását annak megállapítására, hogy az ajánlattevõk képesek-e ténylegesen elõállítani azt az adott terméket, amelyre ajánlatot tesznek.<br>
A Döntõbizottság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja lehetõvé teszi az elõzõ 3 év vonatkozásában referenciák elõírását. Ajánlatkérõ a Kbt. rendelkezései által meghatározott 3 éves referenciaidõszakból csak az utóbbi 2 évre vonatkozóan írta elõ referencia meglétét.<br>
A Kbt. rendelkezései nem engedik meg, hogy ajánlatkérõ a teljesítéssel kapcsolatban nem álló, illetve túlzott mértékû referenciákat határozzon meg alkalmasság, illetve alkalmatlansági feltételként. A Kbt. 44. § (7) bekezdése biztosítja azt, hogy az elõírt referenciamunkának, illetve referenciaterméknek a beszerzés tárgyával kapcsolatban kell lennie és a beszerzés értékével arányban kell állnia. A jelen beszerzés során ajánlatkérõ a felhívás 11. a) és b) pontjában a beszerzés tárgyára vonatkozó termékekkel kapcsolatban kért referencianyilatkozatot, melyben a szállítás nagyságrendjét nem határozta meg, továbbá nem zárta ki külföldre teljesített referenciát sem.<br>
Ajánlatkérõ a referenciák csatolásával kapcsolatban az alkalmassági feltételeket a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésének megfelelõen a közbeszerzés tárgyára korlátozta, lehetõvé tette a részajánlat tételét és ennek alapján az ajánlattevõknek módjában áll olyan termékekre ajánlatot tenni, amelyre vonatkozóan az elõírtak szerint referenciával rendelkeznek. Az ajánlatkérõ által alkalmatlansági feltételként meghatározott két darab referencia nem tekinthetõ túlzott mértékûnek.<br>
A Döntõbizottság álláspontja szerint a fentiek alapján ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja és 44. § (7) bekezdés rendelkezéseivel összhangban határozta meg a referencia elõírásait az ajánlati felhívásában. Tekintettel arra, hogy ajánlatkérõ referenciák elõírásával kapcsolatos eljárása megfelelt a Kbt. tételes rendelkezéseinek, így e körben az alapelvi szabályokat sem sértette meg. Ennek alapján a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28/A. </a>§ alapján ha az ajánlatkérõ az ajánlati felhívás, illetve a részvételi felhívás közzétételétõl számított legalább negyven napnál korábban, de legfeljebb egy éven belül elõzetes összesített tájékoztatót tett közzé, és az tartalmazta legalább a közbeszerzésre vonatkozó - az 1. számú melléklet 4. pontja szerinti - adatokat, a 47. § (1) bekezdésében, a 63. § (5) bekezdésében és a 64. § (4) bekezdésében elõírt határidõk helyett negyven nap esetén huszonöt, a részvételi jelentkezés huszonöt napos határideje helyett pedig tizenöt napot lehet elõírni.<br>
Az ajánlattételi határidõ legkisebb mértékét a <a href="http://net.jogtar.hu/jr/gen/getdoc.cgi?docid=99500040.tv#28">Kbt. 28/A. </a>szakasza írja elõ, ez azonban csak a törvény által meghatározott minimális idõtartam, tehát lehet hosszabb idõszak is, de erre vonatkozóan a Kbt. már nem tartalmaz rendelkezést.<br>
Ajánlatkérõ az ajánlati felhívásban 27 napban határozta meg az ajánlattételi határidõt, mely idõtartam - az ajánlatkérõ elõzetes összesítet tájékoztatójára tekintettel - eleget tesz a Kbt. elõírásának, amely szerint ebben az esetben legalább 25 napos ajánlattételi határidõt kell meghatározni.<br>
A Döntõbizottság rámutat arra, hogy a beszerzés tárgya konfekcionált termék beszerzése meghatározott mûszaki tulajdonságú alapanyagból, nem pedig ilyen alapanyag elõállítása, így a forgalomban lévõ, kapható és a mûszaki feltételeknek megfelelõ alapanyagok felhasználásával történõ ajánlattétel tekintetében kell az ajánlattételhez a megfelelõ határidõk megjelölésével az esélyegyenlõséget biztosítani. Ennek alapján a kérelmezõ nyilatkozatát, mely szerint a mintagyártás - akkreditált laborvizsgálatot is tartalmazó - minimális idõszükséglete a 80 munkanapot is meghaladja, a Döntõbizottság nem tekinti jelen eljárással kapcsolatban relevánsnak.<br>
A Döntõbizottság álláspontja szerint a közbeszerzési eljárásban az ajánlattételi határidõt nem egyes ajánlattevõknek az ajánlattételhez szükséges speciális idõszükségletei alapján, hanem az általában szükséges idõtartam figyelembevételével kell meghatározni. Jelen esetben a beszerzés tárgyát az elõírt minõségû és szabad forgalomban kapható alapanyagból konfekcionáló ajánlattevõk idõszükséglete az irányadó, így az alapanyag elõállításával kapcsolatos többletidõtartam nem vehetõ figyelembe az esélyegyenlõség biztosításának az ajánlattételi határidõ tekintetében való megfelelõség vizsgálata során.<br>
A fentiek alapján az ajánlatkérõ a Kbt. rendelkezéseivel összhangban határozta meg az ajánlattételi határidõt, így a jogorvoslati kérelem e része is megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése úgy rendelkezik, hogy az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése rendelkezik az ajánlatkérõ esélyegyenlõség biztosítási kötelezettségérõl. Ezen alapelvi rendelkezés speciális szabálya a Kbt. 40. § (5) bekezdése, mely szerint ajánlatkérõ nem határozhatja meg oly módon a közbeszerzés tárgyát, hogy egyes ajánlattevõket az ajánlattétel lehetõségébõl kizár.<br>
A Döntõbizottság megállapította, hogy az egyes tételekre vonatkozó dokumentációk konkrétan meghatározzák az egyes felhasználható anyagok összetételét, illetve színét, valamint azt, hogy az alapanyag hátoldalának hidrofobizáló kenése víztiszta, áttetszõ.<br>
Ajánlatkérõ korábbi beszerzésében, mely ugyanezen termékekre vonatkozott, a hátoldal kenésének színe még nem volt meghatározva, azonban a Kbt. rendelkezései alapján a beszerzés tárgyát, annak mûszaki tartalmát, elõírásait az ajánlatkérõ jogosult meghatározni és e tekintetben nem releváns egy - adott esetben évekkel korábbi - másik közbeszerzési eljárás tárgyának mûszaki elõírása.<br>
Ajánlatkérõ azon nyilatkozatát, hogy a hátoldal víztiszta, áttetszõ kenése a termék korábbi nemzetközi kötelezettségek teljesítése során való használat alapján felmerült igénynek felel meg, mely következtében a termék használhatósága, célszerûsége javul, vagyis a termék beszerzése nem a korábbi, hanem egy magasabb mûszaki színvonalra vonatkozik, a Döntõbizottság elfogadta. A Döntõbizottság megállapította, hogy a víztiszta, áttetszõ hátoldali kenésû termékekkel kapcsolatos csapatpróba, illetve rendszeresítési eljárás, illetve döntés nem volt, csupán a már meglévõ rendszeresített termék mûszaki elõírásait módosították (többek között a vízhatlanság tekintetében is). Egyebekben a Döntõbizottság rámutat arra, hogy nem jogosult ajánlatkérõ beszerzési igényeinek felülvizsgálatára.<br>
Ajánlatkérõ tájékoztatását, mely szerint több (nevesített) alapanyaggyártó és forgalmazó, cég is képes a jelen mûszaki elõírásnak eleget tevõ alapanyag elõállítására, illetve ilyen alapanyagok forgalmaznak a Döntõbizottság elfogadta.<br>
A fentiek alapján a Döntõbizottság megállapította, hogy az alapanyag hátoldali víztiszta, áttetszõ kenése, mint feltétel nem egy konkrét gyártó, illetve forgalmazó kiválasztására irányult, hanem a Kbt. által az ajánlatkérõ hatáskörébe utalt mûszaki elõírások meghatározása és ezzel nem sértette meg a Kbt. 40. § (5) bekezdés rendelkezését sem, mert a beszerzés tárgya a kész konfekcionált termék.<br>
Ennek alapján a jogorvoslati kérelem e része is megalapozatlan.<br>
A termékdokumentációk "Alapanyag mûszaki követelmények" címû részében ajánlatkérõ a nyersanyag színére az alábbiakat határozta meg: "4 színû tereptarka".<br>
Ajánlatkérõ azon nyilatkozatát, mely szerint a forgalomban kapható szövetek megfelelnek a színekkel kapcsolatos elõírásnak, és a korábbi beszerzések mûszaki tartalma alapján a négyszínû színösszetétel közismert és erre a színösszetételre vonatkozott jelen kiírás is, a Döntõbizottság elfogadta, figyelembe véve azt is, hogy mivel külön mintaanyagot, illetve színmintát jelen esetben nem adott az ajánlattevõknek ajánlatkérõ, így az árnyalatok közötti eltérést sem értékelhette volna.<br>
E körben a Döntõbizottság figyelembe vette azt is, hogy ajánlatkérõ a felhívásban és a dokumentációban sehol nem határozott meg olyan feltételt, mely szerint az ajánlatkérõ által meghatározott színnek valamely színárnyalatát elõnyben részesítené, illetõleg az attól eltérõ árnyalatokat érvénytelennek tekintetné.<br>
A Döntõbizottság ennek alapján megállapította, hogy ajánlatkérõnek a színminta hiányával kapcsolatos kérelmi része is megalapozatlan.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis az alaptalan jogorvoslati kérelmet a Kbt. 88. § (1) bekezdés a) pontja szerint elutasította és a jogorvoslati eljárásban felmerült költségekrõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 21.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>