<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6408)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.250/16/2003.<br>
<br>
Tárgy: a SZENZOR Kft. kérelmezõ jogorvoslati kérelme az Országos Egészségbiztosítási Pénztár ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SZENZOR Számítóközpont Kft. (1134 Budapest, Dévai u. 14., képv.: dr. Vejkey Imre ügyvéd, 1023 Budapest, Vérhalom u. 10/A., továbbiakban: kérelmezõ) által, az Országos Egészségbiztosítási Pénztár (1139 Budapest, Váci út 73/A., képv.: dr. Szabó Antal ügyvéd, 3535 Miskolc, Eper u. 10., továbbiakban: ajánlatkérõ) "35 000 000 db (&plusmn;20%) vény és 20 000 db (&plusmn;20%) vényigénylõ lapok beszerzése" tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapítja meg.<br>
Ajánlatkérõ 2003. május 16. napján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított hirdetmény közzététele nélküli közbeszerzési eljárást indított a rendelkezõ részben meghatározott mennyiségû vény és vényigénylõ lap gyártására. Ajánlatkérõ a kiválasztott ajánlattevõk részére ugyancsak 2003. május 16. napján megküldte az ajánlati felhívást és dokumentációt, és egyidejûleg a Közbeszerzési Döntõbizottság elnökét is értesítette a tárgyalásos eljárás megindításáról.<br>
Ajánlatkérõ a hirdetmény közzététele nélküli tárgyalásos eljárás megindítását arra alapozta, hogy a 2003. február 26. napján megindított nyílt eljárás eredménytelenül zárult, mivel a két ajánlattevõ közül az egyik ajánlata érvénytelen volt, míg a másik ajánlattevõ a pénzügyi fedezetet meghaladó ajánlati árat adott meg. Az eredménytelenül zárult nyílt eljárásban beszerezni kívánt mennyiség tekintetében a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján hirdetmény közzétételével induló tárgyalásos eljárást indított, a vényellátás biztonsága miatt az eredménytelenül zárult közbeszerzési eljárást követõ tárgyalásos eljárás befejezéséig tartó átmeneti idõre is szükséges a vények biztosítása, így ezen azonnali sürgõsség miatt kerül sor a Kbt. 70. § (1) bekezdés c) pontja szerinti eljárás lefolytatására.<br>
Ajánlatkérõ az ajánlati felhívás 7. a) pontjában az ajánlattételi határidõt 2003. május 26. nap 10.00 órájában határozta meg, az elsõ tárgyalás idõpontját pedig 2003. május 27. napjában.<br>
Ajánlatkérõ a kért mennyiségre a szerzõdéskötéstõl 2003. június 30. napjáig tartó idõszakra kívánt szerzõdést kötni a nyertesnek kiválasztott ajánlattevõvel.<br>
A felhívás 9. pontjában ajánlatkérõ a szerzõdés megkötését az eredményhirdetést követõ nap 10.00 órájában határozta meg.<br>
Ajánlatkérõ a felhívás 11. c) pontjában az ajánlatok elbírálásának szempontja körében elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja szerint a legalacsonyabb összegû ellenszolgáltatás, a Kbt. 56. § (2) bekezdés figyelembevételével.<br>
Ajánlatkérõ a felhívás 12. pontjában kizárta a többváltozatú ajánlattétel lehetõségét.<br>
Ajánlatkérõ ajánlati dokumentációt is bocsátott az ajánlattevõk rendelkezésére, mely tartalmazta a többek között a mûszaki és szakmai feltételeket, szállítási és fizetési feltételeket.<br>
A dokumentáció II. "szállítási és fizetési feltételek" pontjában ajánlatkérõ megadta a szakmai és mûszaki feltételeket, amelyek teljesítése mellett kell a vényeket legyártani, ezen kívül a dokumentáció VI. fejezetében a mellékletek között rendelkezésre bocsátott egy vénymintát és egy vényigénylõ lap formát.<br>
Kérelmezõ az ajánlati felhívással és dokumentációjával kapcsolatban 2003. május 23. napján tett fel kérdéseket, amelyek megválaszolására az elsõ tárgyalás alkalmával biztosított lehetõséget ajánlatkérõ.<br>
Az ajánlattételi határidõben 2003. május 26. napján a kérelmezõ önállóan, míg a Pénzjegynyomda Rt. és Állami Nyomda Rt. közösen nyújtott be ajánlatot.<br>
Ajánlatkérõ az ajánlattevõkkel lefolytatta a tárgyalást, majd 2003. május 28. napján kihirdette az eredményt, mely szerint a nyertes a Pénzjegynyomda Rt. és Állami Nyomda Rt. közös ajánlata.<br>
Ajánlatkérõ a nyertes ajánlattevõvel 2003. május 29. napján a szerzõdést megkötötte.<br>
Kérelmezõ 2003. május 19. napján jogorvoslati kérelmet nyújtott be a Döntõbizottsághoz, melyet 2003. május 26. napján és 2003. május 28. napján kiegészített.<br>
Beadványaiban elsõdlegesen kifogásolja, hogy fennáll-e az ajánlatkérõ által választott, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított tárgyalásos eljárás jogalapja. Álláspontja szerint elõre látható volt ajánlatkérõ kötelezettsége a vényellátás országos biztosítására vonatkozóan, így a Kbt. 70. § (1) bekezdés c) pontjában megfogalmazott elõre nem látható ok nem áll fenn. Nem áll fenn továbbá kérelmezõ megítélése szerint az a feltétel sem, hogy nem ajánlatkérõ mulasztásából ered a nemkívánatos állapot, nevezetesen, hogy nincs vénygyártás, ugyanis a kialakult sürgõsségi helyzet ajánlatkérõnek felróható. Kérelmezõ álláspontja szerint a korábban lefolytatott közbeszerzési eljárásokból következõen tárgyalni - mint olyan vállalkozóval, aki a szerzõdést teljesíteni tudja - kizárólag csak vele lehetett volna.<br>
Kérelmezõ sérelmesnek tartja továbbá az ajánlati felhívás több pontját az alábbiak szerint:<br>
- az ajánlattételi határidõ 10 napban történõ meghatározása jogsértõ, sérti a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(3) bekezdését.<br>
Kérelmezõ kifogásolta, hogy az ajánlatételi határidõ meghatározása következtében ajánlatkérõ nem tud eleget tenni a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdésében elõírt követelménynek, mely szerint a feltett kérdésekre az ajánlattételi határidõ lejártát megelõzõen legkésõbb 10 nappal válaszolni kell, ezért ajánlatkérõ a Kbt. 38. § (2) bekezdését is megsértette;<br>
- véleménye szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdését is azzal, hogy a szerzõdéskötés idõpontját az eredményhirdetést követõ napban határozta meg, mert ezáltal nem tartotta be a 8 napos szerzõdéskötési tilalom kötelezettséget,<br>
- jogsértõ továbbá a felhívás 12. pontja is, mivel ajánlatkérõ nem adott lehetõséget a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése szerint mennyiségtõl eltérõen többváltozatú ajánlattételre.<br>
Kérelmezõ elõadta, hogy ajánlatkérõ által a dokumentációhoz csatolt vényminta kizárólagos szellemi tulajdonát képezi, melyet kérelmezõ a korábbi eljárásra tekintettel fejlesztett ki, amely eljárás eredménytelenül zárult.<br>
Kérelmezõ kifejtette továbbá, hogy ajánlatkérõ azzal, hogy az általuk kifejlesztett mintát használta fel, elismerte, hogy a szerzõdést kizárólag õk tudják teljesíteni, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti tárgyalásos eljárásnak helye lehetett volna, így azonban a választott eljárásfajta jogszabályi feltételei nem állnak fenn kérelmezõ megítélése szerint;<br>
- sérelmezte továbbá, hogy ajánlatkérõ az eredmény kihirdetésével megsértette a felhívás 11. c) pontjában foglaltakat, valamint a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdést, ugyanis ajánlatkérõ a közbeszerzéshez tartozó valamennyi ráfordítást korrekcióként nem vette figyelembe. Ilyen ráfordításnak tekinthetõ kérelmezõ elõadása szerint az, hogy tekintettel arra, hogy ajánlatkérõ szállítót kíván váltani, a szerzõdés teljesítéséhez szükséges adatbázisok, információk átadásával költségek merülnek fel, amelyeket kalkulálnia kellett volna ajánlatkérõnek. Kérelmezõ kérte, hogy a Döntõbizottság alkalmazza a Kbt. 88. § (1) bekezdésének b)-d) pontjaiban foglalt jogkövetkezményeket, valamint ideiglenes intézkedéssel tiltsa meg a szerzõdés megkötését.<br>
Ajánlatkérõ észrevételében a jogorvoslati kérelem elutasítását kérte, annak megalapozatlansága okán. Ajánlatkérõ elõadta, hogy a választott tárgyalásos eljárás jogalapja fennáll, a rendkívüli sürgõsséget indokoló körülmények nem erednek ajánlatkérõ mulasztásából.<br>
Véleménye szerint nyilvánvaló, hogy több olyan potenciális ajánlattevõ van, aki mûszaki, technikai felszereltsége alapján képes teljesíteni a szerzõdést. Megalapozatlannak tartja kérelmezõ hivatkozását a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdésének megsértésére vonatkozóan is, mivel az ajánlati felhívás 4. a) pontjából kitûnõen nem kötötte ki - a szerzõdéskötés során - való mennyiségi eltérés lehetõségét, kizárólag azt kívánta biztosítani maga számára, hogy a szerzõdés teljesítése során felmerülõ igények alapján mozgási tere legyen.<br>
Elõadta továbbá, hogy nem sértette meg a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdést sem, amikor meghatározta a szerzõdéskötés idõpontját, ugyanis a Kbt. 71/B. § (3) bekezdése értelmében a Kbt 70. § (1) bekezdés c) pont szerinti hirdetmény közzététele nélküli tárgyalásos eljárásban a szerzõdést a tárgyalások befejezésekor kell írásban megkötni.<br>
A kérelmezõ a kizárólagos szellemi tulajdonával kapcsolatban elõterjesztett kérelmét semmilyen tételes jogszabályi rendelkezéssel nem támasztotta alá, valamint nem is került sor kérelmezõ által legyártott vények a dokumentációhoz történõ csatolására. Helytelen továbbá azon kérelmezõi állítás - megítélése szerint -, hogy kizárólag kérelmezõ lenne képes vényeket gyártani, és így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti eljárásnak helye lehetne, hiszen tény, hogy a feladat elvégzésére kérelmezõn kívül más társaságok, illetve az eljárásban részt vevõ konzorcium is képes.<br>
Ajánlatkérõ hivatkozva a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(5) bekezdésére, mely szerint a tárgyalásos eljárásban nem érvényesülnek az ajánlattételre vonatkozó határidõk törvényben meghatározott legrövidebb idõtartama sem, megalapozatlan azon kérelmi elem is, amely az ajánlattételi határidõ 10 napban történõ megadását jogsértõnek tartja.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbi indokok alapján:<br>
I. Kérelmezõ elsõdlegesen azt vitatta, hogy ajánlatkérõ által választott eljárásfajta megindítása vonatkozásában fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A fent hivatkozott rendelkezés szerint a tárgyalásos eljárás választásához három feltétel együttes fennállása szükséges. Elsõdlegesen kell lennie egy sürgõsségi helyzetnek, másodsorban ezen sürgõsségi oknak elõre nem láthatónak kell lenni és harmadrészt a helyzet kialakulása nem eredhet ajánlatkérõ mulasztásából. Amennyiben bármelyik feltétel nem áll fenn, úgy ezen tárgyalásos eljárás alkalmazására jogszerûen nem kerülhet sor.<br>
Jelen ügyben a rendkívül helyzet megléte, tehát az, hogy folyamatos vényellátást biztosítani kell, és a kiírt nyílt eljárás meghiúsulása miatt azonban jelenleg érvényes szerzõdés hiányában a vénygyártás nem folyik a felek által nem vitatott körülmény. A Döntõbizottság álláspontja szerint is vitathatatlan a rendelkezésre álló iratok alapján, hogy a vényforgalom biztosítása érdekében kiírt nyílt eljárás eredménytelensége miatt ajánlatkérõ számára a beszerzés rendkívüli módon sürgõssé vált.<br>
Tényként állapítható meg, hogy ajánlatkérõ a 2003. május 1. napjától 2004. június 30. napjáig terjedõ idõszakra vonatkozó vényellátás biztosítás érdekében 2003. február 26. napján nyílt közbeszerzési eljárást indított. Tény az is, hogy ajánlatkérõ által lefolytatott közbeszerzési eljárás nem volt eredményes. Az eljárás eredménytelenségét ajánlatkérõ 2003. április 16. napján hirdette ki.<br>
Az eredménytelen eljárást követõen ajánlatkérõ hirdetmény közzétételével induló tárgyalásos eljárást indított 2003. május 14. napján.<br>
A fentiek alapján a Döntõbizottság álláspontja szerint ajánlatkérõ számára elõre nem volt látható, hogy az általa kiírt nyílt eljárás eredménytelenül fog lezárulni, és ezáltal a folyamatos vényellátás veszélyeztetve lesz. Ezt csak akkor válhatott számára is egyértelmûvé, amikor a nyílt eljárás eredménytelensége megállapításra került.<br>
A fenti tények azt is alátámasztják a Döntõbizottság álláspontja szerint, hogy ajánlatkérõt nem terheli mulasztás a kialakult helyzet miatt. Az eredménytelen eljárást követõen késlekedés nélkül intézkedett az új eljárás megindításáról, de ezzel sem tudta elkerülni, hogy az eredménytelen eljárást követõ és az új eljárás befejezése közötti átmeneti idõszakra a folyamatos vényellátást a választott eljárásfajtán kívüli más, a törvény által szabályozott eljárási forma választása mellett biztosítani lehessen.<br>
A fenti indokok alapján a Döntõbizottság álláspontja szerint ajánlatkérõ által választott hirdetmény közzététele nélküli tárgyalásos eljárás alkalmazásának a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában elõírt együttes feltételei fennállnak, így ajánlatkérõ jogszerûen alkalmazhatta ezen eljárási fajtát a beszerzésének megvalósítására.<br>
Alaptalanul hivatkozik a jogalap megléte körében a kérelmezõ arra a körülményre, hogy a korábban lefolytatott közbeszerzési eljárásban a konzorcium ajánlata érvénytelennek lett minõsítve és hogy ez önmagában alátámasztaná azt, hogy a kiírt feladatot kizárólag õ tudná elvégezni. Egy közbeszerzési eljárásban ajánlattevõvel szemben megállapított érvénytelenség nem jelenti azt, hogy a feladat ellátására objektíve nem képes, kizárólag csak azt, hogy adott eljárásban nem teljesítette ajánlatkérõ által elvárt valamely követelményt.<br>
II. A kérelmezõ kifogásolta az ajánlatkérõ által kiadott ajánlati felhívás egyes pontjait is:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése szerint a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdése értelmében a tárgyalásos eljárásban nem alkalmazhatóak az elõminõsítési eljárás szabályai. E törvénynek a nyílt közbeszerzési eljárás lefolytatására vonatkozó egyéb rendelkezéseit a (4)-(6) bekezdésben, valamint a 71/A. és 71/B. §-ban foglalt eltérésekkel kell alkalmazni.<br>
A Kbt 71. § (5) bekezdése pedig rögzíti, hogy a tárgyalásos eljárásban nem érvényesül az ajánlattételre vonatkozó határidõk e törvényben meghatározott legrövidebb tartama, de a határidõt úgy kell megállapítani, hogy az ajánlattevõk egyenlõ eséllyel megfelelõ ajánlatot tehessenek.<br>
A fentiek alapján megalapozatlan a kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(1) és 72. § (2) bekezdésre történõ hivatkozása, mivel az eljárás tárgyát képezõ közbeszerzési eljárás nem nyílt eljárás, és nem is gyorsított eljárás. A hivatkozott jogszabályhelyek pedig egyértelmûen kimondják, hogy a tárgyalásos eljárásban a nyílt eljárás szabályait csak a törvény eltérõ rendelkezésének hiányában kell és lehet megfelelõen alkalmazni.<br>
Tekintettel arra, hogy a tárgyalásos eljárás tekintetében a törvény által megfogalmazott <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(5) bekezdése irányadó, mely egyértelmûen lehetõséget ad ajánlatkérõnek, hogy az ajánlattételi határidõt a törvény által megfogalmazott legrövidebb határidõnél rövidebb keretben állapítsa meg, nem követett el jogsértést tehát ajánlatkérõ akkor, amikor 10 napban határozta meg a jelen eljárásban az ajánlattételi határidõt.<br>
A Döntõbizottság álláspontja szerint ajánlatkérõ a jelen eljárásában a kérelmezõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdését sem sérthette meg.<br>
A tárgyalásos eljárásban a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
Tárgyalásos eljárásban a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége.<br>
A fentiek alapján pedig értelmetlen és indokolatlan a nyílt eljárásban megfogalmazott tájékoztatás megadására vonatkozó szabálynak a tárgyalásos eljárásban való számonkérése, hiszen mivel nincs ajánlati kötöttség és a felek szabadon tárgyalhatnak, az ajánlat az eljárás szakaszában bármikor módosítható. Ajánlatkérõhöz a tárgyalások során bármikor feltehetõ kérdés és ajánlatkérõ arra közvetlenül a tárgyalások során választ adhat. Ezért a kérelmezõ által a nyílt eljárásban alkalmazandó 38. § (1) bekezdésében rögzített határidõ a tárgyalásos eljárásban kötelezettségként nem várható el ajánlatkérõtõl a fent hivatkozottak szerint, nem beszélve arról, hogy a törvény vonatkozó 71. § (3) bekezdése szerint is a nyílt eljárás szabályait a tárgyalásos eljárásban megfelelõen kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (3) bekezdése értelmében a Kbt 70. § (1) bekezdésének c) pontja szerinti, hirdetmény közzététele nélküli tárgyalásos eljárásban azzal az ajánlattevõvel kell tárgyalni és a tárgyalás befejezésekor írásban szerzõdést kötni, aki a szerzõdést a rendkívüli helyzet által megkívánt idõ alatt képes teljesíteni.<br>
Ezen rendelkezés értelmében a jogszabály lehetõséget ad arra, hogy rendkívüli sürgõsségi helyzet esetén ajánlatkérõ a szerzõdést az általános szabályoktól eltérõen a tárgyalások befejezésének idõpontjában megkösse, így nem tekinthetõ jogsértõnek az ajánlatkérõ által a felhívásban a szerzõdéskötés idõpontjának megjelölése.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése kimondja, hogy a közbeszerzés mennyiségét úgy is meg lehet határozni, hogy az ajánlatkérõ a legalacsonyabb vagy a legmagasabb mértéket közli és kiköti az ettõl - a szerzõdéskötés során - való eltérés lehetõségét, elõírva az eltérés százalékos mértékét. Ebben az esetben lehetõvé kell tenni a többváltozatú ajánlattételt a közbeszerzés mennyiségétõl függõen.<br>
Jelen esetben a Döntõbizottság álláspontja szerint a beszerzés mennyisége nem a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdésben foglaltak alapján került meghatározásra. Ajánlatkérõ egy konkrét mennyiséget határozott meg a felhívás 4. a) pontjában, a szerzõdési és fizetési feltételek között is konkrét mennyiség vonatkozásában kérte megadni az egységárakat.<br>
A kiadott ajánlati felhívás és dokumentáció alapján nem fogadható el azon kérelmezõi hivatkozás, hogy ajánlatkérõ a megadott mennyiségtõl a szerzõdéskötés során el kíván térni. Ellenkezõleg, az iratok azt támasztják alá, hogy ajánlatkérõ szerzõdést a felhívásban rögzített konkrét mennyiségre kívánja megkötni, a megadott &plusmn;20% eltérés majd csak a teljesítés szakaszában a felmerült konkrét igényeknél bír jelentõsséggel, nem pedig az eljárás eredményeként megkötendõ szerzõdéskor. Ezt támasztja alá ajánlatkérõ által az eljárás eredményeként a nyertessel megkötött szerzõdés is.<br>
A fenti indokok alapján tehát ajánlatkérõt nem terheli kötelezettségként a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdésében foglaltak, miszerint többváltozatú ajánlattételt kötelezõen biztosítani kellene, így megalapozatlan a kérelem a Kbt. 33. § (2) bekezdésének a megsértése körében.<br>
III. Kérelmezõ kifogásolta, hogy ajánlatkérõ a dokumentációban kiadott vényminta kizárólagos szellemi tulajdonát képezi és azt a korábban eredménytelenül zárult közbeszerzés eljárásra tekintettel fejlesztették ki. A felhasználáshoz pedig ajánlatkérõ nem kérte a hozzájárulásukat, így ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(1)-(2) bekezdését és a Kbt. 58. § rendelkezéseit sértette meg.<br>
45. § (1) Az ajánlattevõ az ajánlatában - kifejezetten és elkülönített módon, mellékletben - közölt üzleti titok nyilvánosságra hozatalát megtilthatja. Az ajánlattevõ nevének, székhelyének (lakóhelyének), az általa kért ellenszolgáltatásnak és a teljesítési határidõnek, valamint az olyan információnak, amely a pontozásnál szerepet játszik, a nyilvánosságra hozatalát azonban nem tilthatja meg.<br>
(2) Az (1) bekezdés értelmében üzleti titok az ajánlattal összefüggõ gazdasági tevékenységhez kapcsolódó minden olyan tény, megoldás vagy adat, amelynek nyilvánosságra hozatala, illetéktelenek által történõ megszerzése vagy felhasználása az ajánlattevõ jogszerû pénzügyi, gazdasági vagy piaci érdekeit sértené vagy veszélyeztetné, és amelynek titokban maradása érdekében az ajánlattevõ a szükséges intézkedéseket megtette.<br>
58. § Az ajánlatkérõ az ajánlatokat kizárólag azok elbírálására használhatja fel, az ettõl eltérõ célú felhasználásról az ajánlattevõvel külön meg kell állapodnia.<br>
A Döntõbizottság álláspontja szerint alaptalanul hivatkozik kérelmezõ kizárólagos szellemi tulajdonára a gyártani kért vények tekintetében.<br>
A szerzõi jogról szóló 1999. évi LXXVI tv. rendelkezései alapján a szerzõi jog védelme alá nem tartozik a jelen eljárással érintett vény, mivel az nem tekinthetõ sem irodalmi, sem tudományos, sem pedig mûvészeti alkotásnak. Kérelmezõ sem tudott megjelölni olyan jogszabályon alapuló védelmet, oltalmat, amely alátámasztaná a kizárólagos jogosultságra történõ hivatkozását.<br>
Nem valósult meg a jelen ügyben a <a href="http://net.jogtar.hu/jr/gen/getdoc.cgi?docid=99500040.tv#45">Kbt. 45. § </a>(1) és (2) bekezdésében meghatározott üzleti titok ajánlatkérõ által történõ megsértése. Ajánlatkérõ a Kbt. 45. § (2) bekezdésében meghatározott kérelmezõi ajánlattal összefüggõ olyan tény, adat vagy megoldás nem került nyilvánosságra, amely kérelmezõ jogszerû pénzügyi, gazdasági vagy piaci érdekeit sértené, illetõleg ilyenként nem értelmezhetõ egy végtermék, jelen esetben az orvosi vény, amelynek célja a forgalomban történõ megjelenés, felhasználás.<br>
Jelen eljárásban a dokumentációban ajánlatkérõ által közreadott orvosi vényminta több jellemzõjében mutat hasonlóságot az ajánlatkérõ által 2003. február 26. napján indított nyílt közbeszerzési eljárásban ajánlattevõként résztvevõ kérelmezõ által az ajánlatban szerepeltetett mintadarabbal. Emellett az is megállapítható, hogy a forgalomban lévõ és mások számára elérhetõ vények is rendelkeznek azon jellemzõkkel (pl. mikroírás, guilloche vonal, D-patent stb.), amelyekre hivatkozással állítja kérelmezõ a <a href="http://net.jogtar.hu/jr/gen/getdoc.cgi?docid=99500040.tv#58">Kbt. 58. §-</a>ra hivatkozva a ajánlatában szereplõ minta jogosulatlan felhasználását.<br>
Ajánlatkérõ tehát bármely, a közforgalomban lévõ orvosi vényt felhasználhatta a dokumentációban szerepeltetett minta elkészítéséhez, így az eljárás során alaptalannak bizonyult a kérelmezõ hivatkozása a felhasználás tekintetében, még akkor is, ha bizonyos fiktív adattartalmat hordozó elemek (pl. vonalkód) kérelmezõ számára felismerhetõ.<br>
A fenti okfejtés mellett ugyancsak alaptalanul hivatkozik kérelmezõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazására, hiszen a kérelmezõ nem igazolta az eljárás során, hogy kizárólagos joggal rendelkezne a vények gyártása tekintetétben. A Kbt. 10. § f) pontja alapján pedig kizárólagos jogosítvány - törvény alkalmazásában - jogszabály alapján korlátozott számú szervezet jogosultsága meghatározott tevékenység végzésére a közbeszerzéssel érintett piacon. Kizárólagos jogot nem alapozza meg pusztán az, hogy a korábbi években ezen tevékenységet kérelmezõ látta el.<br>
A fentiekkel összefüggésben alaptalanul hivatkozik arra kérelmezõ, hogy ajánlatkérõ a dokumentációban csatolt mintával mindenben egyezõ "azonos" vényt kér elõállítani, és így a szerzõdést csak õ képes teljesíteni.<br>
Ajánlatkérõ a dokumentáció II. fejezetében a szakmai és mûszaki feltételek körében határozta meg azokat a jellemzõket, és követelményeket, amely betartása mellett kellett ajánlattevõknek a beszerzendõ vényeket legyártani.<br>
A Döntõbizottság álláspontja szerint ajánlatkérõ tehát nem a mintával formailag és tartalmilag azonos terméket kért megajánlani, hanem a dokumentációban elõírt követelményeknek megfelelõ ajánlatot várt el.<br>
Ezen okból tehát nem megalapozatlan a kérelmezõ e körben kifejtett álláspontja.<br>
IV. Kérelmezõ kifogásolta, hogy ajánlatkérõ az ajánlatok összehasonlításánál nem alkalmazta a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdését.<br>
Kérelmezõ álláspontja szerint ilyen figyelembe veendõ ráfordítás a nyertes ajánlattevõnek történõ adatbázis-átadással felmerülõ költségei.<br>
Ajánlatkérõ nyilatkozata szerint a közbeszerzéssel kapcsolatban nem merült fel olyan ráfordítás, amelyet figyelembe kellett volna venni.<br>
A Kbt 56. § (2) bekezdése kimondja, hogy az ajánlatok elbírálása során az ajánlatkérõ az ajánlatokat úgy hasonlítja össze, hogy korrekcióként figyelembe kell venni az õt terhelõ, a közbeszerzéshez kapcsolódó valamennyi ráfordítást.<br>
A jogorvoslati eljárásban nem merült fel arra nézve adat, hogy a közbeszerzéshez kapcsolódóan felmerült volna ajánlatkérõ oldalán olyan többletköltség, amely ráfordításként jelentkezett, akár az adatbázis átadásával, akár mással összefüggõen.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#56">Kbt. 56. § </a>(2) bekezdése szerinti ráfordítás fogalma körébe nem vonhatóak azon költségek, amelyek nem jelentkeznek ajánlatkérõ oldalán többletkiadásként, márpedig jelen ügyben erre utaló körülményeket kérelmezõ sem tudott megjelölni. Az ajánlatkérõnél meglévõ adatbázis és egyéb információk átadása - mivel az ajánlatkérõ intézményi keretén belül megoldható - önmagában többletköltség felmerülését nem indokolja.<br>
Tekintettel a fent elõadottakra a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 27.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>