<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6365)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.293/10/2003.<br>
<br>
Tárgy: a Synergon Informatikai Rt. jogorvoslati kérelme a Magyar Államkincstár közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Synergon Informatikai Rt. (1047 Budapest, Baross u. 91-95., képviseli: dr. Lajtos László ügyvéd, 1047 Budapest, Baross u. 91-95. II/305., a továbbiakban: kérelmezõ) jogorvoslati kérelmének, melyet a Magyar Államkincstár (1052 Budapest, Deák F. u. 5., a továbbiakban: ajánlatkérõ) "szerverek, alapszoftverek támogatása, karbantartása" tárgyú közbeszerzési eljárása ellen nyújtott be részben helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdését, ezért ajánlatkérõ részvételi felhívásának 9. c), 10. a) és 10. b) pontjait, valamint ajánlatkérõnek a közbeszerzési eljárásban ezt követõen hozott döntéseit megsemmisíti és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa MÁK 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. május 21-én megjelent 21. számában részvételi felhívást tett közzé elõminõsítési eljárás megindítására a rendelkezõ részben megjelölt beszerzés tárgyában.<br>
Ajánlatkérõ a részvételi felhívás 9. pontjában meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket: "részvételre jelentkezõknek és a közbeszerzés értékének 10%-át meghaladó mértékben igénybe venni kívánt alvállalkozók (továbbiakban együtt: részvételre jelentkezõ) pénzügyi, gazdasági és mûszaki alkalmasságukat az alábbi dokumentumok benyújtásával tartoznak igazolni:<br>
Részvételre jelentkezõ pénzügyi és gazdasági alkalmassága igazolása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) és d) pontja szerint]:<br>
a) Pénzügyi és gazdasági alkalmasságot igazoló - a részvételi határidõ kezdetét megelõzõ 30 napnál nem régebbi keltezésû pénzintézeti nyilatkozat a részvételre jelentkezõ valamennyi számlavezetõ pénzintézetétõl, melynek tartalmaznia kell, hogy:<br>
- mióta vezeti a részvételre jelentkezõ bankszámláját,<br>
- a részvételre jelentkezõ fizetési kötelezettségeinek pontosan eleget tesz-e,<br>
- a részvételre jelentkezõ számláján sorban állás van-e, volt-e az elmúlt 1 évben.<br>
b) A 2000. és 2001. évi mérleg és eredménykimutatás könyvvizsgálói záradékkal és kiegészítõ melléklettel.<br>
c) A pénzügyi megfelelõség adatainak kitöltése és a beadott részvételi jelentkezéshez történõ csatolása, a 2000. és 2001. év vonatkozásában (a hányadost kérjük megadni):<br>
<br>
1. Kötelezettségek részaránya: (kötelezettség/mérlegfõösszeg),<br>
<br>
2. Fedezet foka (saját tõke + hosszú lejáratú kötelezettség/befektetett eszközök),<br>
<br>
3. Tõkeáttétel: (hosszú lejáratú kötelezettség/saját tõke),<br>
<br>
4. Likviditás I.: (forgóeszközök-készletek/rövid lejáratú kötelezettségek),<br>
<br>
5. Likviditás II.: (forgóeszközök/rövid lejáratú kötelezettségek),<br>
<br>
6. Likviditás III.: (forgóeszközök/összes kötelezettségek).<br>
A 2000. és 2001. évre vonatkozólag meg kell adni továbbá a mérleg szerinti eredményt, a saját tõke és a jegyzett tõke arányát.<br>
Részvételre jelentkezõnek a szerzõdés teljesítéséhez szüksége mûszaki alkalmassága igazolása [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c) és g) pontjai alapján]:<br>
a) Az elõzõ 3 év jelentõsebb szolgáltatásainak - a közbeszerzés tárgyára vonatkozó - igazolt referenciái (az ellenszolgáltatás összege, a teljesítés ideje és a szerzõdést kötõ másik fél, valamint a saját teljesítés %-os megjelölésével, kapcsolattartó nevének és telefonszámának feltüntetésével).<br>
b) Mûszaki-technikai felszereltség ismertetése.<br>
c) A teljesítésbe bevonni kívánt szakemberek, vezetõk megnevezése, képzettségük és szakirányú gyakorlatuk ismertetésével, csatolva az említett személyek önéletrajzát.<br>
g) Saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
Ajánlatkérõ részvételi felhívása 10. a) pontjában meghatározta a részvételre jelentkezõk alkalmassága elbírálásának szempontjait:<br>
- "a pénzintézeti nyilatkozat fizetési kötelezettségre vonatkozó tartalma,<br>
- a 2000. és 2001. év bármelyikében negatív a mérleg szerinti eredménye,<br>
- a 9. d) pontban kért pénzügyi mutatók és adatok alapján a maximális 42 pontszám elérésének feltétele:<br>
- a saját tõke 2001. évben a 2000. évihez képest emelkedett és a 2000. évben a saját tõke >= mint a jegyzett tõke	5 pont<br>
- a 2001. évi eredmény pozitív, vagy ha 2000. évhez képest javulás mutatkozik	5 pont<br>
- a 2001. évi likviditás I. >= mint 2000. évi mutató	5 pont<br>
- a likviditás II. mutató a vizsgált 2 év mindegyikében >= 1	5 pont<br>
- a 2001. évi likviditás III. mutató >= mint 2000. évi mutató	5 pont<br>
- a 2001. évi kötelezettségek részaránya mutató <= mint 2000. évi mutató	7 pont<br>
- a fedezet foka mutató a vizsgált 2 év mindegyikében >= 1	5 pont<br>
- a tõkeáttételi mutató a vizsgált 2 év mindegyikében >= 1	5 pont<br>
- az elõzõ 3 évben végzett, a beszerzés tárgyával azonos jellegû, összetételû referenciák megfelelõsége,<br>
- mûszaki-technikai felszereltség megfelelõsége,<br>
- a részvételre jelentkezõ személyi állományában van olyan személy, aki a beszerzés tárgyának megfelelõ felsõfokú szakirányú végzettséggel és legalább 5 éves gyakorlattal rendelkezik,<br>
- minõségbiztosítási rendszer megléte."<br>
A 10. b) pont tartalmazta a részvételre jelentkezõnek a szerzõdés teljesítésére alkalmatlanná minõségének szempontjait, többek között ebben ajánlatkérõ elõírta:<br>
- "számlavezetõ pénzintézettõl származó nyilatkozat tartalma alapján részvételre jelentkezõ 2-nél több alkalommal nem vagy késedelemmel tett eleget fizetési kötelezettségeinek, illetve számláján több alkalommal volt sorban állás,<br>
- a 2000. és 2001. év valamelyikében a mérleg szerinti eredménye negatív,<br>
- a 9. d) pontban kért pénzügyi mutatók és adatok alapján számított érték nem éri el a minimális 22 pontot,<br>
- nem rendelkezik - legalább 2 - igazolt referenciával az elõzõ 3 évben a beszerzés tárgya területén..."<br>
Ajánlatkérõ a Közbeszerzési Értesítõ 2003. május 28-án megjelent 22. számában a 10. a) pont 3. francia bekezdés 8. alpontját az alábbiak szerint helyesbítette:<br>
- "a tõkeáttételi mutató a vizsgált 2 év mind-<br>
egyikében <= 1	5 pont"<br>
A részvételi jelentkezés elkészítéséhez ajánlatkérõ elõminõsítési kérdõívet is biztosított, melyet kérelmezõvel együtt 21 cég vett át.<br>
Ajánlatkérõ a beérkezett kérdésekre 2003. június 10-én válaszolt. Arra a kérdésre, hogy az a cég, aki a 2000. évi mérleget és eredménykimutatást csatolni azokból nem tud, hogy 2001. évben alakult, mi módon teljesítheti az elõírt minimális 22 pontot, az a válasz született, hogy csatolják a meglévõ mérlegüket. Ajánlatkérõ kérdésre azt is rögzítette, hogy az alkalmatlansági kritériumok közül egynek a hiánya is alkalmatlanná minõsítést eredményez, továbbá, hogy a részvételre jelentkezõnek és a közbeszerzés értékének 10%-át meghaladó mértékben igénybe venni kívánt alvállalkozónak külön-külön kell megfelelnie a részvételi felhívásban rögzített követelményeknek.<br>
A részvételi jelentkezés határidejéig, 2003. június 16-ig a következõ cégek nyújtották be a jelentkezésüket: az Albacomp Rt., a Tsystems Unisoftware, az ICON Rt., a T-Systems Dataware Kft., a Delta Elektronik Kft., a Montana Információtechnológiai és Kommunikációs Rt., a Sun Microsystems Kft. és kérelmezõ.<br>
Kérelmezõ 2003. június 13-án nyújtott be jogorvoslati kérelmet ajánlatkérõ közbeszerzési eljárása ellen, melyben kérte a jogsértés megállapítását, ajánlatkérõ jogsértõ döntéseinek megsemmisítését, költségekben történõ marasztalását, ideiglenes intézkedésként az eljárás felfüggesztését. Indoklásként elõadta, hogy az ajánlatkérõ által a pénzügyi, gazdasági alkalmasság igazolására kért és megadott szempontrendszer, illetve az ahhoz kapcsolódó értékelési rendszer ellentmondásos, sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõség alapelvét, valamint sérti a Kbt. 44. § (7) bekezdésében megfogalmazott arányosság követelményét, illetve a Kbt. preambulumában foglalt elveket. A részvételi felhívás 10. a) pontjában foglalt felsorolás második tagja, illetve a 10. b) pontban foglalt felsorolás második tagja alapján alkalmatlansági kritérium a 2001. évi mérleg szerinti negatív eredmény. Ezzel szemben a 10. a) pontban foglalt pontozási rendszer második tagja alapján, ha a 2001-es mérleg a 2000. évi mérleghez képest javuló képet mutat, úgy a részvételre jelentkezõ 5 pontot kap. Kétszer nyer értékelést a 2001-es mérleg pozitív volta, egyrészt nem válik kizáró okká, másrészt egyéb szempontrendszer alapján 5 ponttal is jutalmazásra kerül, míg más pályázót ugyanazon tény kétszer is sújt. Az értékelésbõl egyértelmûen nem derül ki, hogy csak 0 vagy 5 pontot lehet-e kapni, vagy köztes pontszám is születhet-e. Az sem derül ki a részvételi felhívásból, hogy az egyes mutatókat mi alapján súlyozta az ajánlatkérõ, azaz az egyes mutatókhoz miért éppen az adott pontszámot társította. Kérelmezõ az arányosság elvének megsértéseként értékelte azt a tényt is, mely szerint a részvételre jelentkezõ akár 2000-es, akár 2001-es mérlegének negatív volta automatikusan alkalmatlanná minõsítést eredményez. Ennek a kritériumnak olyan vállalkozások is áldozatul eshetnek, amelyek pl. 2000-ben ugyan veszteségesek voltak, de nagymértékben nyereséges évet produkáltak 2001-ben. Ugyancsak sérti a Kbt. preambulumában megfogalmazott célokat és elve<br>
ket az is, hogy ajánlatkérõ pusztán a megjelölt két évet értékeli, hiszen egy társaság gazdasági helyzetére e két évbõl és azok összehasonlításából nem lehet megfelelõ következtetéseket levonni. Ezzel a megoldással ajánlatkérõ kizárja a verseny lehetõségébõl azon cégeket, amelyek csak 2001-ben alakultak. Álláspontja szerint az is problémákat vet fel az arányosság elve szempontjából, hogy ajánlatkérõ a pénzügyi, gazdasági, mûszaki alkalmasság igazolását a 10%-ot meghaladó mértékû alvállalkozók esetén is megköveteli és ez a követelménye a részvételi felhívásból nem is derült ki, csupán az ajánlatkérõnek a feltett kérdésekre adott válaszából. Kérelmezõ hivatkozott arra is, hogy a részvételi felhívás 10. a) pontjában foglalt felsorolás harmadik tagjában hivatkozott 9. d) pont valójában nem is létezik.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásként elõadta, hogy a részvételi felhívásban az elõminõsítési kérdõív összeállításánál a Közbeszerzések Tanácsa által kiírt, a minõsített ajánlattevõkre vonatkozó pályázati feltételeket vette alapul. Ajánlatkérõ, mint központi költségvetési szerv, tevékenységével összefüggõ feladatainak elvégzéséhez országos hálózati informatikai rendszereket mûködtet. Központi és a megyei informatikai architektúra, a szerverek és alapszoftverek konfigurációja, a kezelt adatállomány állami szolgálati, valamint értékpapírtitok hatálya alá tartozik.<br>
A fentiek miatt a szerverek és alapszoftverek támogatása kiemelt és körültekintõ eljárást igényel. Az állandó mûködõképesség biztosítására, eszközök, gépek raktáron történõ tartására csak olyan szolgáltató esetében van mód, aki nem eladósodott, likviditása is megfelelõ, valamint pozitív eredménnyel mûködik. A tárgybani beszerzésre 3 éves futamidejû szerzõdést kíván kötni, amelynek éves költségkihatása 330-340 M Ft. A szerzõdés teljesítésére alkalmas gazdálkodószervezet pénzügyi, gazdasági alkalmassága elbírálása céljából a részvételi felhívásban megjelölt és használt mutatók az eladósodottság, a likviditás mértékére és a mûködésképességre adnak választ. A pénzügyi vizsgálat célja, hogy a cég jövõbeni mûködése biztosítsa a szakmai követelmények pénzügyi hátterét, azt sem a veszteséges gazdálkodása, sem a magas kockázatot jelentõ eladósodottsága ne veszélyeztesse. Ajánlatkérõ olyan céggel kíván szerzõdést kötni, aki az informatikai infrastruktúra folyamatos és biztonságos mûködtetését minden körülmények között biztosítani tudja. Ajánlatkérõ hivatkozott arra, hogy a kiírásból egyértelmûen kitûnik, hogy aki negatív mérlegeredményt csatol, az automatikusan kizárásra kerül, a 0 eredményt is már pozitív eredményként értékelik. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján jogosult az alvállalkozók vonatkozásában is az alkalmassági követelményeket az ajánlattevõvel egyezõen elõírni. Az elõírt mutatókkal kapcsolatosan ajánlatkérõ ismertette, hogy a kötelezettségek részaránya megmutatja, hogy a vállalat az eszközeit milyen arányban finanszírozza idegen forrásból. A fedezet foka azt jelenti, hogy a tartós befektetéseket milyen arányban finanszírozza tartós forrásokból. Ha a mutató értéke 1, akkor a vállalat megfelel a hosszú lejáratú likviditási követelményeknek, ha a mutató értéke 1 alatt van, akkor a tartós befektetéseinek egy részét rövid lejáratú idegen forrással finanszírozza. A tõkeáttétel, ha 1 feletti értéke van, azt mutatja meg, hogy a tõkeszerkezeten belül az idegen tõke meghaladja a saját tõke összegét. A likviditás I. mut<br>
ató azt jelzi, hogy a vállalkozó mekkora készlettel rendelkezik és ez hogyan befolyásolja a likviditását. A likviditás II. gyorsráta azt mutatja, hogy a cég a forgóeszközeit milyen arányban finanszírozza rövid lejáratú kötelezettségekbõl. Az elfogadott banki gyakorlat szerint ez 1.3. A likviditás III. pedig megmutatja, hogy a forgóeszköz-állományra mekkora állománykötelezettség hárul.<br>
A Döntõbizottság 2003. június 16-án határozatában ideiglenes intézkedésként ajánlatkérõ közbeszerzési eljárását felfüggesztette.<br>
A Döntõbizottság a közbeszerzési eljárásban keletkezett iratok és a felek tárgyaláson tett nyilatkozatai alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.<br>
A két szakaszból álló eljárások közös szabályai között a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdésében elõírtak szerint a részvételi szakaszt megindító részvételi felhívásban a 44. § (1-7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
44. § (1) bekezdése alapján az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ, legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdése szerint az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
(4) Az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
(5) Ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve, ha az ajánlatkérõ ettõl eltérõen rendelkezik.<br>
(6) Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A fent hivatkozott jogszabályhelyek egyértelmûen meghatározzák, hogy ajánlatkérõ milyen iratokat, tényeket követelhet meg a jelentkezõktõl/ajánlattevõktõl pénzügyi, gazdasági és mûszaki alkalmasság igazolására, továbbá rögzíti annak szabályait, hogy ezen tények és iratok alapján milyen módon határozhatja meg a szerzõdés teljesítésére való alkalmatlanság megállapítását. A törvény idézett konkrét rendelkezései a törvény által megfogalmazott alapelvek érvényesülését is biztosítják azáltal, hogy a törvény céljaként megfogalmazott verseny biztosítása kizárólag a törvény által engedett keretek között kerülhessen "korlátozásra".<br>
Ajánlatkérõ tehát a törvény adta lehetõséggel élve határozhatja meg, hogy milyen pénzügyi, gazdasági és mûszaki paraméterekkel rendelkezõ cégek részvételét kívánja a közbeszerzési eljárásban. E körben ajánlatkérõt a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltat korlátozzák, mely szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében foglaltak tekinthetõek korlátnak ajánlatkérõ számára az alkalmatlansági szempontok meghatározása során, azaz akkor követ el ajánlatkérõ jogsértést, ha megállapítható, hogy a felhívásban megadott szempontok nincsenek arányban a feladat ellátására kötendõ szerzõdés teljesítésének feltételeivel.<br>
A Döntõbizottságnak a kérelem keretei között abban a jogkérdésben kellett állást foglalnia, hogy az ajánlatkérõ által a felhívásban meghatározott, a jelentkezõk egyes mérlegadatai alapján megfogalmazott mutatók és az azokhoz rendelt mérõszámok, vizsgálati (pontozásos) rendszere kielégíti-e azon törvényi követelményt, melyet a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése elõír.<br>
A Döntõbizottság álláspontja szerint a kérdés megítéléséhez elengedhetetlen az ajánlatkérõ által megfogalmazott alkalmatlansági követelményrendszer együttes értékelése, mivel csak az ilyen szempontú vizsgálódás mellett lehet megalapozottan eldönteni, hogy ajánlatkérõ az alkalmatlansági szempontok körében betartotta-e a szükséges mértéket.<br>
A teljesítésre való alkalmasság körében lényeges és figyelembe veendõ körülmények közé tartozik többek között a becsült értéke a beszerzésnek, a beszerzés tárgya, a megkötendõ szerzõdés jellege, szerzõdéses feltételek stb. Jelen közbeszerzési eljárásban a beszerzés becsült értéke évi 330-340 M Ft.<br>
A beszerzés becsült értéke mellett alapvetõ kiindulási pont az, hogy ajánlatkérõ vállalkozási szerzõdést kíván kötni a feladat elvégzésére 3 éves idõtartamra. Ajánlatkérõ a pénzügyi mutatók segítségével felállított szempontrendszeren kívül a jelentkezõk pénzügyi-gazdasági alkalmassága körében követelményként írta elõ, hogy a jelentkezõnek ne legyen a számláján az elmúlt évben több alkalommal sorban állás, fizetési kötelezettségének tegyen eleget, legyen a mérlegeredménye a kért 2 év mindegyike pozitív.<br>
Önmagukban ezen követelmények is alkalmasak azon cél elérésére, hogy ajánlatkérõ kizárja az olyan pályázók részvételét, akiknél nyilvánvaló pénzügyi, fizetési problémák jelentkeztek a felhívás közzétételét megelõzõ 1 éves idõszakban, illetõleg akik nem mutatnak eredményes gazdálkodást 2 évre visszamenõleg.<br>
Természetesen ajánlatkérõnek jogszabály által biztosított lehetõsége van - és ezt a Döntõbizottság semmiképpen nem kívánja kétségessé tenni - arra, hogy a beszerzés tárgya megvalósítása elõtt is fizetési, pénzügyi gondokkal küzdõ társaságokat elzárja a közbeszerzési eljárásban való további részvételtõl, hiszen ezen tények a szerzõdés tényleges teljesítését teszik bizonytalanná.<br>
A fentieken túlmenõen azonban ajánlatkérõ további követelményként lényegében több mutatóból álló szempontrendszer alapján pontozásos keretek között kívánja rangsorolni a jelentkezõket gazdasági potenciáljuk, fizetõképességük "milyensége", illetõleg "minõsége" alapján. Ez alapján a maximum 42 pontból 22 pontot kell elérniük jelentkezõknek az alkalmasság eléréséhez.<br>
A Döntõbizottság nem kívánja vitatni az ajánlatkérõ által megállapított mutatók közgazdasági jelentõségét, azok objektív jellegét, de az alkalmatlansági szempontoknak a közbeszerzés tárgyára történõ korlátozás követelményének, valamint a szerzõdés teljesítéséhez ténylegesen szükséges feltételek mértékének (arányosság) követelményének kell megfelelnie. Az alkalmatlansági szempontoknak és követelményeknek okszerû összefüggésben kell lenniük a szerzõdés egyes feltételeivel is.<br>
Ajánlatkérõ a jogorvoslati eljárás során a követelmények felállítása körében nem tudta kellõképpen igazolni, hogy a mutatók által felállított szempontrendszer követelményei teljesítése nélkül a jelentkezõ a beszerzés tárgyát nem képes megvalósítani. Erre utal ajánlatkérõnek az e felhívásból is kitûnõ magatartása, amely szerint az alkalmassági kritériumok teljesülését nem várja el 100%-ban a jelentkezõtõl. Ajánlatkérõ nem hivatkozhat a felhívásban meghatározott vizsgálati módszer szerzõdés teljesítését mint legjobban biztosító módjára sem akkor, amikor saját maga is eltekint az egyes mutatóknak való megfeleléstõl. Valójában a szerzõdéssel összefüggésben az sem állapítható meg, hogy a megadott mutatók alapján elérendõ 22 pont az a követelményszint, amely a szerzõdés teljesítéséhez elengedhetetlenül szükséges.<br>
A Döntõbizottság nem tudta elfogadni ajánlatkérõ hivatkozását - mely a mutatók objektivitására, illetve arra vonatkoztak, hogy más területeken (bankok hitelminõsítésénél) is alkalmazzák ezen mutatókat - annak igazolására, hogy a meghatározott mutatók nem lépik túl a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében meghatározott szükséges mértéket.<br>
A Döntõbizottság álláspontja szerint ajánlatkérõ által elõírt mutatók szükségességét és arányosságát sem a beszerzés értéke, sem a beszerzés tárgya, illetõleg egyéb körülmény nem támasztotta alá. Önmagában az a körülmény, hogy ajánlatkérõ milyen céget látna szívesen a beszerzés tárgyának megvalósításánál, nem adhat jogszerû alapot a pénzügyi-gazdasági alkalmassági szempontok ajánlatkérõ által a felhívásban történt elõírásához, mivel azok nem teljesítik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében elõírt követelményeket. Az alkalmassági szempontok körében meghatározott követelmények - mint az ajánlatkérõ szabadságát korlátozó egyetlen elõírás - szigorú értelmezésére azon okból is lényegi jelentõsséggel bír a Döntõbizottság megítélése szerint, mivel figyelembe véve a közbeszerzési eljárás során érvényesülõ esélyegyenlõség és verseny tisztasága alapelveket, ezek nem adhatnak teret ajánlatkérõnek arra, hogy az alkalmassági követelmények meghatározásánál nem a közbeszerzés tárgyához elengedhetetlenül szükséges követelményeket érvényesítsen a jelentkezõkkel szemben. Az alkalmatlansági szempontok meghatározásának ilyen irányú gyakorlat kialakulása a verseny indokolatlan és jogsértõ korlátozásához vezethet, amely tendencia semmi esetre sem kívánatos a közbeszerzési eljárások során.<br>
A fentiek alapján a felhívásban megadott összes alkalmassági és alkalmatlansági követelményeket összevetve a Döntõbizottság nem találta a 10. a) és 10. b) pontokban elõírt szempontokat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését a közbeszerzés tárgyára nézve korlátozottnak, illetve a beszerzés értékére tekintettel - legfeljebb a szerzõdés teljesítéséhez - ténylegesen szükséges mértékûnek.<br>
A Döntõbizottság az alábbi jogorvoslati kérelmi elemek tekintetében megállapította, hogy azok megalapozatlanok. A részvételi felhívás 9. pontjában ajánlatkérõ egyértelmûen meghatározta, hogy a résztvevõk pénzügyi, gazdasági és mûszaki alkalmassága igazolására kért adatokat és tényeket a 10%-ot meghaladó mértékben igénybe venni kívánt alvállalkozók esetén is teljesíteni kell. Az ajánlatkérõ e pontban jelezte, hogy a továbbiakban a részvételre jelentkezõt és az alvállalkozót együtt részvételre jelentkezõnek nevezi. Ebbõl következõen a felhívásból egyértelmûen kitûnt, hogy a 10. a) és 10. b) pontokban meghatározottakat a közbeszerzés értékének 10%-át meghaladó mértékben igénybe venni kívánt alvállalkozók esetén is teljesíteni kell. Ebbõl következõen errõl a tényrõl a részvételre jelentkezõk nem az ajánlatkérõ által feltett kérdésre tett válaszból szereztek információt, hanem ez egyértelmûen kitûnt a részvételi felhívás tartalmából is.<br>
A Döntõbizottság azt is megállapította, hogy ajánlatkérõnek azon elõírása sem volt jogsértõ, hogy a pénzügyi, gazdasági és mûszaki alkalmasság igazolását nemcsak a részvételre jelentkezõ, hanem a közbeszerzés értékének 10%-át meghaladó mértékben igénybe venni kívánt alvállalkozó vonatkozásában is elõírta, hiszen a fentebb idézett <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése ezt lehetõvé teszi.<br>
Ajánlatkérõ sem vitatta, hogy a részvételi felhívás 9. pontjában a pénzügyi és gazdasági alkalmasság igazolására vonatkozóan hivatkozott a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) és d) pontjára, ugyanakkor, amikor ezek részletezése történt meg, ott tévesen a d) pontnál c) pont megjelölése szerepel.<br>
A Döntõbizottság álláspontja szerint a részvételi felhívás tartalmából az is egyértelmûsíthetõ volt, hogy ajánlatkérõ azon részvételi jelentkezõket alkalmatlannak kívánta minõsíteni a részvételi felhívás 10. b) pont második francia bekezdése alapján, akiknek a 2000. vagy 2001. évi mérlegeredménye negatív volt. Ajánlatkérõ kizárólag a nem veszteséges eredményt kimutató mérlegeket kívánta értékelés tárgyává tenni. Erre vonatkozóan viszont a Döntõbizottság kifejtette, hogy ennek értékelése nem kapcsolódik a közbeszerzés tárgyához.<br>
Kérelmezõ hivatkozott arra is, hogy a felhívásból nem tûnik ki, hogy az a részvételre jelentkezõ, aki 2 év mérlegét csatolni nem tudja, alkalmatlannak minõsül-e. Az ajánlatkérõhöz intézett kérdésre e körben adott válaszból kitûnt, hogy ajánlatkérõ automatikusan a részvételre jelentkezéstõl az ilyen jelentkezõt automatikusan elzárni nem kívánta, hiszen azt a választ adta, hogy a rendelkezésre álló mérlegét csatolja. A Döntõbizottság azonban megjegyzi, hogy ajánlatkérõ ezen elõírása kérelmezõ jogos érdekét nem is sértheti, hiszen a rendelkezésre álló cég adatai alapján egyértelmûsíthetõ, hogy nevezett vonatkozásában nincs akadálya a 2000., 2001. évi mérleg becsatolásának.<br>
A Döntõbizottság eljárása során észlelte továbbá, hogy ajánlatkérõ a 10. a) pontban a referenciák, valamint a mûszaki-technikai felszereltség megfelelõségét írta elõ alkalmassági kritériumnak, azonban ez helyesen - ajánlatkérõ által is elismerten - a referenciák, valamint a mûszaki-technikai felszereltség meglétét jelenti értelmezésében.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés és d) és c) pontja alapján megállapította a rendelkezõ részben meghatározott jogsértés megtörténtét, megsemmisítette a felhívás jogsértõ elemeket tartalmazó pontjait és az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A hatályos költségvetési törvény alapján a 2003. évben meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimumösszegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt tekintettel, ajánlatkérõnek módja van a megállapított jogsértés kiküszöbölésére. A Döntõbizottság úgy ítélte meg, hogy a jogsértõ követelményeket tartalmazó felhívás pontjait teljes terjedelmében történõ megsemmisítésével adja meg ajánlatkérõ számára a lehetõséget, hogy az adott közbeszerezési eljárásban az alkalmasság megítélésére szolgáló körülményeket mérlegelve állapítsa meg az alkalmatlansági szempontokat, úgy, hogy a jogsértõnek minõsített ajánlati felhívás szabályszerû módosítása mellett folytatja az eljárást, illetve megfelelõ tartalmú felhívás közzétételével új eljárást folytathat le.<br>
A határozatban megállapított jogsértések tekintetében a Döntõbizottság a rendelkezésre álló iratok alapján nem találta megállapíthatónak a személyi felelõsséget, így ennek hiányában a bírság jogkövetkezmény alkalmazására sem volt jogszerû lehetõség jelen eljárásban.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 23.<br>
<br>
Dr. Engler Magdolna s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>