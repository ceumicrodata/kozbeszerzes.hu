<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6486)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.321/9/2003.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Fõvárosi Önkormányzat Budai Gyermekkórház Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Fõvárosi Önkormányzat Budai Gyermekkórház Rendelõintézet (1023 Budapest, Bólyai u. 9., képviseli: dr. Kersch Ferenc ügyvéd, 1012 Budapest, Várfok u. 15/C., a továbbiakban: ajánlatkérõ) "kiegészítõ építési beruházás" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2003. február 26-án tette közzé ajánlati felhívását nyílt eljárás megindítására. Felhívása 3. a) és 3. b) pontjában határozta meg a beszerzése tárgyát, mely szerint a Budapest, Baba u. 14. szám alatti telephelyén levõ "G" épület alagsora 288,26 m2, földszintje helyiségeinek 221,96 m2, emeleti szintje 186,56 m2, összesen tehát 706,78 m2 alapterületû, valamennyi helyiségének eredeti épületgépészeti és egyéb berendezéseire, így 7 db WC-kagyló, 6 db fürdõkád, 30 db mosdó és 50 db fûtõberendezés, valamint az ezekhez kapcsolódó mintegy 340 fm víz- és csatornavezeték kicserélésére, valamint a kicserélendõ berendezések kibontására, az újak telepítésére és be-, illetve felszerelésére és a teljes helyreállítást jelentõ festési és burkolói munkálatokra egyaránt kiterjedõ építõ szakipari munkákban megnyilvánuló felújítása, az épülethez csatlakozó közmûhálózat kicserélésével együtt.<br>
Ajánlatkérõ ajánlati dokumentációt is készített, amely tartalmazta a tételes költségvetést.<br>
Ajánlatkérõ opciós ajánlatot kért - meghatározott mennyiségû - szakipari munkákra: festésre, meszelésre, olajlábazatra, csempeburkolásra, ajtómázolásra, ablakok mázolására.<br>
Az eljárás nyertese a GÉSZ Holding Kft. lett, vele ajánlatkérõ 2003. május 8-án kötötte meg - 2003. július 10-i teljesítési határidõ mellett - az eljárást lezáró szerzõdést, amelyet ugyanezen a napon kiegészítettek az opciós tételekkel, a szerzõdés összértéke bruttó 22 526 649 Ft volt.<br>
A nyertes vállalkozó 2003. május 12-én megkezdte a teljesítést, megnyitotta az építési naplót.<br>
2003. május 14-én az építési napló 399527-tõl 399532. sz. napló oldalán több pontban az alábbiak kerültek rögzítésre:<br>
<br>
1. bontási munkák: aljzatok, falfelületek és olajlábazatok,<br>
<br>
2. az épület teljes padozata,<br>
<br>
3. vakolatok és kõmûvesmunkák: falfelületen a levert vakolatok helyén alapburkolás és többletvakolás, vakolatjavítások az alagsorban levõ helyiségeknél, csempeburkolat készítése,<br>
<br>
4. többletbontások miatt a sittelszállítás is megnövekedett,<br>
<br>
5. asztalos szerkezetek az épületben levõ nyílászáró szerkezetek passzítása és légszigetelése, ajtótokok javítása,<br>
<br>
6. a vizesblokkos folyosón levõ csempeburkolat alatti részek szigetelése,<br>
<br>
7. az opcióban szereplõ olajlábazat mennyisége megváltozott, mert csempeburkolat készül.<br>
2003. május 27-én ajánlatkérõ és a kivitelezõ közös jegyzõkönyvet vett fel, az építési napló fentiekben hivatkozott részeinek kiegészítése céljából.<br>
A jegyzõkönyvben rögzítették, hogy a kazánház falának és mennyezetének - a kivitelezés során is észlelhetõ folyamatos beázása miatt - a vakolat teljes leverése és újbóli felvitele szükséges. A raktárpince elõtereinek falairól a feltáskásodásból eredõen hullik a vakolat. Az eredetileg változatlanul hagyni kívánt burkolat kicserélésre szorul, és nemcsak a burkolat meghibásodása, hanem az alatta elhelyezkedõ aljzatbeton tönkremenetele következtében is. A csempe bontása után látható, hogy nemcsak a vakolat felújítása, hanem a falfelület helyreállítása is szükséges. A vizesblokkoknál a csempe leverése után észlelhetõ, hogy a teljesen vakolt terület a tégláig lejön, ezért az újraburkoláshoz a gúzolás, a durvavakolás és a simítóvakolás elvégzése nélkülözhetetlenül szükséges. A folyosókon és a pince alagsorában a régi olajlábazatok nemcsak salétromosak, hanem az alattuk levõ vakolat mészszegény és feltáskásodott, így az olajlábazat helyreállítása, felújítása helyett a csempeburkolás tûnik indokoltnak. A csempék lebontása után észlelhetõ a rendkívüli vakolatvastagság, amely az új csempe felrakása és az eredeti állapot helyreállítása elõtt elõre nem tervezhetõ vakolási többletfeladat elvégzését vonja maga után. Több helyen a régi csempe lebontása után a vakolat téglafalig lehullott, így újabb vakolási munka elvégzése szükséges. A burkolat bontása után látható, hogy az aljzat milyen vastagságú és mennyire porózussá vált, így a teljes aljazat kicserélése szükséges. Az egyébként felbontani tervezett mozaikburkolat a gépészeti felújítások során oly mértékben károsult, hogy annak kicserélése indokolt a végleges rendeltetési célnak megfelelõ megoldás érdekében. Az épületgépészeti felújítással kapcsolatban elvégzett bontás során láthatóvá vált, hogy az elektromos hálózat elfedett egyes részei szakszerûtlenül kivitelezett állapotban vannak, szükséges a megfelelõ állapot kialakítása és az egész hálózat érintésvédelmi felülvizsgálata.<br>
A jegyzõkönyv közös megállapításait a mellékletet képezõ fotókkal illusztrálták.<br>
Ajánlatkérõ 2003. június 10-én tájékoztatta a Döntõbizottság elnökét arról, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés alapján a rendelkezõ részben meghatározott tárgyban. Ajánlattételre a GÉSZ Holding Kft.-t hívta fel.<br>
Az eljárásfajta választását azzal indokolta, hogy a Budapest XXII., Baba u. 14. szám alatti telephelyen található "G" épület folyamatban levõ felújítási munkák során kiegészítõ munkák elvégzése vált szükségessé.<br>
Ajánlatkérõ mellékelte az ajánlati felhívását, melynek 3. a) pontjában a beszerzés tárgyának és mennyiségének meghatározásakor a már folyamatban levõ felújítás építési naplójának 399537-No. 399539 számú bejegyzésére utalt, és azok szükségességét, indokoltságát hangsúlyozta.<br>
Ajánlatkérõ megállapította eljárása lefolytatásának menetét. Rögzítette, hogy az ajánlattételi határidõ 2003. június 12., melyet követõen kerül sor az elsõ tárgyalás megtartására is.<br>
A felhívás 15. a) pontja szerint az eredményhirdetésre a tárgyalás befejezését követõen kerül sor.<br>
A 15. b) pont szerint a szerzõdéskötés idõpontja az eredményhirdetést követõ legfeljebb 3. munkanap.<br>
Ajánlatkérõ felhívása 13. a) pontjában az ajánlatok elbírálásának szempontjaként az alábbiakat rögzítette: "a kiegészítõ munka ellenértéke, amely a kiegészítésre kerülõ teljes munka díjának az 50%-át nem haladhatja meg."<br>
A Döntõbizottság elnöke 2003. június 24-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból nem állapítható meg egyértelmûen a választott eljárásfajta jogalapjának fennállása.<br>
Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ írásbeli és tárgyalási nyilatkozatában kérte a jogorvoslati eljárás megszüntetését.<br>
Ajánlatkérõ elõadta, hogy a nyílt eljárás lefolytatása során nem vált ismertté, hogy az ajánlati dokumentációban rögzített és az opcionális munkákon kívül további szakipari munkák elvégzése szükséges. A dokumentációt külön tervezõ cég készítette.<br>
A teljesítés szakaszában a bontási munkák megkezdését követõen vált láthatóvá és megismerhetõvé, hogy szükséges további szakipari munka elvégzése. Az építési naplóban rögzítették, majd részletesen a 2003. május 27-i jegyzõkönyvben tárták fel és fotókkal is bemutatták, hogy milyen állapotban van a falazat, padozat stb. Ezen munkák elvégzése nélkül még az épületgépészeti vezetékek javítása, cseréje sem valósítható meg. Így a kiegészítõ munkák elvégzése szükséges a szerzõdés teljesítéséhez. Egy-két munkafolyamat esetében pedig gazdasági racionalitás az, ami indokolja, hogy egyszerre történjen minden munka elvégzése.<br>
Elõadta, hogy az ajánlatok elbírálásának szempontjaként a legalacsonyabb összegû ellenszolgáltatásra gondolt, csak nem szabatosan fogalmazta meg. A teljesség érdekében tüntette fel, hogy a korábbi szerzõdési érték 50%-át nem haladhatja meg jelen beszerzés értéke.<br>
Ajánlatkérõ álláspontja szerint e kiegészítõ munkákra fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában meghatározott feltételek is. A munkák megkezdését követõen ugyanis az ott elhelyezett, ott élõ ápoltak számára bír rendkívüli sürgõsséggel, hogy minél elõbb befejezésre kerüljön a már megkezdett teljesítés. Erre tekintettel határozta meg rövid határidõkben eljárása lefolytatásának menetét és rögzítette a szerzõdéskötés idõpontját 3 munkanapban.<br>
Ajánlatkérõ bejelentette, hogy még a jogorvoslati eljárás kezdeményezése elõtt a közbeszerzési eljárását lefolytatta: a felhívott ajánlattevõ 2003. június 12-én benyújtotta az ajánlatát, e napon megtartották a tárgyalást és ajánlatkérõ 2003. június 16-án meghozta az eljárást lezáró döntését. A felek 2003. június 17-én megkötötték az eljárást lezáró szerzõdést nettó 8 697 133 Ft ellenérték mellett, a teljesítési határidõt 2003. július 25-re hosszabbították meg.<br>
Ajánlatkérõ elkészítette az összegzését és a tájékoztatóját, melyben az ajánlat elbírálásának szempontjaként a legalacsonyabb összegû ellenszolgáltatást jelölte meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontjára hivatkozással.<br>
Egyéb érdekeltként a GÉSZ Holding Kft. tárgyalási nyilatkozatában ismertette, hogy külsõleg az épület festett, olajozott, csempézett volt, csak a munkák megkezdését, a bontást követõen derült ki, hogy nemcsak nedvesedés tapasztalható, hanem a falak is mállottak szét, a vizesblokk alatt teljesen hiányzik a szigetelés, az aljzatban nagyméretû üregekkel találkoztak. Ilyen feltételek mellett még a csövek cseréjét sem lehet elvégezni. Errõl készítették a 2003. május 27-i jegyzõkönyvet.<br>
E munkák nélkül nem teljesíthetõ a szerzõdés. Ugyanakkor a helyszín, a kórház az ápoltak életkörülményei alapján nagyon indokolt, hogy a megkezdett kivitelezés mielõbb befejezõdjön.<br>
A Döntõbizottság elsõdlegesen az ajánlatkérõ által választott a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése és a tárgyaláson megjelölt Kbt. 70. § (1) bekezdés c) pontja szerinti eljárásfajta feltételeinek fennállását vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint: "Az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve, hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl,<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez."<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha<br>
c) az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság az alábbi indokokra tekintettel megállapította, hogy ajánlatkérõ jogszerûen alkalmazott hirdetmény közzététele nélküli tárgyalásos közbeszerzési eljárást.<br>
Mindkét megjelölt eljárásfajta feltételként támasztja, hogy ajánlatkérõ által elõre nem látható ok, körülmény miatt váljon szükségessé az új közbeszerzési eljárás lefolytatása.<br>
A Döntõbizottság a korábbi nyílt eljárás iratai (felhívás, dokumentáció stb.) és a felek elõadása alapján megállapította, hogy a korábbi nyílt eljárás beszerzési tárgya nem foglalta magába jelen eljárás munkáit. Az eljárás adataiból arra lehetett következtetést levonni, hogy a felek - köztük az ajánlatkérõ - számára nem volt elõre látható, hogy további kiegészítõ munkák elvégzése szükséges a szerzõdésszerû teljesítéshez. A bontást követõen vált láthatóvá és megállapíthatóvá további munkák elvégzésének szükségessége.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alkalmazásának alapfeltétele, hogy a kiegészítõ munkák elvégzése szükséges legyen az eredeti szerzõdés teljesítéséhez, és a korábbi nyertes ajánlattevõvel való elvégeztetése legyen indokolt. Alkalmazásához az is szükséges, hogy vagy az a) + b) vagy az a) + c) pontban támasztott feltételeknek kell teljesülni.<br>
A Döntõbizottság áttekintve - a fentiekben ismertetett - az építési napló bejegyzéseit, a 2003. május 27-i jegyzõkönyvet és annak fotómellékleteit, valamint a felek elõadását megállapította, hogy a jelen beszerzés tárgyát képezõ kiegészítõ munkák elvégzése szükséges az eredeti szerzõdés teljesítéséhez. Az alapbeszerzés lényegét ugyanis az képezte, hogy az épületgépészeti vezetékek cseréjének elvégzése mellett megvalósuljon az azokhoz kapcsolódó szakipari munka is és a teljesítést követõen rendeltetésszerû használatra alkalmasan vehessék birtokba újra a kórházi részleget. [Az alap nyílt eljárás 3. a) és 3. b) pont fentiekben idézett rendelkezése értelmében.] A Döntõbizottság álláspontja szerint a kapcsolódó szakipari munka természetesen kiterjed azokra a munkákra is, hogy a csõvezetékeket el tudják helyezni a falazatokban, a visszaburkolás megfelelõ minõségben lehetséges legyen stb. E munkák tehát a Döntõbizottság megítélése szerint ugyan széleskörûek, de mûszakilag szükségesek ahhoz, hogy elvégezzék a gépészeti cserét és utána helyreállítsák a falazatokat, burkolatokat stb.<br>
Miután ugyanazon a helyszínen, döntõ részben azonos vagy hasonló munkafolyamatokat kell elvégezni a kiegészítõ munkák körében, a Döntõbizottság álláspontja szerint szükséges, hogy ugyanaz a kivitelezõ folytassa a munkákat, tekintettel arra is, hogy e munkák elvégzése szükséges az õ teljesítéséhez is.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) pontja szerinti feltétel - a kiegészítõ építési, beruházási munka értéke ne haladja meg a korábbi közbeszerzés értékének 50%-át - fennállása megállapítható az eredeti szerzõdési érték és a kiegészítõ szerzõdés értékének összevetése alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés b) és c) pontja között különbség abban jelentkezik, hogy a c) pont az elválasztható építési beruházási munkákra vonatkozik, míg a b) pont azon munkákra, amelyek aránytalan nehézség nélkül mûszakilag vagy gazdaságilag nem választhatók el a korábban kötött szerzõdéstõl.<br>
A Döntõbizottság álláspontja szerint a fentiekben ismertetett kiegészítõ munkák döntõ része mûszakilag nem választható el a korábbi szerzõdés teljesítésétõl (pl. padozat, falazat, amelyekben a csövek mennek). Egyes munkák esetében (pl. nyílászárók szigetelése), amelyek értéke önállóan alacsony, a Döntõbizottság megítélése szerint a gazdasági racionalitás is indokolja azt, hogy egyszerre valósuljon meg a kivitelezés.<br>
A Döntõbizottság álláspontja szerint megállapítható a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában támasztott rendkívüli sürgõsség fennállása.<br>
A teljesítés helyén - a korábbi nyílt eljárás alapján - megkezdték a kivitelezési munkákat, bontottak stb. A helyszín a Budai Gyermekkórház azon részlege, ahol a gyermekbénulás betegség miatt életvitelszerûen élnek a betegek. A Döntõbizottság megítélése szerint ilyen feltételek mellett indokolt, hogy a kivitelezési munka ne álljon meg, hanem folytatódjon és mielõbbi befejezése biztosított legyen.<br>
A Döntõbizottság figyelemmel arra, hogy megállapította a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában támasztott feltételek fennállását is, elfogadta az ajánlati felhívásnak a szerzõdéskötés idõpontjának meghatározására vonatkozó rendelkezését.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése és a Kbt. 71/B. § (3) bekezdése értelmében a szerzõdéskötés idõpontja a Kbt. 70. § (1) bekezdés c) pontja szerinti eljárásfajta esetén meghatározható az eredményhirdetést követõ 8. napnál korábbi idõpontban.<br>
Ajánlatkérõ tárgyalási nyilatkozata, írásbeli összegezése és tájékoztatója alapján megállapítható, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja szerinti - a legalacsonyabb összegû ellenszolgáltatás - elbírálási szempontot választotta. Erre tekintettel a Döntõbizottság megítélése szerint nem indokolt külön jogsértés megállapítása amiatt, hogy a felhívása fentiekben hivatkozott pontjában nem szabatosan fogalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 22.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>