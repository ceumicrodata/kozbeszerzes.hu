<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6397)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.261/9/2003.<br>
<br>
Tárgy: Morvayné dr. Vígh Katalin KT-tag által hivatalból kezdeményezett jogorvoslati eljárás Budapest Fõváros Terézváros Önkormányzata beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Morvayné dr. Vígh Katalin, a Közbeszerzési Tanácsa tagja (Budapest, Alkotmány u. 5., a továbbiakban: tanács tagja) által a Budapest Fõváros Terézváros Önkormányzata (1067 Budapest, Eötvös u. 3., képviseli: dr. Búza János ügyvéd, 1023 Budapest, Bécsi út 3-5. II. em. 11., a továbbiakban: kérelmezett) "Szépkorúak Háza létrehozása" tárgyú beszerzési eljárása ellen hivatalból kezdeményezett jogorvoslati eljárást megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a beszerzési eljárásban keletkezett iratok, kérelmezett érdemi észrevétele alapján az alábbi tényállást állapította meg.<br>
Kérelmezett már 2001-ben tervezte a lebontásra ítélt Király u. 40. szám alatti és a Vasvári Pál u. 4. sz. alatti ingatlanok helyén saját erõbõl a Szépkorúak Házának felépítését. Ennek megvalósításához a Széchenyi hitelkeretbõl kért támogatást. Kérelmét 2003. január 4-én elutasították.<br>
Ezen elõzményeket követõen kérelmezett a Népszabadság 2003. március 17-i számában hirdetményt jelentetett meg e tárgyban:<br>
"Pályázatot hirdet az alábbi projekt megvalósítására: Budapest VI., Király u. 40. és a Budapest VI., Vasvári Pál u. 4. alatti ingatlanokon megvalósuló fejlesztés, ennek keretében a Szépkorúak Háza létrehozása."<br>
A pályázat feltételeit kérelmezett az alábbiak szerint határozta meg:<br>
"a) az adásvételi szerzõdés alapján az önkormányzat értékesíti a Király u. 40. (hrsz. 29314) alatti 1886 m2-es össz-alapterületû ingatlant, valamint a Vasvári P. u. 4. (hrsz. 29315) alatti, 582 m2 össz-alapterületû ingatlant a pályázó részére 275 000 000 Ft vételárért, melybõl a telkek ellenértéke 275 M Ft, a felépítmények értéke 0 Ft.<br>
b) az adásvételi szerzõdés biztosítékaként a vevõ 275 M Ft-os visszavonhatatlan bankgaranciát nyújt.<br>
c) a vevõ vállalja, hogy biztosítja a használatbavételi engedély jogerõs megszerzését követõ ésszerû költözési határidõig a nyugdíjasklub közelben történõ elhelyezését, annak legalább a jelenlegi színvonalon történõ mûködése mellett.<br>
d) vevõ vállalja a Király u. 40. alatt lakó 10 bérlõ ideiglenes elhelyezését legkésõbb a használatbavételi engedély megadását követõ 6 hónapig, ezután végleges elhelyezésüket is a vevõ vállalja, s erre az önkormányzat maximum 90 M Ft-os lakáskeretet biztosít.<br>
e) az adásvételi elõszerzõdés alapján 275 M Ft-os vételáron az önkormányzat részére elidegeníti az új ingatlan Vasvári P. u. 4. helyén, az alsó szinteken létrehozott 1000 m2 össz-alapterületû külön albetétet, amely 650 m2 lakóterületbõl és 350 m2 közösségi területbõl áll. A vételárból 40 M Ft a telekérték és 188 M Ft + 47 M Ft áfa a felépítmény értéke.<br>
f) a meghatározott helyiségek kialakításával, kivitelezésével kapcsolatosan a felek a megvalósítás alatt folyamatosan együttmûködnek, célként az igényes szint elérését tûzik ki. Az önkormányzat feltételül szabja, hogy a megépítendõ ingatlan mûködése a Szépkorúak otthona lakóinak mindennapi életét nem zavarhatja.<br>
g) az ingatlanfejlesztés megvalósításának üteme<br>
- vázlatterv elkészítése a szerzõdéskötéstõl számított 5 hét<br>
- engedélyezési terv beadása a vázlatterv elfogadásától számított 14 hét<br>
- használatbavételi engedély kérelem beadása a jogerõs építési engedélytõl számított 20 hónap<br>
h) a használatbavételi engedély beadásának határidejére vonatkozó kötelezettség önhibából történõ elmulasztása esetén az ajánlattevõvel szemben napi 100 000 Ft kötbért érvényesít."<br>
A pályázók részére biztosított dokumentációban bemutatást nyertek az eladásra kívánt ingatlanok, ezekben összesen 10 lakott albetét van, az egyikben mûködik a kerületi önkormányzat nyugdíjasklubja; mindkét épület bontásra ítélt. A keretszerzõdés alapján a két ingatlanra adásvételi szerzõdést kívánnak kötni, pénzügyi teljesítést nem igénylõ számlával, továbbá adás-vételi elõszerzõdést az idõsek otthona és klubja 1000 m2 alapterületû, önálló albetétet képezõ ingatlanra. Mindkét adásvétel 275 000 000 Ft-os vételáron történik. A pályázat nyertese köteles a lakók részére lakásokat vásárolni, amelyre a kérelmezett 90 000 000 Ft-ot biztosít. A csereszerzõdés két lépcsõben történne, akként, hogy a lakók kiköltöztetése az önkormányzat kötelezettsége a vállalkozó költségén, 90 000 000 Ft-os keretben. Az összeget a vállalkozó biztosítja. Az építést követõen 1000 m2 tulajdonjogát kapja meg a kérelmezett, mely 20 db 30 és 40 m2-es apartmanból és 350 m2-es közösségi térbõl állna. A házba beköltözõ egyedülálló idõsek vagy fizetnek az elhelyezésért, vagy bérlakásukat, esetleg tulajdonukat adják át. Ezen bevételek 90 000 000 Ft keret erejéig illetnék meg a vállalkozót, olyan mértékben, amennyibe a kiköltöztetés költsége került.<br>
Az elõzetes számítások alapján az 1400 m2-es apartmanok és közösségi részek forgalmi értéke 275 000 Ft/m2 piaci értéket képviselnek és az átruházni kívánt telkek értékével arányosak.<br>
Az eladás határidejéig 2003. március 26-ig pályázatot nyújtott be a GRÓPIUS Építõipari és Kereskedelmi Rt., a Budapest Ingatlanhasznosítási és Fejlesztési Rt., a Constrattik Épületfejlesztõ és Forgalmazó Kft., a Simex-Bau Gazdasági, Kereskedelmi és Szolgáltató Kft. és a VALFORT House Ltd.<br>
Kérelmezett képviselõ-testülete 2003. április 17-én hozta meg a pályázatok elbírálása tárgyában a döntését, melynek értelmében a pályázat gyõztese a Constrattik Kft. lett.<br>
A Közbeszerzések Tanácsának tagja a 2003. május 22-én kezdeményezett jogorvoslati eljárást a tárgybani beszerzés ellen, mert álláspontja szerint kérelmezett a beszerzése során a Kbt. szabályait mellõzte. Ennek alapján kérte a jogsértés megállapítását és bírság kiszabását. A kezdeményezõ irat indoklása szerint a Kbt. szabályainak mellõzésével a kérelmezett pályázatot írt ki két ingatlanán megvalósuló fejlesztésre akként, hogy az ingatlanokat eladja, cserébe az egyik ingatlanon a Szépkorúak Háza kerül megvalósításra, amely albetétként a tulajdonába kerül. Az adásvételi szerzõdések során pénzügyi teljesítést nem igénylõ számlákkal rendezik a szerzõdõ felek a követeléseket. A lebontásra kerülõ házak lakói számára az ingatlanok megvásárlója köteles lakhatást biztosítani. Erre a célra kérelmezett 90 000 000 Ft-ot biztosít. Álláspontja szerint a felek között visszterhes szerzõdések jönnek létre, melyekkel összefüggésben köteles lenne kérelmezett közbeszerzési eljárást lefolytatni. A vélelmezett jogsértésrõl a tudomásszerzés idõpontjaként 2003. május 12-ét jelölte meg a tárggyal kapcsolatban a Gazdasági Versenyhivatalhoz benyújtott beadvány alapján.<br>
Kérelmezett érdemi észrevételében kérte a jogorvoslati eljárás megszüntetését. Álláspontja szerint jelen jogügylet nem tartozik a Kbt. hatálya alá, ugyanis ingatlanok cseréjérõl van szó, ahol ellenérték megfizetésére, pénzmozgásra nem kerül sor.<br>
A Döntõbizottságnak abban a jogkérdésben kellett állást foglalnia, hogy kérelmezett tulajdonában álló ingatlanokon az ily módon megvalósuló fejlesztés a Kbt. hatálya alá tartozónak minõsül-e.<br>
A rendelkezésre álló iratok alapján egyértelmûen megállapítható volt, hogy jelen ingatlanfejlesztési tevékenység megvalósításához közpénz felhasználása nem történik meg. A kérelmezett ugyan ingatlanjait formailag adásvételi szerzõdésnek nevezett megállapodás alapján 275 000 000 Ft-ért értékesíti, azonban ugyanilyen értékben az ingatlanon megvalósuló felépítmény tulajdonosává válik. A szerzõdések pénzmozgást nem igényelnek. Az ingatlanfejlesztés megvalósítása nem választható el az ingatlanok értékesítésétõl, emiatt a két jogügyletet nem lehet egymástól függetlenül kezelni. Erre tekintettel a Döntõbizottság álláspontja szerint csak pénzügyi elszámolás érdekében tüntették fel az ellenértékeket a szerzõdésben. Ténylegesen speciális csereügylet valósul meg a felek között (késõbb megépítendõ ingatlanok a csere tárgya) és a csereviszonyoknak megfelelõen történik meg a tulajdonosváltozás a felek személyében.<br>
A pályázati kiírás ugyan tartalmazza, hogy az ingatlanon jelenleg lakók elhelyezése részére 90 000 000 Ft-os lakáskeretet biztosít kérelmezett, azonban ennek tényleges kifizetése sem történik meg kérelmezett részérõl, hiszen ezen összeget a vállalkozónak kell biztosítani oly módon, hogy a vállalkozó ezen kiadása megtérül a Szépkorúak Házába beköltözõ lakók befizetésébõl.<br>
A Döntõbizottság megállapította, hogy jelen beszerzési eljárásban több feladat végrehajtása történik meg az egy projekten belül. A projekt egyes elemei vonatkozásában egyértelmûen megállapítható, hogy nem tartozik a Kbt. hatálya alá. Nevezetesen a kérelmezett jogszabályon alapuló kötelezettsége, az egyes bérlõk részére elhelyezés biztosítása. Ezen jogi kötelmen nem változtat az a körülmény sem, hogy kérelmezett ezen kötelezettsége teljesítését más személyre hárítja át.<br>
Összetettebb megítélést igényel az önkormányzatok tulajdonában lévõ ingatlancsere kérdése. A helyi önkormányzatokról szóló 1990. évi LXV. törvény (a továbbiakban: Ötv.) 1. § (6) bekezdés d) pontja alapján az önkormányzat a tulajdonával önállóan rendelkezik. Ezen általános önkormányzati alapjog gyakorlását a jelenlegi Kbt. szabályozása nem érinti. A Kbt. szabályozási konstrukcióját a jogalkotó nem terjesztette ki olyan típusú vagyoni viszonyokra, amikor a tulajdonos önkormányzat a tulajdonában álló vagyontárgyáért cserébe kap valamit. A jelen jogviszony lényege pedig éppen ez a csereügylet.<br>
A jogalkotó a vagyongazdálkodás ellenõrzését más jogágak szabályozási körébe hagyta. Így miután a Kbt. szabályozása kógens, a Döntõbizottság álláspontja szerint a Döntõbizottság nem jogosult kiterjesztõ értelmezésre, különösen abban az esetben nem, ha más törvény, jelen esetben az Ötv. ilyen típusú jog gyakorlását biztosítja.<br>
A fentiekbõl következõen jelen beszerzés esetén kérelmezett részérõl közpénz kifizetése nem történik meg.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint a törvény hatálya alá tartozó szervezetek az árubeszerzéseik, valamint építési beruházásaik és a szolgáltatásaik megrendelése során, ha azok a 4. § (1) bekezdés szerinti értéke a közbeszerzés megkezdésekor külön meghatározott összeget eléri, vagy meghaladja, kötelesek a törvény hatálya szerint eljárni.<br>
Kérelmezett nem vitathatóan a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>) pontja alapján a Kbt. hatálya alá tartozó szervezetnek minõsül. Azonban kérelmezett részérõl nem történik olyan beszerzés, amely közpénz-kiadással járna. Ebbõl következõen nem állapítható meg jelen beszerzés esetén, hogy a kérelmezett a Kbt. szabályai szerint lett volna köteles eljárni.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 79. § (1) bekezdésére tekintettel az Áe. 14. § (2) bekezdése alapján a jogorvoslati eljárást megszüntette.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 18.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>