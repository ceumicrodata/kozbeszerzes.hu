<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6404)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.308/10/2003.<br>
<br>
Tárgy: az Orako Rt. és a DuoLine Bt. kérelmezõk kérelmei a Békés Megyei Képviselõ-testület Pándy Kálmán Kórháza ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ORAKO Komplex Építõipari, Belsõépítészeti, Lakberendezési Fõvállalkozó és Kereskedelmi Rt. (1223 Budapest, Erzsébet királyné u. 19/B., továbbiakban: kérelmezõ I.) és a DuoLine Kereskedõház és Bútorgyártó Bt. (6000 Kecskemét, Deák F. tér. 5., képv: dr. Urbán József ügyvéd, 6000 Kecskemét, Rákóczi u. 8., továbbiakban : kérelmezõ II.) jogorvoslati kérelmeit, melyet a Békés Megyei Képviselõ-testület Pándy Kálmán Kórháza (5701 Gyula, Semmelweis u. 1., képviseli: dr. Gyebnár László ügyvéd, 5600 Békéscsaba, Wlassich st. 7., a továbbiakban: ajánlatkérõ) "orvosszakmai, valamint mûködtetési bútorok, berendezések beszerzése" tárgyú közbeszerzési eljárása ellen nyújtottak be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg:<br>
Ajánlatkérõ 2003. április 16. napján a Közbeszerzési Értesítõ (K. É.) 16. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a felhívás 3. a) pontjában az alábbiak szerint határozta meg a beszerzés tárgyát és mennyiségét:<br>
"A beszerzés tárgya és mennyisége: orvosszakmai, valamint mûködtetési bútorok, berendezések beszerzése:<br>
- éjjeliszekrény	240 db<br>
- kórtermi ágy	30 db<br>
- kórtermi székek	100 db<br>
A részletes mûszaki specifikációt az ajánlatkérési dokumentáció tartalmazza."<br>
A felhívásban a részajánlattételt és a többváltozatú ajánlattételt kizárta, elbírálás szempontjaként a legalacsonyabb összegû ellenszolgáltatást jelölte meg.<br>
Az ajánlati felhívás 11. a) pontjában ajánlatkérõ ajánlattevõk mûszaki alkalmassága igazolásául elõírta, hogy csatolni kell az elõzõ 3 év legjelentõsebb, a beszerzés tárgyára vonatkozó szállításainak ismertetését, legalább az ellenszolgáltatás összege, a teljesítés ideje és a szerzõdéskötõ másik fél megnevezése mellett.<br>
A felhívás 11. b) pontjában ajánlatkérõ a szerzõdéskötésre alkalmatlanná minõsítés szempontjai között meghatározta, hogy alkalmatlan a szerzõdés teljesítésére az az ajánlattevõ, aki az elõzõ 3 évre vonatkozóan ismertetett szállításai alapján a beszerzés tárgyára vonatkozóan nem teljesített megbízást.<br>
Ajánlatkérõ a felhívás 16. pontja "Egyéb információk" 7. francia bekezdésében kizárta a hiánypótlás lehetõségét.<br>
Ajánlatkérõ dokumentációt is kibocsátott, melyben a beszerezni kívánt bútoroknak megadta a technológiai leírását.<br>
Az ajánlattételi határidõig, 2003. május 27-ig a Kortex Kft., a Kórháztechnikai Rt., a Sanatmöbel Kft., kérelmezõ I. és kérelmezõ II. nyújtott be ajánlatot. Ajánlatkérõ az ajánlatokat elbírálta, majd 2003. június 11. napján eredményt hirdetett, mely szerint az eljárás nyertese a Kórháztechnikai Rt., kérelmezõ I. és kérelmezõ II. alkalmatlan a szerzõdéskötésre, mivel a felhívás 11. b) pont 3. francia bekezdése szerinti, beszerzés tárgyára vonatkozó referenciával nem rendelkeznek, valamint a csatolt referencialisták nem tartalmaznak a beszerzés tárgyára vonatkozó teljesítést.<br>
Kérelmezõ I. 2003. június 18-án nyújtott be jogorvoslati kérelmet, melyben vitatja alkalmatlanná nyilvánítását. Elõadta, hogy a beszerzés tárgyára vonatkozóan ajánlatának 74., 80. oldalán írásbeli, 87-90. és 110. oldalán fényképes referenciát, illetve mellékleteket csatolt, ezzel álláspontja szerint eleget tett a felhívás 11. a) pontjában elõírtaknak. A 11. a) pontban elõírt beszerzés tárgyára vonatkozó referencia hiánya esetén egyébként az alkalmatlanság nem állapítható meg. Álláspontja szerint ajánlatkérõ nem a felhívásban megadott alkalmatlansági okot jelölt meg, valamint mellõzte a megfelelõen becsatolt referenciadokumentumokat. Kéri jogsértés megállapítását, az eljárást lezáró döntés megsemmisítését, bírság kiszabását, ajánlatkérõ költségekben történõ marasztalását, ideiglenes intézkedéssel a szerzõdéskötés megtiltását.<br>
Kérelmezõ II. 2003. június 19-én nyújtott be jogorvoslati kérelmet, melyben szintén alkalmatlanná nyilvánítását vitatja. A referenciajegyzékben megjelölt teljesítési helyek azért megfelelõek, mivel az ott felsorolt épületekben mind van betegszoba, ahova speciális bútorok kellettek. Sérelmezi ajánlatkérõnek azt a megállapítását is, hogy a referencialista nem tartalmazta a beszerzés tárgyára vonatkozó teljesítést, mivel ezt a Medina Bútor Kft. - amely cég hozzájárult ahhoz, hogy a termékeivel induljon az eljáráson - anyagát ajánlatkérõ nem vette figyelembe. A Medina Bútor Kft. - akit 10% alatti alvállalkozóként von be az eljárásba - által teljesített szállítások listája szerepelt az ajánlatukban, véleményük azonban az, hogy a saját referenciáik is megfelelõek voltak önmagukban az alkalmasságuk igazolására.<br>
Ajánlatkérõ eljárásával kapcsolatban kifogásolt eljárási szabálysértésekre vonatkozó [<a href="http://net.jogtar.hu/jr/gen/getdoc.cgi?docid=99500040.tv#63">Kbt. 61-63.</a> §-a és a Kbt. 55. § (2) bekezdése] kérelmi elemeit a tárgyaláson kérelmezõ II. visszavonta.<br>
Kéri jogsértés megállapítását, az eljárást lezáró döntés megsemmisítését, ideiglenes intézkedéssel a szerzõdéskötés megtiltását.<br>
Ajánlatkérõ kérelmezõ I. kérelmére tett észrevételében elõadja, hogy az ajánlat hivatkozott oldalain megtalálható írásos és fényképes referenciák nem kifejezetten a beszerzés tárgyára vonatkoznak, hanem annál sokkal általánosabbak, nem derül ki belõlük a beszerzés tárgya (éjjeliszekrény, kórtermi ágy és szék), valamint az, hogy ebbõl hány darabot szállított le saját maga. A beszerzés tárgyára vonatkozóan az ajánlatban máshol sem szerepel erre utaló ismertetés, leírás. A beszerzés tárgyára vonatkozó szállítás ismertetésének hiányával kapcsolatban elõadja, hogy kérelmezõ I. nem a beszerzés tárgyára vonatkozóan adta meg az ellenszolgáltatás összegét, mivel a 74. oldalon megadott 300 M Ft, illetve a 80. oldalon megadott 68,4 M Ft egyéb tételeket is - építészet, kórháztechnológia - tartalmaz.<br>
Kérelmezõ II. kérelmére vonatkozóan ajánlatkérõ észrevételében elõadta, hogy a becsatolt referencialista egyik tétele sem tartalmaz a beszerzés tárgyára vonatkozó teljesítésre konkrét utalást, csak általánosságban mozog. A Medina Kft. referenciáit azért nem tudták figyelembe venni, mert kérelmezõ II. maga nyilatkozott arról, hogy a Medina Kft. neki nem alvállalkozója, hanem vele viszonteladói megállapodása van. Ajánlatkérõ kéri a kérelmek elutasítását.<br>
Egyéb érdekeltként a nyertes Kórháztechnikai Kft. tett észrevételt, melyben elõadja, hogy õ mindenben megfelelõ ajánlatot tett, azonban tudomása szerint éjjeliszekrény vonatkozásában csak õ és a Sanatmöbel Kft. rendelkeznek referenciával. A közbeszerzés tisztaságát sem õ, sem az ajánlatkérõ nem sértette meg.<br>
A Döntõbizottság D.308/3/2003. sz. alatt 2003. június 19. napján ideiglenes intézkedést hozott és a szerzõdés megkötését megtiltotta.<br>
A Döntõbizottság megállapította, hogy a kérelmezõk jogorvoslati kérelmei megalapozatlanok az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második mondata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A 43. § (1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Ajánlatkérõ a felhívásban a beszerzés tárgyát 3 termék, az éjjeliszekrény, kórtermi ágy és kórtermi székek szállításában határozta meg.<br>
Ajánlatkérõ a mûszaki alkalmasság igazolására az elõzõ 3 év legjelentõsebb leszállításainak ismertetését kérte úgy, hogy ezen leszállítások a beszerzés tárgyára vonatkozzanak.<br>
Tekintettel arra, hogy ajánlatkérõ a felhívás 3. a) pontjában részletesen meghatározta, hogy a beszerzés a megadott három termék szállítását jelenti, így a Döntõbizottság az ajánlatkérõ álláspontját osztotta abban, hogy a beszerzés tárgya a felhívás 3. a) pontjában meghatározott 3 termék szállítása.<br>
Ajánlattevõknek a fent idézett <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlatukat a felhívás és a dokumentációban elõírt formai és tartalmi feltételek betartása mellett kell elkészíteniük. Ajánlattevõknek tehát a pénzügyi, gazdasági és mûszaki alkalmasságot igazoló iratokat, dokumentumokat is akként kell összeállítaniuk, ahogy azt ajánlatkérõ elõírta számukra.<br>
A jelen eljárással érintett közbeszerzési eljárásban a Döntõbizottság álláspontja szerint ajánlattevõknek a mûszaki alkalmasság igazolására olyan szállításokat kellett ismertetni, amelyekbõl megállapítható, hogy a felhívás 3. a) pontjában megjelölt termékekre vonatkozik.<br>
Ajánlatkérõ a mûszaki alkalmasság igazolására kért szállításokkal kapcsolatban alkalmatlansági okként nevesítette azt, ha az elõzõ 3 évre vonatkozóan ismertetett leszállításai alapján az ajánlattevõ a beszerzés tárgyára vonatkozóan nem teljesített megbízást.<br>
A kérelmezõ I. ajánlatában csatolt szállítások ismertetésébõl és referenciaigazolásokból nem állapítható meg egyértelmûen a beszerzés tárgyára, tehát az éjjeliszekrény, kórtermi ágy és székekre vonatkozó teljesítések, illetve teljesítések aránya.<br>
A kérelmezõ I. ajánlatának 72. oldalán felsorolt szállítások és 73-84. oldalain található referencialevelek közül több építési beruházásra, irodaépületek berendezésére, számítástechnikai eszközök, iskolai bútorok szállítására vonatkozik, míg azok a referenciák, amelyeknél egészségügyi intézmény a megrendelõ, ott nem derül ki, hogy azok tartalmaztak-e a beszerzés tárgyaként meghatározott termékek szállítását.<br>
Ajánlatkérõnek az ajánlattevõk által az ajánlathoz csatolt igazolásokból kell az alkalmasság kérdésében dönteni, jelen esetben ajánlatkérõ a beszerzés tárgyára vonatkozó szállításokat kérte ismertetni.<br>
Ajánlatkérõ alkalmatlansági okként azt jelölte meg, ha az ismertetett leszállítások alapján ajánlattevõ nem teljesítette a beszerzés tárgyára vonatkozó megbízást.<br>
A fentiek alapján a kérelmezõ I. által az ajánlatban csatolt ismertetés és referenciák alapján ajánlatkérõ nem követett el jogsértést, amikor a kérelmezõ I. vonatkozásában megállapította a szerzõdésre való alkalmatlanságát a beszerzés tárgyára vonatkozó szállítások hiánya okán, ugyanis a kérelmezõ I. által az ajánlatban ismertetett szállítások egyikét sem lehetett a beszerzés tárgyára vonatkoztatni.<br>
E körben ajánlatkérõ, tekintve, hogy a hiánypótlás lehetõsége kizárásra került, nem élhetett a referenciák körében hiánypótlással, a felvilágosításkérést pedig csak lehetõségként írja elõ a Kbt., ezért ajánlatkérõ nem követ el jogsértést csak azáltal, hogy azt nem alkalmazza.<br>
A Döntõbizottság álláspontja szerint ajánlatkérõ a kérelmezõ I. vonatkozásában egyrészt nem mellõzte a csatolt referenciák vizsgálatát, a csatolt referenciák vizsgálata alapján hozta meg döntését, másrészt a kérelmezõ I. alkalmatlanságát a felhívásban megadott szempont szerint állapította meg. Az ajánlatban csatolt ismertetés és referenciák alapján ajánlatkérõ helyesen jutott arra a döntést megalapozó következtetésre, hogy a 11. b) pont 3. francia bekezdésében meghatározott alkalmassági feltételt a csatolt iratok alapján a kérelmezõ I. nem teljesítette, ezért ajánlatkérõ döntése nem tekinthetõ jogsértõnek.<br>
A kérelmezõ II.-t ajánlatkérõ szintén a szerzõdés teljesítésére alkalmatlannak minõsítette, arra hivatkozással, hogy a referencialista nem tartalmaz a beszerzés tárgyára vonatkozó teljesítést.<br>
A kérelmezõ II. ajánlatának 17-21. oldalai tartalmazzák a referenciajegyzéket, valamint a referenciaigazolásokat.<br>
Az ajánlatban ismertetett referencialista egyik tétele sem a beszerzés tárgyára vonatkozó termékek szállítására vonatkozó teljesítéseket tartalmaz.<br>
Ajánlatkérõ tehát jogszerûen hozta meg döntését a kérelmezõ II. alkalmatlanságáról, hiszen valós az a kifogása, hogy a csatolt referencialista alapján nincs a beszerzés tárgyára vonatkozó teljesítése.<br>
Megalapozatlanul hivatkozott továbbá a kérelmezõ II. az ajánlatában megjelölt 10% alatti alvállalkozó teljesítéseire az alkalmassága megítélésénél, ugyanis a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdésében foglaltak alapján ajánlatkérõ a pénzügyi, gazdasági és mûszaki alkalmasság körében az ajánlattevõn túl az alvállalkozók tekintetében csak azoknak 10% feletti igénybevétele esetén vizsgálhatja, illetõleg alkalmassági elõírásokat csak a 10% feletti alvállalkozókra írhat elõ.<br>
A fentiek értelmében tehát az alkalmassági kritériumoknak való, a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésben megfogalmazott ajánlattevõ és alvállalkozók együttes, avagy külön-külön történõ megfelelése az ajánlattevõ által 10% felett igénybe venni kívánt alvállalkozóknál vehetõ figyelembe. Másrészt a kérelmezõ II. által hivatkozott alvállalkozó vonatkozásában közöltek nem is lennének referenciának tekinthetõek, mivel azok nem teljesítik az ajánlatkérõnek a felhívásban elõírt formai és tartalmi követelményeit.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, hogy ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 21.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>