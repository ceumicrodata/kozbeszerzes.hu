<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6398)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.296/14/2003.<br>
<br>
Tárgy: a MASZER Rt. jogorvoslati kérelme a Budapesti Zsidó Hitközség beszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MASZER Rt. (1097 Budapest, Koppány u. 13-15., a továbbiakban: kérelmezõ) jogorvoslati kérelmét, melyet a Budapesti Zsidó Hitközség (1075 Budapest, Síp u. 12., képviseli: dr. Pollák Jenõ ügyvéd, 1081 Budapest, Rákóczi út 75., a továbbiakban: kérelmezett) "25 szobás, 40 férõhelyes, kb. 1700 m2 nettó alapterületû lakóház kulcsrakész kivitelezése" tárgyú beszerzési eljárása ellen nyújtott be - hatáskör hiánya miatt - elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a beszerzési eljárásban rendelkezésre álló iratok, valamint a felek nyilatkozatai alapján az alábbi tényállást állapította meg.<br>
Kérelmezett a Közbeszerzési Értesítõ 2003. január 15-én megjelent 3. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.<br>
A részvételi jelentkezés határidejéig, 2003. február 10-ig 15 részvételre jelentkezõ nyújtotta be jelentkezését, köztük kérelmezõ is. Kérelmezett a részvételi jelentkezéseket elbírálta, és a részvételi szakaszt lezáró döntését 2003. március 31-én hirdette ki.<br>
Kérelmezett két részvételre jelentkezõ esetében megállapította a szerzõdés teljesítésére való alkalmatlanságot, a többi részvételi jelentkezõ részére ajánlati felhívást küldött.<br>
Az ajánlattételi határidõig, 2003. május 12-ig a felhívott ajánlattevõk közül 10 cég benyújtotta az ajánlatát.<br>
Kérelmezett az ajánlatokat elbírálta, a 10 ajánlatból 3 ajánlat vonatkozásában megállapította, hogy azok a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja alapján érvénytelenek. Ezt követõ napon ajánlatkérõ megállapította, hogy az érvényes ajánlatok alapján egyik ajánlattevõ sem tett az ajánlatkérõnek a Kbt. 32. § (2) bekezdése szerint rendelkezésre álló anyagi fedezet mértékére tekintettel megfelelõ ajánlatot, ennek alapján az eljárását a Kbt. 60. § (1) bekezdés d) pontja alapján 2003. június 2-án eredménytelennek nyilvánította.<br>
Ezt követõen kérelmezett még ugyanezen a napon, 2003. június 2-án a beszerzés tárgya vonatkozásában pályázati eljárást indított a közbeszerzési törvény mellõzésével. Az írásban közvetlenül megküldött pályázati meghívás tartalmazta a beszerzés tárgyát, a teljesítés helyét, határidõként 2003. június 4. 10.00 óra került megjelölésre. A felhívás tartalmazta, hogy a választott eljárás meghívásos pályáztatás. Az ajánlatok értékelésének szempontja az ajánlati ár, határidõ, építési ütemterv, garanciavállalási idõ, számlázási ütem és összege, teljességi nyilatkozat megtétele, késedelmi és meghiúsulási kötbér vállalása. Pályázati meghívás melléklete volt a teljességi nyilatkozat, a felolvasólap és a vállalkozási szerzõdés.<br>
A pályázati meghívást 2003. június 2-án átvette a HÉROSZ Rt., a BAUCONT Rt., a Gropiusz Rt. és kérelmezõ.<br>
A fent megjelölt cégek 2003. június 4-ig az ajánlatukat be is nyújtották. Kérelmezett kuratóriuma 2003. június 10-én történõ döntése alapján az eljárás nyertese a BAUCONT Rt. lett. Az errõl készült jegyzõkönyv rögzítette azt is, hogy a 2003. június 11-én az aláírt szerzõdést és a munkaterületet bonyolító építtetõvel együtt a kivitelezõ részére átadja. Kérelmezett még 2003. június 10-én tájékoztatta a többi ajánlattevõt, hogy az eljárás nyertese a BAUCONT Építõ Rt. lett.<br>
Kérelmezõ 2003. június 16-án nyújtott be jogorvoslati kérelmet, melyben kérte a jogsértés megállapítását, ideiglenes intézkedésként a nyertes pályázóval a szerzõdéskötés megtiltását, bírság kiszabását.<br>
Indoklásként elõadta, hogy kérelmezett 2003. január 15-én elõminõsítési közbeszerzési eljárást indított, mely eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenül zárult. Ezt követõen kérelmezett az eredménytelenné nyilvánításról szóló döntésrõl történõ kihirdetésének napján pályázati felhívást adott ki az eredménytelennek nyilvánított pályázaton résztvettek közül a BAUCONT Rt.-nek, a Gropiusz Rt.-nek, a HÉROSZ Rt.-nek és kérelmezõnek - állítása szerint - "meghívásos pályáztatás keretében lebonyolítandó közbeszerzési eljárásra". A felhívás az eredményhirdetés idõpontjáról sem rendelkezik. Kérelmezõ 2003. június 10-én kelt faxban tájékoztatást adott arról, hogy a BAUCONT Építõ Rt.-t bízta meg a kivitelezés tárgyával.<br>
Kérelmezõ a Döntõbizottság felhívására elõadta, hogy tárgyi munka álláspontja szerint azért tartozik a Kbt. hatálya alá, mert kérelmezett korábban a Közbeszerzési Értesítõben jelentette meg a részvételi felhívását elõminõsítési eljárás megindítására. Az eljárás alkalmazása feltételeinek indokolásánál a Kbt. 42. § (3) bekezdését jelölte meg.<br>
Kérelmezett tehát a részvételi felhívásában maga jelölte meg jogalapját annak, hogy miért indított közbeszerzési eljárást, és ezáltal beruházását a Kbt. hatálya alá helyezte.<br>
A Közbeszerzési Értesítõben kizárólag a Kbt.-ben meghatározott közlemények tehetõk közzé. Mindezen körülményekbõl azon következtetés vonható le, hogy a kérelmezett által kiírt beszerzés tekintetében, amennyiben a törvény erejénél fogva nem is tartozik a Kbt. hatálya alá, kérelmezett önként vállalta magára a Kbt. rendelkezéseinek alkalmazását. Ez esetben a Kbt. minden rendelkezése vonatkozik a kérelmezettre, illetve a beszerzésre, ugyanúgy az új eljárásban, mint a korábbi eredménytelen eljárásban is.<br>
Kérelmezett érdemi észrevételében kérte a megalapozatlan jogorvoslati kérelem elutasítását. Indoklásként elõadta, hogy a tárgyi beszerzés nem tartozik a Kbt. hatálya alá, mert kérelmezett semminemû állami pénzforrást jelenleg nem kíván felhasználni a finanszírozáshoz, továbbá kérelmezett nem tartozik a Kbt. hatálya alá. Ennek ellenére kérelmezett a korábbiakban egy közbeszerzési eljárást folytatott, amely eredménytelenül zárult. Ezt követõen került sor arra, hogy a Kbt. hatálya alá nem tartozó pályáztatást hajtott végre. Kérelmezett kérelmezõ jogorvoslati kérelmében a Kbt. hatálya alá nem tartozó eljárás eredményét támadja és nem a Kbt. szerinti eljárás eredménytelenné minõsítését, ezért vizsgálat nélkül kéri a jogorvoslati kérelem elutasítását.<br>
A Döntõbizottság a rendelkezésre álló iratok alapján hatáskörének hiányát állapította meg a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés szerint:<br>
"A közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása."<br>
A Döntõbizottság elsõdlegesen vizsgálta, hogy kérelmezett a Kbt. hatálya alá tartozó szervezetnek minõsül-e. A Kbt. 1. §-a tartalmazza, hogy mely szervezetek tartoznak a Kbt. hatálya alá, ezek között olyan szervezet nem került nevesítésre, amelynek a kérelmezett megfelel.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése szerint a törvény hatálya alá tartozó szervezetek az árubeszerzések, valamint építési beruházásaik és a szolgáltatásaik megrendelése során, ha azoknak a 4. § (1) bekezdés szerinti értéke a közbeszerzés megkezdésekor külön meghatározott összeget eléri, vagy meghaladja, kötelesek a törvény szabályai szerint eljárni.<br>
A fenti rendelkezésekbõl következõen kérelmezett a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § a</a>lapján nem tartozik a Kbt. hatálya alá.<br>
Kérelmezett esetlegesen - más egyházi szervezetekhez hasonlóan - a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján tartozhatna a törvény hatálya alá figyelemmel arra, hogy ezen szakasz az alábbiakról rendelkezik:<br>
"a támogatásban részesített - az a)-c) pont hatálya alá nem tartozó - szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni."<br>
Ehhez kapcsolódóan a 10. § d) pontja támogatásnak minõsíti: "támogatás: egy vagy több - az 1. § a) pontjában meghatározott - szervezet, illetõleg nemzetközi szervezet által pénzforrás juttatása útján biztosított anyagi elõny, melyet a 2. § (1) bekezdésében meghatározott beszerzésre kell fordítani, feltéve, hogy annak (azoknak) az összege meghaladja a beszerzés értékének ötven százalékát és a 2. § (3) bekezdése szerinti értékhatárt, és a támogatók között legalább egy - az 1. § a) pontjában meghatározott - szervezet van."<br>
A rendelkezésre álló iratok alapján megállapítható, illetõleg kérelmezett nyilatkozata egyértelmûen utal arra, hogy jelen beszerzését nem támogatásból valósítja meg, állami pénzeszközöket a beszerzéshez nem használ fel. Ennek alapján kérelmezett támogatott szervezetnek sem minõsül, így nem tartozik a Kbt. hatálya alá ez okból sem.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdése szerint a törvény szabályai szerint jogosult eljárni<br>
a) az 1. §-ban meghatározott szervezet a (3) bekezdés szerinti értékhatár alatti értékû - a központosított közbeszerzés hatálya alá nem tartozó - beszerzése során;<br>
b) az l. § e) pontja szerinti szervezet a közszolgáltató tevékenységével közvetlenül össze nem függõ beszerzése során;<br>
c) az a szervezet, amely támogatásra irányuló igényt (pályázatot) nyújtott be. Ha a beszerzés nem osztható meg a támogatásból és a saját forrásból megvalósítandó beszerzés tekintetében, e törvényt önkéntesen alkalmazó szervezetnek a közbeszerzési eljárást az egész beszerzésre kell megindítania.<br>
Fenti szakaszból következõen közbeszerzési eljárás lefolytatására jogosult az 1. §-ban meghatározott szervezet az értékhatár alatti beszerzései esetén, továbbá az 1. § e) pontja szerint az a szervezet, amely közszolgáltató tevékenységével közvetlenül össze nem függõ beszerzés során dönt a Kbt. szabályainak alkalmazásáról, illetõleg az a szervezet, aki támogatásra irányuló igényt nyújtott be.<br>
A fenti rendelkezésekbõl következõen kérelmezett a Kbt. szabályait önként sem jogosult alkalmazni. Ebbõl következõen kérelmezett a Kbt. hatálya alá nem tartozó szervezetnek minõsül. Az a körülmény pedig, hogy kérelmezett korábban a beszerzés tárgya vonatkozásában közbeszerzési eljárást folytatott le, az ügy megítélése szempontjából relevanciával nem bíró körülmény. Amennyiben valamely szervezet a Kbt. hatálya alá tartozik, úgy a Kbt. szabályai szerint köteles eljárni, amennyiben pedig a Kbt. hatálya alá nem tartozó szervezet, úgy jogszerûen mellõzi a Kbt. elõírásait. Ennek alapján nem a hirdetmény közzététele dönti el, hogy adott szervezet a Kbt. hatálya alá tartozik-e vagy sem.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 21.<br>
<br>
Dr. Engler Magdolna s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>