<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6490)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.263/8/2003.<br>
<br>
Tárgy: a Depona Kft. jogorvoslati kérelme Telkibánya Község Önkormányzata közbeszerzési eljárása ellen.<br>
<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Depona Kft. (4400 Nyíregyháza, Csillag u. 16., képviseli: dr. Márton Zsolt ügyvéd, 4400 Nyíregyháza, Iskola u. 5. I/5., a továbbiakban: kérelmezõ) jogorvoslati kérelmét, melyet a Telkibánya Község Önkormányzata (3896 Telkibánya, Nagy u. 2., képviseli: dr. Bíró György ügyvéd, 3515 Miskolc 15. Pf. 15, a továbbiakban: ajánlatkérõ) "Telkibánya község szennyvízcsatorna-hálózat és tisztító telep építése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. január 29-i 5. számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban, melyet késõbb részben módosított.<br>
Ajánlatkérõ részvételi dokumentációt is összeállított, melynek ellenértéke 80 000 Ft + áfa = 100 000 Ft volt. A közbeszerzési eljárásban hat cég vásárolta meg a részvételi dokumentációt, és a részvételi jelentkezési határidõre öt cég - köztük a kérelmezõ - nyújtotta be a részvételre jelentkezését.<br>
Ajánlatkérõ e felhívását jogorvoslati kérelemmel támadta meg a Szimpa 2000 Kft. és a Keleti Pont Kft.<br>
A Döntõbizottság a D.60/14/2003. számú határozatával a Szimpa 2000 Kft. jogorvoslati kérelmét elutasította.<br>
A Keleti Pont Kft. jogorvoslati kérelmének a Döntõbizottság a D.111/17/2003. számú határozatában részben helyt adott és megállapította, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdésére tekintettel a Kbt. 44. § (7) bekezdését, és ezért megsemmisítette ajánlatkérõnek a részvételi felhívásra vonatkozó és azt követõ valamennyi döntését. Ezt meghaladóan a jogorvoslati kérelmet elutasította. A Döntõbizottság ajánlatkérõt 1 000 000 Ft bírsággal sújtotta.<br>
A Döntõbizottság határozatai jogerõre emelkedtek. A D.111/17/2003. számú határozatot a kérelmezõ 2003. április 18-án vette át és e határozat 2003. május 8-án emelkedett jogerõre.<br>
Ajánlatkérõ a 2003. január 29-én indított közbeszerzési eljárása vonatkozásában további döntéseket nem hozott.<br>
Ajánlatkérõ 2003. április 30-án tette közzé a Közbeszerzési Értesítõ 18. számában az új részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
Felhívásában rendelkezett a kötelezõ tartalmi kellékekrõl.<br>
Ajánlatkérõ részvételi dokumentációt is összeállított és a felhívása 12. pontja elsõ francia bekezdésében kikötötte, hogy a dokumentáció megvásárlása a részvételre jelentkezés feltétele. E pontban az ajánlatkérõ tájékoztatást adott arról, hogy a részvételre jelentkezéshez szükséges elõminõsítési dokumentáció a felhívásnak a Közbeszerzési Értesítõben történõ megjelenésének napján és az azt követõ 15 napig vehetõ át munkanapokon a bonyolítónál a dokumentáció ellenértékének - 80 000 Ft + áfa = 100 000 Ft - megfizetése mellett.<br>
A kérelmezõ 2003. május 21-én telefonon tájékozódott az ajánlatkérõnél, és ekkor értesült az új közbeszerzési eljárás megindításáról.<br>
Ajánlatkérõ 2003. május 23-án felhívta a kérelmezõt: közölje bankszámlaszámát annak érdekében, hogy a dokumentáció ellenértékét részére visszatérítse. A kérelmezõ a részvételi dokumentációt az ajánlatkérõ részére nem szolgáltatta vissza. Az ajánlatkérõ 2003. június 2-án átutalási postautalványon utalta vissza a kérelmezõ részére a részvételi dokumentáció ellenértékét, a 100 000 Ft-ot. Ajánlatkérõ a korábbi közbeszerzési eljárásban dokumentációt vásárolt cégek közül az Alterra Kft. bankszámlájára visszautalta a dokumentáció ellenértékét, a többi részvételre jelentkezõ azonos volt a korábbi eljárásban résztvevõkkel, és mivel ajánlatkérõ új dokumentációt nem állított össze, a korábban befizetett összegeket vette figyelembe.<br>
A kérelmezõ 2003. május 26-án nyújtotta be jogorvoslati kérelmét, melyben kérte jogsértések megállapítását a 2003. január 29-én indult közbeszerzési eljárás vonatkozásában, továbbá ajánlatkérõ 2003. április 30-i részvételi felhívásának a megsemmisítését és ideiglenes intézkedésként a közbeszerzési eljárás felfüggesztését.<br>
A kérelmezõ álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, mert nem készített 5 munkanapon belül az 5. számú melléklet szerint az eljárás eredményérõl vagy eredménytelenségérõl összegzést. Ajánlatkérõnek a Döntõbizottság D.111/17/2003. számú határozata ellenére kötelezettsége lett volna a Kbt. 60. § (1) bekezdés g) pontja alapján határozatot hoznia eljárása eredménytelenségérõl. Az ajánlattevõk az eredménytelenségrõl hozott határozat alapján állapíthatták volna meg, hogy ajánlatkérõ új közbeszerzési eljárást folytat le beszerzési igénye kielégítésére. Úgyszintén elvárható lett volna ajánlatkérõtõl, hogy a korábbi közbeszerzési eljárásban résztvevõket értesítse új közbeszerzési eljárása megindításáról. Ezen ajánlatkérõi intézkedések elmaradása miatt bizonytalanságban volt, miként folytatja ajánlatkérõ beszerzési igénye kielégítését. Az új közbeszerzési eljárásban pedig már - a megállapított határidõ letelte miatt - nem tudja megvásárolni a részvételi dokumentációt, amely pedig a részvételre jelentkezés feltétele. Erre tekintettel kérte a 2003. április 30-i részvételi felhívás megsemmisítését.<br>
A kérelmezõ tárgyalási nyilatkozatában elismerte, hogy a részvételi dokumentációt ajánlatkérõ részére nem szolgáltatta vissza, továbbá hogy a részvételi dokumentáció ellenértékét ajánlatkérõ visszatérítette részére. E mellett is fenntartotta jogorvoslati kérelmét, arra hivatkozással kérte jogsértés megállapítását, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdésében meghatározott határidõn túl, azaz késedelmesen teljesítette kötelezettségét. Részvételi jelentkezésébe csatolta cégkivonatát és ez tartalmazza a bankszámlaszámát, így az átutalásnak akadálya nem volt.<br>
Ajánlatkérõ kérte a jogorvoslati kérelem elutasítását.<br>
Álláspontja szerint, mivel a Döntõbizottság a D.111/17/2003. számú határozatában a részvételi felhívást is megsemmisítette, ezért szükségtelen az eljárás eredménytelenségére vonatkozó ajánlatkérõi döntéshozatal. A kérelmezõ által hivatkozott 5. számú melléklet 1. d) pontjában nem tudott volna feltüntetni eredménytelenségi okot, illetõleg tényt. A korábbi közbeszerzési eljárásban résztvevõk a Döntõbizottság határozatából már értesültek arról, hogy a közbeszerzési eljárás felhívása megsemmisítése által a közbeszerzési eljárás megszûnt.<br>
Ajánlatkérõnek a Kbt. rendelkezései alapján nem kötelezettsége, hogy a korábbi közbeszerzési eljárása résztvevõit tájékoztassa új közbeszerzési eljárása kiírásáról, a Közbeszerzési Értesítõben közzétett felhívásból az érdekeltek errõl tudomást szerezhetnek.<br>
Ajánlatkérõ hivatkozott arra is, hogy a kérelmezõ jogorvoslati kérelme elkésett, figyelemmel arra, hogy 2003. április 30-án közzétette új részvételi felhívását és a kérelmezõ csak 2003. május 26-án nyújtotta be jogorvoslati kérelmét. Úgyszintén elkésett az arra vonatkozó kérelmi elem, hogy ajánlatkérõ nem küldte meg 5 munkanapon belül az eljárásról készített összegzését. E határidõt ugyanis a Döntõbizottság határozatának kézbesítésétõl kell számítani.<br>
Ajánlatkérõ megítélése szerint a dokumentáció ellenértéke visszafizetésével kapcsolatban nem követett el jogsértést. A kérelmezõ a házipénztárba fizette be az összeget, így nem volt ismert elõtte kérelmezõ bankszámlaszáma. Az Alterra Kft. volt a másik olyan résztvevõje a korábbi eljárásnak, aki nem jelentkezett az új eljárásra, az õ bankszámlaszámát ismerték - átutalás útján történt a befizetés -, így intézkedtek is a visszatérítés iránt azt követõen, hogy megállapították: nem vesz részt az új közbeszerzési eljárásban.<br>
A Döntõbizottság elsõdlegesen azt vizsgálta, hogy a kérelmezõ jogorvoslati kérelme - a két kérelmi elem vonatkozásában - elkésett-e.<br>
A Döntõbizottság megállapította, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott határidõn belül nyújtotta be jogorvoslati kérelmét.<br>
E szakasz értelmében a kérelmezõ a jogsértõ esemény tudomásra jutásától számított 15 napon belül, de legkésõbb az esemény bekövetkeztétõl számított 90 napon belül nyújthatja be jogorvoslati kérelmét.<br>
Ajánlatkérõ fenti hivatkozásában a jogsértõ eseményektõl számította a 15 napos határidõt. A Döntõbizottság álláspontja szerint ez nem fogadható el, mivel a Kbt. rendelkezése a tudomásszerzés idõpontját rendeli figyelembe venni a 15 napos szubjektív határidõ számítása során. A kérelmezõ jogorvoslati kérelmében megjelölte a tudomásszerzés idõpontját 2003. május 21-ében, amelyet azzal támasztott alá, hogy ekkor beszélt telefonon ajánlatkérõvel. E tudomásszerzési idõpont a Döntõbizottság rendelkezésére álló adatok alapján nem cáfolható. Nem állapítható meg az elkésettség azon kérelmi elem vonatkozásában sem, hogy ajánlatkérõ nem készített összegzést, mert szintén 2003. május 21-én értesült arról, hogy ajánlatkérõ egyáltalán nem készít írásbeli összegezést.<br>
A Döntõbizottság ezt követõen érdemben vizsgálta a kérelmezõ jogorvoslati kérelmét, és az alábbi indokokra tekintettel megállapította, hogy az nem megalapozott.<br>
A Döntõbizottság elõször a kérelmezõnek az azzal kapcsolatos kérelmi elemét vizsgálta, hogy ajánlatkérõ nem nyilvánította eredménytelenné az eljárását.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdése határozza meg taxatíve, hogy a közbeszerzési eljárást mely esetekben lehet eredménytelenné nyilvánítani.<br>
Jelen esetben a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés g) pontja alkalmazását hiányolta, figyelemmel arra, hogy a többi pontban meghatározott feltétel hiánya egyértelmûen megállapítható.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés g) pontja az alábbiakat mondja ki:<br>
"eredménytelen az eljárás, ha a Bizottság megsemmisíti az ajánlatkérõ valamely döntését és az ajánlatkérõ új közbeszerzési eljárás lefolytatását határozza el, vagy eláll az eljárás lefolytatásának szándékától."<br>
Valóban e szakasz általános jelleggel fogalmaz, amikor "valamely döntés" megsemmisítését említi. A Döntõbizottság álláspontja szerint azonban minden esetben meg kell vizsgálni, hogy konkrétan milyen típusú döntés megsemmisítésére került sor, ugyanis ennek függvénye, hogy ajánlatkérõ miként járhat el a továbbiakban. Az idézett g) pont értelmében a megsemmisítésen kívül még további feltétel is szükséges az eredménytelenné nyilvánításhoz, az ajánlatkérõnek döntést kell hoznia méghozzá arról, hogy vagy új közbeszerzési eljárás lefolytatását határozza el, vagy eláll az eljárás lefolytatásának szándékától.<br>
E törvényi rendelkezés megalkotásának a célja az volt, hogy a Döntõbizottság megsemmisítõ határozatát követõen "félbemaradt" közbeszerzési eljárások lezárása jogszerûen megtörténhessen abban az esetben, ha ajánlatkérõ nem kívánja folytatni a megsemmisítés következtében "félbemaradt" közbeszerzési eljárását.<br>
A Döntõbizottság álláspontja szerint azonban jelen esetben olyan típusú döntést hozott a D.111/17/2003. számú határozatában a Döntõbizottság, hogy azt követõen szükségtelen mind jogi, mind ténybeli szempontból ajánlatkérõ részérõl további döntés a közbeszerzési eljárásról. A Döntõbizottság ugyanis ebben a határozatban megsemmisítette ajánlatkérõ eljárást indító és azt követõ valamennyi döntését. Az eljárást indító döntés megsemmisítése alapján viszont megállapítható, hogy nincs folyamatban közbeszerzési eljárás. Erre tekintettel a Döntõbizottság álláspontja szerint a közbeszerzési eljárás eredménytelenné nyilvánítása nem alkalmazható és errõl írásbeli összegzés sem készíthetõ.<br>
A Kbt. új közbeszerzési eljárás indítása esetén nem határoz meg olyan kötelezettséget ajánlatkérõvel szemben, hogy értesítse a korábbi eljárás résztvevõit. Így e körben jogsértés nem állapítható meg. A hirdetményeknek, a felhívásoknak a Közbeszerzési Értesítõben történõ megjelentetése biztosítja a részvételre jelentkezõk, ajánlattevõk és az egyéb érdekeltek tájékoztatását.<br>
A Döntõbizottság másodlagosan a dokumentáció ellenértéke visszatérítésével kapcsolatos kérelmi elemet vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdésében meghatározott esetekben: a dokumentáció, valamint annak ellenértéke 10 napon belül visszajár.<br>
A Kbt. e rendelkezése kölcsönös kötelezettségeket állapít meg adott határidõn belül. Elsõdlegesen a részvételre jelentkezõk, illetve ajánlattevõk irányában a dokumentáció visszaszolgáltatását, míg ajánlatkérõk fele - a visszaszolgáltatás következményeként - az ellenérték visszatérítését.<br>
A kérelmezõ nyilatkozata alapján egyértelmûen megállapítható, hogy nem szolgáltatta vissza a részvételi dokumentációt (a jogorvoslati eljárás megindítását követõen sem). Ugyanakkor ajánlatkérõ 2003. június 2-án - amikor már meggyõzõdött arról, hogy a második közbeszerzési eljárásban a kérelmezõ nem vett részt - visszatérítette kérelmezõ részére a dokumentáció ellenértékét.<br>
A Döntõbizottság álláspontja szerint a kérelmezõ fennálló mulasztására tekintettel nem állapítható meg ajánlatkérõvel szemben a 10 napos elõírt határidõ megsértése, mert az ajánlatkérõ kötelezettségének egyik feltétele nem valósult meg, így számára a határidõ sem nyílt még meg.<br>
A Döntõbizottság megjegyzi, hogy a kérelmezõ ugyan jogkövetkezményként a második közbeszerzési eljárás részvételi felhívásának megsemmisítését kérte, de erre a közbeszerzési eljárásra vonatkozóan nem hivatkozott megsértett törvényi rendelkezésekre. Emiatt ezen közbeszerzési eljárással kapcsolatban a Döntõbizottság vizsgálatot nem végezhetett, a kérelmet e vonatkozásban jogsértés hiányában elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés a) pontja alapján utasította el a jogorvoslati kérelmet.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A Döntõbizottság az eljárása során ideiglenes intézkedést - a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételek hiányában - nem hozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 18.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>