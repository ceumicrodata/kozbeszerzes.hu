<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6491)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.358/10/2003.<br>
<br>
Tárgy: a Junior Rt. kérelmezõ jogorvoslati kérelme Pilis Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Junior Vendéglátó Rt. (1095 Budapest, Mester u. 29-31., a továbbiakban: kérelmezõ) kérelmének, melyet Pilis Nagyközség Önkormányzata (2721 Pilis, Kossuth L. u. 47., továbbiakban: ajánlatkérõ) "az önkormányzat fenntartásában mûködõ intézmények gyermek- és szociális étkeztetése, valamint alkalmazottai, nyugdíjasai számára közétkeztetés biztosítása a dokumentációban közölt adatok alapján" tárgyú közbeszerzési eljárása ellen nyújtott be, a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára, valamint a Kbt. 53. § (2) bekezdésére tekintettel a Kbt. 59. § (1) bekezdését, ezért az ajánlatkérõ eljárást lezáró döntését megsemmisíti, valamint ajánlatkérõvel szemben 1 000 000 Ft, azaz egymillió forint bírságot szab ki, egyebekben a kérelmet elutasítja.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ 2003. május 21-én tette közzé ajánlati felhívását nyílt eljárásra a Közbeszerzési Értesítõ 21. számában 1929/2003 sz. alatt a rendelkezõ részben meghatározott tárgyban.<br>
A felhívás 2. b) pont szerint az ajánlat tárgyát képezõ szerzõdés szolgáltatásra irányuló vállalkozási szerzõdés.<br>
A beszerzés mennyisége és helye a 3. a) pontban került meghatározásra.<br>
Az ajánlatkérõ a részajánlattétel tételét a 3. d) pontban kizárta, míg a többváltozatú ajánlattétel lehetõségét a 14. pontban megengedte azzal, hogy az ajánlattevõ a szerzõdéskötés során a 3. a) pontban meghatározott mennyiségtõl &plusmn;10%-kal eltérhet.<br>
A felhívás 4. pontja szerint a teljesítés határideje, illetve a szerzõdés idõtartama folyamatos, 2003. augusztus 1-jétõl 2006. július 31-ig tart.<br>
Az ajánlatkérõ a 11. a) pontjában elõírta az ajánlattevõk pénzügyi, gazdasági és mûszaki alkalmassága igazolására kért adatokat és tényeket, míg a 11. b) pontban az ajánlattevõnek a szerzõdés teljesítésére alkalmatlanná minõsítésének szempontjait.<br>
Az ajánlati felhívás 13. a) pontja szerint az ajánlatok elbírálásának szempontja az összességében legkedvezõbb ajánlat, melynek elbírálási részszempontjai és a hozzájuk rendelt ponthatárok és súlyszámok illetõleg a bírálati módszer a következõk:<br>
részszempontok	súlyszámok<br>
- az ellenszolgáltatás mértéke	7<br>
- a készétel rendeltetési helyére juttatásának ideje (órák számában megadva)	3<br>
Az értékelés során adható pontszám részszempontonként: 1-10.<br>
Az elbírálás módszere: a legjobb ajánlati tartalmi elemre a maximális 10 pontszám, a többi ajánlat ugyanazon részszempont szerinti tartalmi elemére pedig a maximális pontszám arányosan csökkentve.<br>
A 16. pont egyéb információk között az ajánlatkérõ elõírta a 4. bekezdésben, hogy az ajánlattevõ csatolja be az 1995. évi XL. tv. 46. §-a szerinti igazolásokat és nyilatkozatokat.<br>
Az ajánlatkérõ a 16. pont ötödik bekezdésében a hiánypótlást kizárta.<br>
A 16. pont egyéb információk között a kilencedik bekezdésben ajánlatkérõ elõírta, hogy az ajánlatot a vendéglátás és közétkeztetés keretében történõ élelmiszer-elõállítás és forgalmazás feltételeirõl szóló 80/1999. (XII. 28.) GM-EüM-FVM együttes rendelet ajánlásainak figyelembevételével kell kidolgozni, amit egyhavi étlap mellékelésével kell bemutatni, melynek elmulasztása az ajánlatot érvénytelenné teszi.<br>
Az ajánlatkérõ dokumentációt is bocsátott az ajánlattevõk rendelkezésére, melynek megvásárlása az érvényes ajánlattétel feltétele volt és tartalmazta a becsült éves adagok nagyságát és összetételét, azt, hogy a vendéglátás és közétkeztetés keretében történõ élelmiszer-elõállítás és -forgalmazás feltételeirõl szóló 80/1999. (XII. 28.) GM-EüM-FVM együttes rendelet ajánlásainak figyelembe vétele kötelezõ, valamint a szolgáltatás nyújtásának egyéb részletes feltételeit.<br>
Az ajánlattételi határidõre, 2003. július 2-ra a kérelmezõ, a PENSIÓ 17 Kft., a ZÓNA Kft. és a HAMI S&S Kft. nyújtott be ajánlatot.<br>
Az ajánlatok bontásáról készült jegyzõkönyv szerint a PENSIÓ 17 Kft. ajánlata nem tartalmazta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti igazolást, az ajánlatkérõ önkormányzat adóigazolását.<br>
Az eredményhirdetés határideje 2003. július 10-én volt, melyen a PENSIÓ 17 Kft. ajánlatát hirdették ki nyertesnek, míg a többi ajánlattevõt, így a kérelmezõt is az eljárásból kizárták. A kérelmezõ ajánlatát azért nyilvánította érvénytelennek az ajánlatkérõ, mivel ajánlatát nem az ajánlati felhívásban meghatározott idõszakra, hanem 2003. július 1-jétõl 2005. július 30-ig terjedõ idõszakra tette meg. A képviselõ-testület döntését elõkészítõ bizottság elõterjesztése azt tartalmazza, hogy a bontási jegyzõkönyvben rögzített és a PENSIÓ 17 Kft. adóigazolásának hiányával kapcsolatos megállapítást visszavonja, mivel önkormányzati adóigazolásra vonatkozó kötelezettséget az ajánlati felhívás nem tartalmazott.<br>
A kérelmezõ 2003. július 11-én nyújtott be jogorvoslati kérelmét, melyben kérte a jogsértés megállapítását, ideiglenes intézkedés keretében a szerzõdéskötés megtiltását, az ajánlatkérõ eljárást lezáró döntésének a megsemmisítését. Kérte továbbá az ajánlatkérõ kötelezését az eljárási díj és a jogorvoslati eljárással kapcsolatban felmerült költségek viselésére.<br>
Kérelme indokaként elõadta, hogy az ajánlatkérõ az ajánlatok bontásáról készült jegyzõkönyvben rögzítette, hogy a PENSIÓ 17 Kft. nem csatolta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdés szerinti adóigazolást az ajánlatkérõ önkormányzat részérõl. További jogsértésként jelölte meg, hogy a nyertes ajánlattevõ ajánlati árait nem az önkormányzat által megadott szempontok szerint adta meg, ugyanis azokkal ellentétesen megbontotta az általános iskolai alsó és felsõ tagozatra.<br>
Kifogásolta a kizárása megalapozottságát, mivel az csak adminisztrációs hiba, a pályázatuk 30. oldalán nyilatkoztak az ajánlati felhívás és dokumentáció összes feltételének elfogadására. Az ajánlatuk elõlapján jelölték meg tévesen a teljesítési határidõt, az elõlap csatolása pedig nem volt kötelezõ.<br>
Az ajánlatkérõ észrevételében kérte az álláspontja szerint megalapozatlan jogorvoslati kérelem elutasítását.<br>
Elõadta, hogy a kérelmezõ ajánlatát érvénytelennek kellett nyilvánítaniuk, mivel 1 év és 1 nappal rövidebb szolgáltatási idõtartamot jelölt meg, nem az ajánlati felhívásban meghatározott idõszakra vonatkozott. A nyertes ajánlat pedig megfelelt az ajánlati felhívás és dokumentáció feltételeinek. Tárgyaláson tett nyilatkozata szerint a nyertes ajánlattevõnek a korcsoportonként adott és táblázatokba foglalt az óvodáskorúakra, valamint az általános iskoláskorúakra vonatkozó ajánlott napi energia- és tápanyag-beviteli ajánlott értékei megfelelt az ajánlati felhívás és dokumentáció vonatkozó elõírásainak.<br>
Az ajánlatkérõ elismerte, hogy az önkormányzati adóigazolás hiánya, illetve adótartozás esetén a kizárás jogkövetkezményét alkalmazták volna az érintett ajánlattevõvel szemben.<br>
A PENSIÓ 17 Kft. észrevételében elõadta, hogy az ajánlati felhívás és a dokumentáció álláspontja szerint nem tartalmazott elõírást a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti adóigazolásra vonatkozóan.<br>
Az ajánlati felhívás 16. pont kilencedik bekezdése szerint a 80/1999. (XII. 28.) GM-EüM-FVM sz. együttes rendelet ajánlásait kötelezõ figyelembe venni az ajánlattevõknek, mely tartalmazza azt, hogy a közétkeztetéseknél korosztály szerint kell a nyersanyag-felhasználást csoportos étkeztetésnél betartani.<br>
A HAMI S&S Kft. észrevételében elõadta, hogy a VPOP-igazolás valóban hiányzott az ajánlatukból. A konyhára vonatkozó mûködési szakhatósági engedélyük valóban nincs, de az ételkészítést az engedéllyel rendelkezõ Erdõszöv Rt. konyháján kívánják lebonyolítani, mely céggel kötött elvi megállapodást csatolták az ajánlatukhoz. A kiszállító jármûvet pedig nyertességük esetén kívánják megvásárolni és a szükséges szakhatósági engedélyt beszerezni. Kérték ezen okok miatt is a szerzõdéskötés megtiltását ideiglenes intézkedés keretében, valamint az eljárást lezáró döntés megsemmisítését.<br>
A Döntõbizottság az eljárást lezáró szerzõdés megkötését a D.358/3/2003. számú ideiglenes intézkedésével megtiltotta.<br>
A Döntõbizottság a közbeszerzési eljárásban keletkezett iratok, a felek írásbeli és a tárgyaláson megtett nyilatkozatai alapján megállapította, hogy a jogorvoslati kérelem részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerint, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(5) bekezdése szerint az ajánlattevõ a (4) bekezdésnek megfelelõen köteles csatolni az (1) bekezdés b) pontja és - ha az ajánlatkérõ ezt elõírta - a (3) bekezdés szerinti köztartozást nyilvántartó hatóságnak az eljárás eredménye kihirdetésének idõpontját legfeljebb egy évvel megelõzõen kelt eredeti vagy másolati igazolását arról, hogy az igazolás kiállításának idõpontjában neki, illetõleg az alvállalkozónak nincs a hatóság által nyilvántartott köztartozása vagy ha van, milyen idõpontban járt le és annak megfizetésére halasztást kapott-e.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve az eljárásból kizártak.<br>
A Döntõbizottság megállapította, hogy a nyertes ajánlattevõ PENSIÓ 17 Kft. nem tett eleget az ajánlati felhívásnak az ajánlatkérõ székhelye szerinti önkormányzati adóhatóság által kiállított adóigazolás becsatolási kötelezettségének.<br>
Az ajánlati felhívás az igazolások csatolására vonatkozóan a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>szerinti kötelezettséget tartalmazza, melybe így beletartozik a (3) bekezdés szerinti ajánlatkérõ helyi önkormányzata által kiadandó adóigazolás is.<br>
Ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján a nyertes ajánlattevõ ajánlatát érvénytelenné kellett volna az ajánlatkérõnek nyilvánítani.<br>
Tekintettel arra, hogy csak érvényes ajánlatok képezhették az értékelés tárgyát, ezért a Döntõbizottság megállapította, hogy az ajánlatkérõ az értékelésre vonatkozó szabályokat is megsértette azzal, hogy az eljárás nyertesének a PENSIÓ 17 Kft. érvénytelen ajánlatát hirdette ki, azaz a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése második fordulata elõírja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Erre tekintettel megjegyzi a Döntõbizottság, hogy az ajánlatkérõ nem módosíthatja az ajánlati felhívását utólagos értelmezéssel, valójában annak módosítására hivatkozva. Az ajánlati felhívás bármely elõírását az ajánlatkérõ, csak a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésében foglalt feltételekkel, új hirdetmény közzétételével módosíthatja.<br>
A Döntõbizottság megállapította, hogy a kérelmezõ jogorvoslati kérelme - a PENSIÓ 17 Kft. ajánlatának a korcsoportonkénti bontásra hivatkozással történõ érvénytelenségének megállapítására vonatkozó kérelme megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
Ajánlatkérõ a felhívás 16. pont kilencedik bekezdésében elõírta, hogy az ajánlatot a vendéglátás és közétkeztetés esetében történõ élelmiszer-elõállítás és -forgalmazás feltételeirõl szóló 80/1999. (XII. 28.) GM-EüM-FVM együttes rendelet ajánlásainak figyelembevételével kell kidolgozni. Ezt a követelményt a dokumentáció is tartalmazta.<br>
A Korm. rendelet 21. § (2) bekezdése elõírja, hogy a közétkeztetésnél és annak ellenõrzésekor a korcsoportonként megadott napi energia- és tápanyagbevitel ajánlott értékeit, valamint az egész napos étkeztetéshez, a napi háromszori étkeztetéshez és a csak ebéd szolgáltatáshoz megadott (1 fõre 10 élelmezési napra vonatkozóan) a 2. számú melléklet "A", "B", "C" és "D" táblázat szerinti élelmiszer-felhasználási ajánlásokat, javaslatokat kell figyelembe venni.<br>
A 2. sz. melléklet táblázatai tartalmazzák a korcsoportonkénti ajánlott értékeket, így többek között az óvodáskorúak, valamint az általános iskolás korúak 7-10 és 11-14 év korcsoportjait (napi energia- és tápanyag-beviteli, illetve élelmiszer-felhasználási ajánlások a csoportos étkeztetés számára).<br>
A Döntõbizottság megállapította, hogy a PENSIÓ 17 Kft. a fenti jogszabályi rendelkezéseinek megfelelõen adta meg általános iskolások korcsoportonkénti bontásában ajánlati árait. Ajánlata erre tekintettel nem volt érvénytelen.<br>
A Döntõbizottság a kérelemnek a kérelmezõ ajánlatának érvénytelenségével kapcsolatos részét megalapozatlannak találta az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(1) bekezdése elsõ mondata szerint, ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Az ajánlati felhívás 4. pontja szerinti szerzõdéses idõtartamnak nem megfelelõ szerzõdéses kötelezettség vállalást tett a kérelmezõ.<br>
A kérelmezõ ajánlata 1. oldalán a szerzõdés idõtartamát 2001. július 1-jétõl 2005. július 30-ig vállalta. Ez eltért az elõírt teljesítési határidõtõl, mely 2003. augusztus 1-jétõl 2006. július 31-ig tartó idõszak volt.<br>
Az ajánlata e részében tehát ellentétes az ajánlati felhívással, és ezért érvénytelen volt.<br>
A Döntõbizottság álláspontja szerint függetlenül attól, hogy adminisztrációs hiba folytán, vagy más okból került sor a nyertes ajánlatba a meghatározásra a szerzõdéses kötelezettségvállalás idõtartama - mely a megkötendõ vállalkozási szerzõdés lényeges tartalmi eleme - az ajánlati felhívással ellentétesen, az érvénytelennek minõsül. A téves adatközlés sem ad mérlegelési lehetõséget az érvénytelenség megállapítása vonatkozásában, figyelembe véve a <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdésében foglalt - az ajánlatok utólagos, az ajánlattételi határidõt követõ módosításának tilalmára.<br>
A Döntõbizottság megállapította a fenti indokok alapján, hogy ajánlatkérõ jogszerûen minõsítette kérelmezõ ajánlatát érvénytelennek.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A hatályos költségvetési törvény (2002. évi LXII. törvény) 55. § (2) bekezdés alapján a bírság minimális összege 1 000 000 Ft, természetes személlyel szemben pedig 100 000 Ft.<br>
A bírság összegének megállapításakor a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja szerint a reparálható jogsértésre, annak súlyára, valamint a beszerzés 31,5 M Ft-os értékére volt tekintettel. Ennek megfelelõen az ügy összes körülményét figyelembe véve a beszerzés értékével arányos, minimális mértékû bírságot tartott a Döntõbizottság indokoltnak, figyelembe véve a Kbt. 88. § (4) bekezdését.<br>
A Döntõbizottság arra tekintettel, hogy az ajánlatkérõ részérõl képviselõ-testület döntött az ajánlatok érvényessége, illetve azok értékelése vonatkozásában, ezért a személyes felelõsség megállapításra nem került sor.<br>
A Döntõbizottság a fentiek alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerint biztosított jogkörében eljárva a kérelem megalapozott része vonatkozásában a Kbt. 88. § (1) bekezdés c) és d) pontja szerinti jogkövetkezményeket alkalmazta, bírságot szabott ki a Kbt. 88. § (1) bekezdés f) pontja alapján, míg a kérelem megalapozatlan részét a Kbt. 88. § (1) bekezdés a) pontja alapján elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 8.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>