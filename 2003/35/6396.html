<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6396)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.233/21/2003.<br>
<br>
Tárgy: a Pikosystem Kft. jogorvoslati kérelme Mosonmagyaróvár Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Csóka László ügyvéd (1012 Budapest, Attila út 133.) által képviselt Pikosystem Egészségügyi Fõvállalkozási és Kórháztechnikai Kft. (1141 Budapest, Paskál u. 60., továbbiakban: kérelmezõ) jogorvoslati kérelmére a Mosonmagyaróvár Város Önkormányzata (9200 Mosonmagyaróvár, Fõ u. 11., továbbiakban: ajánlatkérõ) a 302 ágyas Karolina Kórház-Rendelõintézet rekonstrukció keretében orvosi gázellátó rendszer megvalósítása tárgyú közbeszerzési eljárása ellen indult jogorvoslati eljárást a Döntõbizottság megszünteti.<br>
A határozat ellen fellebbezésnek nincs helye.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. február 26-án megjelent számában a rendelkezõ részben megjelölt beszerzés tárgyában. A közbeszerzési eljárás lebonyolítására a Syntron Kft. részére adott megbízást. Az ajánlattevõk rendelkezésére bocsátott dokumentáció VI. fejezete külön kötetben tartalmazta a technológiai kiviteli terveket, amelyek generáltervezõje a System 4. Stúdió Kft., szaktervezõje pedig Kirchhof József okleveles gépészmérnök volt. A tervek 2002. május 25-én készültek, kiegészítésük szeptember 2-án.<br>
Az ajánlattételi határidõre, 2003. április 8-ra a kérelmezõ, a Linde Gáz Rt., az A.G.M. Aradi Kft. és a Medicon Kft. nyújtott be ajánlatot.<br>
Kérelmezõ április 24-én levélben fordult ajánlatkérõhöz, amelyben annak vizsgálatát kérte, hogy a tudomására jutott információ szerint a kiviteli terveket készítõ szakember a Linde Gáz Rt.-vel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a) pontja szerinti jogviszonyban áll, ami megalapozza a Linde Gáz Rt.-nek a jelen közbeszerzési eljárásban való összeférhetetlenségét.<br>
Az ajánlatkérõ megkeresésére a Linde Gáz Rt. válaszlevélben úgy nyilatkozott, hogy nevezett szaktervezõ vele nem áll munkaviszonyban, illetve munkavégzésre irányuló egyéb jogviszonyban. Ajánlatkérõ a válaszlevelet május 7-én megküldte kérelmezõnek.<br>
Ajánlatkérõ a május 6-án tartott eredményhirdetésen a Linde Gáz Rt.-t hirdette ki nyertesnek, második legkedvezõbb ajánlatot tevõnek pedig kérelmezõt.<br>
Kérelmezõ május 12-én jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ összeférhetetlen ajánlattevõt hirdetett ki nyertesnek, állította, hogy tanúkkal bizonyítani tudja az összeférhetetlenség fennállását.<br>
Ajánlatkérõ kérte a jogorvoslati kérelem elutasítását. Elõadta, hogy az összeférhetetlenség csak akkor állna fenn, ha a tervek elkészítése idõpontjában nevezett szaktervezõ a Linde Gáz Rt. alkalmazásában állt volna, vagy egyéb, munkavégzésre irányuló jogviszony állt volna fenn közöttük, ez a tény azonban a Linde Gáz Rt. nyilatkozata szerint nem állt fenn.<br>
Kérelmezõ a Döntõbizottsághoz június 3-án érkeztetett beadványában közölte, hogy kérelmét visszavonja, kéri az eljárás megszüntetését.<br>
A közbeszerzésekrõl szóló 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése alapján a Bizottság eljárására - ha e törvény eltérõen nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti".<br>
A fenti törvényi rendelkezésekre és az ügyben irányadó tényállásra tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.<br>
<br>
Budapest, 2003. június 4.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>