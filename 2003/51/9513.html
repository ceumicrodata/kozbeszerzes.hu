<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9513)
</h2>
<br>1024 Budapest, Margit krt. 85.
<br>Ikt.sz.: D.520/9/2003.
<br>
<br>Tárgy: dr. Kardkovács Kolos, a Közbeszerzések Tanácsának tagja által hivatalból kezdeményezett jogorvoslati eljárás Kenyeri és társközségek önkormányzatai közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság dr. Kardkovács Kolos, a Közbeszerzések Tanácsának tagja (1011 Budapest, Mária tér 3., a továbbiakban: Tanácsa tagja) által Kenyeri Község Önkormányzata (9514 Kenyeri, Ady E. út 72.), Ostffyasszonyfa Község Önkormányzata (9512 Ostffyasszonyfa, Kossuth L. u. 40.), Csönge Község Önkormányzata (9513 Csönge, Dózsa Gy. u. 23.) és Pápoc Község Önkormányzata (9515 Pápoc, Sárvári út 1., megbízásából eljár: az ISTER Mérnökiroda Kft. 2091 Etyek, Hõsök tere 11., képviseli: dr. Jakab Sándor ügyvéd, 2131 Göd, Pesti út 81., a továbbiakban: ajánlatkérõk) "szennyvízcsatorna-hálózat és szennyvíztisztító telep építése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 44. § (7) bekezdését, ezért ajánlatkérõ részvételi felhívását és azt követõ döntéseit megsemmisíti. Az ajánlatkérõvel szemben 1 000 000 Ft, azaz egymillió forint bírságot szab ki.
<br>A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehatására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. szeptember 3-án megjelent 36. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.
<br>A részvételi felhívás 3. a) pontja részletezte a beszerzés tárgyát és mennyiségét az alábbiak szerint:
<br>Támogatott mûszaki tartalom:
<br>Szennyvízcsatorna-hálózat:
<br>- NA 200 PVC gravitációs vezeték	24 467,5 fm
<br>- NA 150 PVC gravitációs bekötõcsatorna	15 218,0 fm
<br>- NA 110 KPE nyomóvezeték	14 462,0 fm
<br>- Hálózati szennyvízátemelõ	6 db
<br>Szennyvíztisztító telep:
<br>- 300 m3/nap kapacitású biológiai szennyvíztisztító telep foszfor- és nitrogén-eltávolítással, központi üzemirányítással.
<br>Nem támogatott mûszaki tartalom:
<br>Ingatlanokon belüli csatornaépítési munkák:
<br>- NA 100 PVC csatornacsõbõl az ingatlanok száma 1623 db.
<br>A felhívás szerint a teljesítési határidõ 2005. június 30. azzal, hogy ajánlatkérõ elõteljesítést elfogad.
<br>Az ajánlati felhívás 9. pontja határozta meg a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket.
<br>A 10. a) pont tartalmazta a részvételre jelentkezõk és a Kbt. 43. § (2) bekezdés b) pontja alapján megnevezett alvállalkozók alkalmassága elbírálásának szempontjait.
<br>A 10. b) pont tartalmazta a szerzõdés teljesítésére alkalmatlanná minõsítés szempontjait. Ennek 5. bekezdése szerint a szerzõdés teljesítésére alkalmatlan a részvételre jelentkezõ:
<br>- "ha a részvételre jelentkezõ a Kbt. 44. § (1) bekezdés c) pontja szerinti nyilatkozata alapján a szennyvízcsatorna- és szennyvíztisztítótelep-építési beruházásokból származó nettó éves árbevétele nem érte el a teljes nettó árbevétel 35 (harmincöt) %-át a vizsgált 3 év bármelyikében (2002., 2001., 2000.).
<br>A 8. francia bekezdés szerint pedig alkalmatlan a szerzõdés teljesítésére a részvételre jelentkezõ:
<br>- "ha az alábbi és a 2002., 2001. és 2000. évi mérlegadatokból megállapítható 8-8 db mutatószám, így összesen 24 db mutatószám közül ötnél több esetben nem éri el a meghatározott értéket:
<br>- tõkeerõsség: saját tõke/mérleg fõösszeg > 30%,
<br>- eladósodottság foka: kötelezettségek/eszközök összesen < 50%,
<br>- befektetett eszközök fedezete: saját tõke/befektetett eszközök > 150%,
<br>- likviditási mutató I.: forgóeszközök/rövid lejáratú kötelezettségek > 130%,
<br>- likviditási mutató II.: (forgóeszközök-készletek)/rövid lejáratú kötelezettségek > 100%,
<br>- likviditási gyorsráta: (pénzeszközök + likvidit értékpapírok)/rövid lejáratú kötelezettségek > 50%,
<br>- eszközarányos jövedelmezõség: adódott eredmény/eszközök > 10%,
<br>- árbevételarányos jövedelmezõség: adózott eredmény/eszközök > 5%."
<br>A részvételi jelentkezési határidõig 2003. szeptember 29-ig az OMS Hungária Kft. nyújtott be jelentkezést. Ajánlatkérõ a részvételi jelentkezést elbírálta, majd 2003. október 13-án eredményt hirdetett, mely szerint a részvételre jelentkezõ ajánlattételre alkalmas.
<br>Dr. Kardkovács Kolos, a Közbeszerzések Tanácsa tagja 2003. október 10-én jogorvoslati eljárást kezdeményezett, kérte a jogsértés megállapítását, ajánlatkérõ jogsértõ döntéseinek a megsemmisítését, ajánlatkérõ felhívását jogkövetõ magatartás folytatására, bírság alkalmazását, ideiglenes intézkedésként az eljárás felfüggesztését. Indítványozta a részvételi jelentkezés több pontjának vizsgálatát.
<br>A részvételi felhívás 10. b) pontjának 5. francia bekezdésében foglalt elõírással ajánlatkérõ sérti azon részvételi jelentkezõk esélyeit, melyek üzemméretüknél fogva akár 10 milliárd Ft feletti árbevétellel rendelkeznek. Ilyen esetben ugyanis a 35%-os közbeszerzés tárgya szerinti árbevétel önmagában is több milliárdos összegre tehetõ, mely a piaci szereplõk számát és évenkénti ilyen beruházásokra rendelkezésre álló állami forrásokat figyelembe véve lehetetlen feltételt teremt. Ajánlatkérõ indokolatlanul zár el olyan potenciális részvételre jelentkezõket, akik egyébként rendelkeznek a beruházással azonos nagyságrendû referenciákkal.
<br>A részvételi felhívás 10. pontjának 8. francia bekezdés 7., 8. albekezdésében az "eszközarányos jövedelmezõség" és az "árbevételarányos jövedelmezõség" mutatószámok a felhívás alapján ugyanúgy számítandók, a hozzájuk rendelt küszöbértékek viszont különbözõek. Így elõfordulhat, hogy amennyiben az ajánlattevõ a kisebb értéknek nem felel meg, akkor ez "automatikusan" a magasabb értéknek való megnemfelelést is eredményezi. Ennek megfelelõen a részvételi jelentkezõ eleve két darab mutatónak nem felel meg ugyanazon tartalmú pénzügyi mutató alapján.
<br>Indítványozta annak vizsgálatát, hogy a mutatószámokhoz rendelt küszöbértékekkel, az ötnél több mutatószámnak való megnemfelelés elõírásával ajánlatkérõ nem sértette-e meg a Kbt. 44. § (7) bekezdését.
<br>Ajánlatkérõ észrevételében elsõdlegesen elkésettségre hivatkozik. A felhívás a Közbeszerzési Értesítõ 2003. szeptember 3-i számában jelent meg, az eljárás kezdeményezése 2003. október 3-án történt, tehát több mint 1 hónappal a megjelenés után. Az a tény, hogy a kezdeményezõ 2003. október 9-i közérdekû bejelentésbõl szerzett tudomást, álláspontja szerint nem szolgálhat alapul a határidõben történõ kezdeményezés jogszerû megállapításához, mivel ez indokolatlanul kiterjesztené a jogorvoslati határidõt, és alkalmat adna arra, hogy ha egy érdekelt saját hibájából határidõt mulaszt, úgy ezt korrigálhatná egy határidõ után tett közérdekû bejelentéssel.
<br>Érdemi észrevételében elõadta, hogy egyébként a kezdeményezés megalapozatlan is. A beszerzés értéke nettó 1,2 milliárd Ft, 25% önerõbõl, 15 VICE-támogatásból és 60% címzett támogatásból tevõdik össze. Mivel ajánlatkérõ számára ez egy kiemelten fontos beruházás, nem jelentene számára garanciát, ha olyan cég jelentkezne, melynek árbevételében a közbeszerzés tárgyára vonatkozó árbevétel a 35%-ot nem éri el, mivel álláspontja szerint ezen cégek tevékenységében a közbeszerzés tárgyát képezõ tevékenység marginális tevékenység. Az alkalmatlansági követelményekkel összefüggésben ez az elõírás ráadásul azt jelenti: felhívás 10. b) pont 10. francia bekezdés szerint alkalmatlan a jelentkezõ, ha nettó éves árbevétele nem éri el a vizsgált 3 év átlagában az 1,25 milliárd Ft-ot (azaz a három év alatt legalább 3,75 milliárd Ft-ot). Ennek a 10. b) pont 5. francia bekezdése szerint elõírt minimális értéke 35%, azaz 437 M Ft évente és átlagosan. Ez semmiképpen sem tekinthetõ magas követelménynek.
<br>A szerkesztõségbe eljuttatott felhívás szövege eredetiben így szólt:
<br>g) pont: eszközarányos jövedelmezõség: adózott eredmény/eszközök nagyobb, mint 10
<br>h) pont: árbevételarányos jövedelmezõség: adózott eredmény/értékesítés nettó árbevétele nagyobb, mint 5
<br>A Közbeszerzési Értesítõben megjelent mutatószámokban nyilvánvalóan elírás történt, amit nem vettek észre.
<br>A mutatószámokkal kapcsolatban elõadta, hogy összesen 24 db (3 × 8) mutatószámról van szó, amibõl 19-nek kell meghatározott értéket elérni. Ezáltal 20,83%-os hibalehetõség van biztosítva, ezért az arányosság követelménye nem csorbult. Hivatkozott a Közbeszerzések Tanácsa minõsített ajánlattevõi listára, ahol a hibalehetõség 15,6%. A tanács által - egy "bianco" projekthez - felállított követelményprojekt független, továbbá mindenképpen szigorúbb, mint az általa a konkrét projekthez rendelt 20,83%-os hibalehetõség. Részletesen kifejtette az alkalmatlansági kritériumok közgazdasági tartalmát.
<br>Az OMS Hungária Kft. tárgyaláson tett nyilatkozatában az ajánlatkérõ által elõadottakkal egyetértett, álláspontja szerint is az ajánlati felhívás kezdeményezõ által sérelmezett részei nem jogsértõek.
<br>A Döntõbizottság 2003. november 13-án ideiglenes intézkedésként az eljárás felfüggesztésérõl határozott.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen hivatalból kezdeményezett eljárás megalapozott.
<br>A Döntõbizottság elsõdlegesen vizsgálta, hogy a hivatalból történõ kezdeményezés az elõírt határidõben történt-e.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár. Ha a Bizottság a (3)-(4) bekezdésnek megfelelõen és a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény kilencven napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el.
<br>A Kbt. 79. § (8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.
<br>A Kbt. fent idézett 79. § (8) bekezdés a) pontja külön nevesíti, hogy jogsértõ részvételi felhívás esetén milyen idõpont minõsül a jogsértõ esemény bekövetkezésének. Ezen szakasz szerint a jogsértõ esemény jelen esetben 2003. szeptember 29-én, a részvételi határidõ lejártának idõpontjában következett be. Így nem vitathatóan a 2003. október 10-én benyújtott jogorvoslati eljárás kezdeményezésére a 90 napos objektív határidõn belül került sor. Ezt követõen vizsgálta a Döntõbizottság, hogy a jogsértésrõl történõ tudomásszerzést követõ 15 napon belül került-e sor az indítvány elõterjesztésére. A rendelkezésre álló iratokból egyértelmûen megállapítható, hogy a közérdekû bejelentésrõl 2003. október 9-én kelt beadványból értesült a tanács tagja, aki a jogorvoslati eljárás hivatalból történõ megindításáról az ezt követõ napon, 2003. október 10-én intézkedett is. Ennek alapján az indítvány határidõben került beterjesztésre. A Döntõbizottság nem fogadta el azt az ajánlatkérõi észrevételt, mely szerint a tanács tagjának a hirdetmény megjelenését követõen is észlelnie kellett volna a jogsértést, hiszen valamennyi közzétett hirdetmény ismerete nem várható el egyetlen hivatalból eljárás indítására feljogosított szervezettõl és tanácstagtól sem.
<br>Ezt követõen a Döntõbizottság érdemben vizsgálta a beadványban foglaltakat.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Döntõbizottság elsõdlegesen vizsgálta, hogy jogszerûen írta-e elõ az ajánlatkérõ, hogy alkalmatlan az a jelentkezõ, akinek a beszerzés tárgyát képezõ beruházásokból származó bevétele a nettó éves árbevétel 35%-át nem teszi ki. A Döntõbizottság álláspontja szerint ez az elõírás diszkriminatív, az esélyegyenlõséget sérti, ugyanis ezzel az elõírással ajánlatkérõ kizárja azon cégek jelentkezését, akik a beruházás megvalósítására vitathatatlanul alkalmasak, azonban tevékenységi körükben egyéb árbevételt eredményezõ tevékenység is szerepel, így kizárólag a beszerzés tárgyát képezõ beruházástípus a bevétel 35%-át nem teszi ki. Ajánlatkérõ e körben tett védekezése, mely szerint más tevékenységet is folytató cégek a munkavégzésre nem kellõ hangsúlyt fektetnek, nem elfogadható, hiszen a beruházás megvalósítására ajánlatkérõ a nyertes céggel a polgári jog szabályai szerint köt szerzõdést, mely alapján a nyertes vállalkozónak a szerzõdésben vállalt kötelezettségeit maradéktalanul teljesítenie kell.
<br>Ezt követõen vizsgálta a Döntõbizottság, hogy az elõírt alkalmatlansági mutatók nem jogsértõek-e.
<br>A Döntõbizottság e körben megállapította, hogy a 10. b) pont 8. francia bekezdés utolsó két alszempontja tévesen került közzétételre. Ajánlatkérõ érdemi észrevételében ezt maga sem vitatta. A Döntõbizottság azonban e körben megállapította, hogy ajánlatkérõ a 8. francia bekezdés alapján 8-8 db mutatószám, így összesen 24 db mutatószámot kívánt vizsgálni, azonban csak ötnél több mutatószám megnemfelelése esetén kívánt alkalmatlanná minõsítést alkalmazni.
<br>A Kbt. 44. § (7) bekezdése azt a korlátozó rendelkezést írja elõ ajánlatkérõ számára, hogy csak a szerzõdés teljesítéséhez ténylegesen szükséges mértékig lehet alkalmatlansági kritériumokat megfogalmazni. Abban az esetben, ha ajánlatkérõ bizonyos számú, pontszámú alkalmatlansági feltételt ír elõ, de annak csak egy része vonja maga után ajánlattevõ szerzõdés teljesítésére való alkalmatlanságát, nyilvánvaló, hogy ajánlatkérõ a szerzõdés teljesítéséhez szükséges mértéken túl írt elõ alkalmatlansági kritériumot, hiszen ajánlatkérõ maga is elismeri, hogy számára sem szükséges az elõírt összes feltétel teljesülése. Mindemellett ajánlatkérõ maga is azt állította, hogy számára lényegtelen, hogy melyik az a maximum 5 mutató, amelynek megnemfelelése az alkalmatlanságot eredményezi. Ez a tény is jelzi, hogy a felhívásban meghatározott mutatók bármelyikének teljesülése nélkülözhetõ a szerzõdés teljesítéséhez, beleértve magát a mutató tartalmát és a hozzá rendelt mértéket is. Az így meghatározott követelmények tehát nem teljesítik a Kbt. 44. § (7) bekezdésének a feltételeit.
<br>A Döntõbizottság megjegyzi, hogy nem kizárt a mérlegeken alapuló mutatók vizsgálata a pénzügyi, gazdasági és mûszaki alkalmasság körében, de ebben az esetben kizárólag a konkrét szerzõdés teljesítésével összefüggésben csakis az indokolható mértékig kell ezeket egyenként is tartalmilag meghatározni, illetve velük összefüggésben a viszonyszámot felállítani. A minõsített ajánlattevõkre vonatkozó alkalmassági kritériumok azért nem ültethetõek át automatikusan a közbeszerzési eljárásba, mert annak során a jegyzékbe felkerülni kívánók általános képességeit kell vizsgálni, míg jelen esetben egy konkrét feltételekkel megvalósuló szerzõdésre kell tekintettel lenni.
<br>A fentiekre tekintettel a Döntõbizottság megállapította, hogy ajánlatkérõ részvételi felhívásának 10. b) pontjának 5. és 8. francia bekezdésében foglalt elõírások jogsértõek voltak.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a rendelkezõ részben foglalt jogsértést megállapította, a 88. § (1) bekezdés c) pontja alapján a részvételi felhívás és azt követõ ajánlatkérõi döntések megsemmisítésérõl határozott, a Kbt. 88. § (1) bekezdés f) pontja alapján határozott a bírság kiszabásáról.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos költségvetési törvény alapján 2003. december 31-ig a bírság minimális mértéke 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság kiszabásánál figyelemmel volt az (5) bekezdésben foglaltakra. A Döntõbizottság a minimális összegû bírság kiszabásáról határozott figyelemmel arra, hogy az ajánlatkérõi döntések megsemmisítésével a jogsértés reparálhatóvá vált.
<br>A Döntõbizottság személlyel szemben bírság kiszabásától eltekintett, mert a rendelkezésre álló iratokból egyértelmûen nem volt megállapítható, hogy a konkrét jogsértésért személy szerint kit terhel felelõsség.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 17.
<br>
<br>Dr. Engler Magdolna s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>