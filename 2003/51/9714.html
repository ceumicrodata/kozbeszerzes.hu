<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9714)
</h2>
<br>1024 Budapest, Margit krt. 85.
<br>Ikt.sz.: D.526/8/2003.
<br>
<br>Tárgy: Nagy Levente, a Közbeszerzések Tanácsának tagja által hivatalból kezdeményezett jogorvoslati eljárás a Budapesti Távhõszolgáltató Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság Nagy Levente, a Közbeszerzések Tanácsának tagja (1024 Budapest, Margit krt. 85., a továbbiakban: tanács tagja) által a Budapesti Távhõszolgáltató Rt. (1116 Budapest, Kalotaszeg u. 31., a továbbiakban: ajánlatkérõ) "Budapest XXI., Széchenyi utcai távfûtési elosztó vezeték ISOPLUS rendszerû felújításának építési szerelési munkái" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket felek maguk viselik.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a kezdeményezõ irat és ajánlatkérõ érdemi észrevétele alapján az alábbi tényállást állapította meg.
<br>Ajánlatkérõ 2003. július 30-án hirdetmény közzététele nélküli tárgyalásos közbeszerzési eljárást indított a rendelkezõ részben meghatározott közbeszerzés tárgyában a Kbt. 70. § (1) bekezdés c) pontja alapján.
<br>Ajánlatkérõ az eljárás indításáról a Döntõbizottság elnökét is tájékoztatta. Ajánlatkérõ az eljárásfajta választását azzal indokolta, hogy a Kbt. alanyi hatályának 2003. április 25-én elfogadott és 2003. június 10-én életbe lépett változása folytán ajánlatkérõ a törvény hatálya alá került minden értékhatárt elérõ beszerzése tekintetében.
<br>Ajánlatkérõ ezt megelõzõen 2003. február 2-án hirdette meg a beszerzés tárgyát képezõ feladat megvalósítására vonatkozó mûszaki tervek elkészítésére a pályázatot. A tervkészítés engedélyezésére 2003. február 26-án került sor a tervkészítés megrendelése pedig 2003. március 12-én történt meg. A szerzõdés szerinti tervszállítási határidõ a közmûegyeztetések hatósági hozzájárulások beszerzésének elhúzódása miatt módosításra került. A tervet elkészítõ Eco-Projekt Kft. a terveket 2003. június 18-án szállította le. A tervbírálatra ajánlatkérõ részérõl 2003. július 10-én került sor. Ajánlatkérõ ekkor került abba a helyzetbe, hogy a Kbt. 32. § (2) bekezdése alapján a szükséges engedélyekkel rendelkezett a közbeszerzési eljárás megindítására. Az ajánlatkérõnek a vonatkozó hatályos jogszabályi rendelkezések alapján a fûtési szezon kezdete elõtt, legkésõbb szeptember 30-ra el kell készülni a szükséges felújítási munkálatokkal, mert a vezetékek állapota miatt a munkák elvégzése nem halasztható. Ennek hiányában a távfûtési szolgáltatás megkezdésében súlyos zavarok keletkeznek. Ezen határidõre történõ munka elvégzése másfajta eljárás választásával nem biztosítható.
<br>A beszerzés tervezésekor a Kbt. módosítása még nem volt elõre látható.
<br>A közbeszerzési eljárás megindítására pedig csak 2003. július 10-ét követõen kerülhetett sor, ez pedig nem ajánlatkérõ mulasztására vezethetõ vissza.
<br>Ajánlatkérõ ajánlattételre a Berépszer Kft.-t, az Oiltech Kft.-t, a Tectum Kft.-t és a Terra 21 Közmû- és Mélyépítõ Kft.-t hívta fel.
<br>Ajánlatkérõ ajánlati felhívást is készített, mely tartalmazta az ajánlattevõktõl a pénzügyi, gazdasági mûszaki alkalmasságok igazolására kért adatokat, tényeket, az ajánlattevõnek a szerzõdés teljesítésére alkalmatlanná minõsítésének szempontját.
<br>Az ajánlatok elbírálásának szempontja az összességében legelõnyösebb ajánlat volt.
<br>Ajánlati felhívás a továbbiakban tartalmazta a közbeszerzési eljárás lefolytatásának menetét.
<br>Ajánlatkérõ az ajánlattevõk részére dokumentációt is készített, mely dokumentáció 1.9. és 1.12. pontjai tartalmazták, hogy az ISOPLUS-os csõ- és idomanyagokat az ajánlatkérõ bocsátja az ajánlattevõk rendelkezésére.
<br>Az ajánlattételi határidõre, 2003. augusztus 11-re a Terra 21 Kft. és az Oiltech Kft. nyújtotta be ajánlatát. A tárgyalások lefolytatását követõen ajánlatkérõ 2003. augusztus 13-án hirdetett eredményt, mely szerint a nyertes ajánlattevõ a Terra 21 Kft. lett. A szerzõdés megkötésére 2003. augusztus 18-án került sor. Az eljárás eredményérõl történõ tájékoztató a Közbeszerzési Értesítõ 2003. szeptember 3-i számában került közzétételre.
<br>A Közbeszerzések Tanácsának tagja 2003. október 13-án kezdeményezett hivatalból jogorvoslati eljárást ajánlatkérõ közbeszerzési eljárása ellen. A jogsértõ eseményrõl 2003. szeptember 29-én a számára eljuttatott közérdekû bejelentésbõl és az azzal együtt rendelkezésre bocsátott dokumentumokból értesült.
<br>A rendelkezésre álló iratok alapján vélelmezhetõ, hogy az ajánlatkérõ megsértette a Kbt. 24. § (2) bekezdésben, a 40. § (5) bekezdésben, illetve a 70. § (1) bekezdés c) pontjában foglalt rendelkezéseket.
<br>Az ajánlatkérõ a tájékoztató 1. b) pontjában beszerzés tárgyaként ISOPLUS rendszerû felújítást határozott meg. A Kbt. 24. § (2) bekezdése általános jelleggel alapelvként rögzíti, hogy az ajánlatkérõnek biztosítani kell az esélyegyenlõséget az ajánlattevõk számára. A Kbt. 40. § (5) bekezdése pedig a közbeszerzés tárgyának meghatározását illetõen egyértelmûen kimondja, hogy az ajánlatkérõ a közbeszerzés tárgyát nem határozhatja meg oly módon, hogy az egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. A hivatkozott jogszabályhely azt is elõírja, hogy ha a közbeszerzés tárgyának egyértelmû meghatározása szükségessé teszi a meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, úgy a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt. Ebben az esetben az ajánlatkérõnek el kell fogadnia a kiírással egyenértékû teljesítések megajánlását is. Jelen esetben azonban nem ez történt, ugyanis ajánlatkérõ egy konkrét márkanévre való hivatkozással határozta meg a beszerzés tárgyát. Ugyanakkor a Kbt. 40. § (5) bekezdésben foglaltakra nem utalt.
<br>A hivatalból kezdeményezõ álláspontja szerint a Kbt. 70. § (1) bekezdés c) pontjában foglalt feltételek fennállása is aggályos. Ugyanis a rendkívüli sürgõsséget indokló körülmények az ajánlatkérõ általi indoklása nem zárja ki a neki felróható mulasztást.
<br>Az ajánlatkérõ ugyanis olyan szokásos, tevékenységi körébe esõ tárgyban indított közbeszerzési eljárást, amellyel - a távhõszolgáltatással összefüggõ kötelezettségeire figyelemmel - minden fûtési szezon megkezdése elõtt számolnia kell. Továbbá azt sem állapítható meg egyértelmûen, hogy az ajánlatkérõ indokolásában feltüntetett szeptember 30-i teljesítési véghatáridõ jogszabályból, vagy szerzõdéses jogviszonyból fakadó ajánlatkérõi kötelezettség-e, illetve, hogy ajánlatkérõ mely idõpontban szerzett tudomást a fejlesztési munkák teljesítésének határidejérõl.
<br>Amennyiben ajánlatkérõ kellõ körültekintéssel elõkészíti közbeszerzési eljárását, úgy széles körû nyilvánosságot biztosító nyílt eljárás lefolytatására lehetõsége lett volna.
<br>Ajánlatkérõ kérte a jogorvoslati eljárás megszüntetését. Indokolásként elõadta, hogy álláspontja szerint a Kbt. 70. § (1) bekezdés c) pontjában foglalt feltételek fennállnak. A Kbt. alanyi hatályának 2003. április 25-én elfogadott és 2003. június 10-én életbe lépett változtatása folytán került ajánlatkérõ a törvény hatálya alá. Ajánlatkérõ még ezt megelõzõen 2003. február 2-án hirdette meg a beszerzés tárgyát képezõ feladat megvalósítására vonatkozó mûszaki tervek elkészítésére a pályázatot. A Fenntartás Tervezési Osztály 2003. február 26-án engedélyezte a tervkészítés megrendelését, melyre 2003. március 12-én került sor. A szerzõdés szerinti tervszállítási határidõ a közmûegyeztetések hatósági hozzájárulások beszerzésének elhúzódása miatt módosításra került. A terveket elkészítõ Eco-Projekt Kft. által a tervek 2003. június 18-án kerültek leszállításra. Tervbírálatra az ajánlatkérõ részérõl 2003. július 10-én került sor.
<br>Ajánlatkérõ ekkor került abba a helyzetbe, hogy a közbeszerzési eljárás megindításáról döntsön.
<br>A távhõszolgáltatásról szóló 1998. évi XVIII. törvény egyes rendelkezéseinek Budapest fõváros területén történõ végrehajtásáról szóló 42/1999. (IX. 23.) Fõv. KGy. rendelet a következõket határozza meg:
<br>"Fûtési idény az év október 15. napja és a következõ év április 15. napja közötti idõszak. Pótfûtési idõszak az év április 16-tól május 31-ig, valamint szeptember 1-jétõl október 14-ig terjedõ idõszak."
<br>Ennek alapján a távhõszolgáltatónak a fûtési szezon kezdete elõtt, legkésõbb a pótfûtési idõszak elejére el kell készülnie a szükséges távhõvezeték-felújítási munkálatokkal.
<br>Ajánlatkérõ többéves tapasztalattal rendelkezik mind az idõjárási adatok, mind a távhõszolgáltatást igénybe vevõ lakóközösségek pótfûtést kérõ szolgáltatásait illetõen. Ez alapján a felújítási határidõk legkésõbb szeptember 30-ig tolhatók ki. Ezután már nagy valószínûséggel kerülhet sor pótfûtésre, illetve annak hiányában a próbaüzemelésre a fûtési szezonra való felkészülés jegyében.
<br>A közbeszerzés tárgyát képezõ munkák elvégzésének hiányában a távfûtési szolgáltatás megkezdésében súlyos zavarok keletkezhettek volna, ajánlatkérõ nem tudta volna ellátni jogszabályban meghatározott fûtési kötelezettségét. Az elvégzendõ munkák szeptember 30-ra történõ elvégzése szükséges volt, a rendelkezésre álló határidõ alatt pedig a Kbt. által elõírt határidõk nem lettek volna betarthatók, ugyanakkor a beszerzés tervezésekor a Kbt. módosítása elõre nem volt látható.
<br>Figyelembe véve a szeptember végi teljesítési határidõt és azt, hogy az elõkészítés megkezdésekor az ajánlatkérõ még annak tudatában volt, hogy a beszerzési eljárást az engedélyes mûszaki tervek rendelkezésre állása után a korábbi évek tapasztalatai alapján saját beszerzési szabályzata szerint kb. 3 hét alatt le tudja folytatni, semmiképpen nem róható fel ajánlatkérõnek a nem megfelelõ elõkészítés ténye. Az pedig, hogy a Kbt. szabályai az ajánlatkérõt érintõ módon megváltoztak, ajánlatkérõ érdekkörére és mulasztására nem vezethetõ vissza.
<br>A közbeszerzés tárgyaként ISOPLUS rendszerû felújítás meghatározása szintén nem sértette a Kbt. szabályait, hiszen a felújításhoz szükséges anyagokat az ajánlatkérési dokumentáció tanúsága szerint az ajánlatkérõ a saját rendelkezésére álló raktárkészletébõl bocsátotta az ajánlattevõk, illetve a nyertes kivitelezõ rendelkezésére. Az egyes vezetékszakaszoknak a felújítás során történõ biztonságos cseréjéhez szükséges a korábbival azonos mûszaki tulajdonságokkal rendelkezõ csõanyagokat ugyanis az ajánlatkérõ korábban megkötött érvényes szerzõdése alapján szerezte be. A beépítendõ anyagokat ajánlatkérõ valamennyi ajánlattevõ vonatkozásában azonos módon biztosította, így az ajánlattevõk oldalán anyagbeszerzési kötelezettség nem állt elõ, ezért a Kbt. alapelvének megsértésérõl nincs szó.
<br>Ugyanezen okból nem lehet szó a Kbt. 40. § (5) bekezdésének megsértésérõl sem, hisz az ISOPLUS anyagok nem tartoznak az ajánlattevõk által beszerzett anyagok közé, így nem képezték a beszerzés tárgyának részét.
<br>A Tectum Kft. érdemi észrevételében megerõsítette, hogy az ISOPLUS anyagokat megrendelõ biztosította számukra.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása nem volt jogsértõ.
<br>A Döntõbizottság elsõdlegesen vizsgálta, hogy ajánlatkérõ által választott Kbt. 70. § (1) bekezdés c) pontjára alapított eljárás jogszerû volt-e.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a biztosítja.
<br>A Kbt. a 70. § (1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>Döntõbizottság a jogorvoslati eljárásban e feltételek fennállását vizsgálta és megállapította, hogy a fenti együttes feltételek fennállnak az alábbiak szerint:
<br>Ajánlatkérõ csak a közpénzek felhasználásával, a köztulajdon felhasználásának nyilvánosságával, átláthatóbbá tételével és ellenõrzésének bõvülésével összefüggõ egyes törvények módosításáról szóló 2003. évi XXIV. törvény 2003. június 9-i hatálybaléptetésével tartozik a közbeszerzési törvény rendelkezéseinek hatályai alá, így a 2003. június 9-ét követõ beszerzései esetén köteles a Kbt. szabályai szerint eljárni.
<br>A Kbt. 32. § (2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.
<br>Fenti rendelkezésekbõl következõen ajánlatkérõ a közbeszerzési eljárás megindítására akkor jogosult, ha az anyagi fedezet, illetõleg a beszerzés megvalósításához szükséges hatósági engedélyekkel rendelkezik.
<br>A jelen közbeszerzési eljárásban ajánlatkérõ az elõkészítõ munkákat már 2003. februárban megkezdte. A tervkészítés megrendelésére 2003. március 12-én került sor. A tervek leszállítása 2003. június 18-án történt meg. A tervek elfogadására pedig 2003. július 10-én került sor.
<br>Ennek alapján ajánlatkérõ 2003. július 10-én volt abban a helyzetben, hogy közbeszerzési eljárását megindítsa. Az ajánlatkérõ szolgáltatási kötelezettségeire vonatkozó jogszabályi rendelkezések, így a 42/1999. (IX. 23.) Fõv. KGy. rendelet meghatározza a fûtési idény és a fûtési idõszak kezdõ idõpontjait. Az idõjárás napi közép-hõmérsékleti statisztikai adatokra, ajánlatkérõ szakmai tapasztalataira tekintettel a felújítási határidõt 2003. szeptember 30-ára állapította meg annak érdekében, hogy a fûtési idény megkezdésének elõírt október 15-i határideje elõtt esetleg szükséges, a pótfûtési idõszakon belül a szolgáltatással rendelkezésre tudjon állni. A kivitelezési munkák elvégzésének szükséges idõigényére is tekintettel a rendkívüli sürgõsség indoka fennállt. Amennyiben a beszerzés tárgyát képezõ távfûtõ elosztó vezeték felújítási munkái késedelmet szenvedtek volna, akkor ajánlatkérõ az érintett terület távhõellátását biztosító közszolgáltatását nem tudta volna teljesíteni. Ajánlatkérõ terhére nem felróható a tervek elkészültének elhúzódása, továbbá a beszerzés tárgyának megvalósítását képezõ feladatok elvégzésének megindításakor ajánlatkérõ számára nem volt ismert, hogy a kivitelezési munkákra a közbeszerzési eljárás szabályai szerint kell eljárnia.
<br>Amikor a közbeszerzési eljárás megindításához szükséges feltételek rendelkezésre álltak, ajánlatkérõ a közbeszerzési eljárás megindításáról rövid határidõn belül intézkedett. Ennek alapján a Kbt. 70. § (1) bekezdés c) pontjában fennálló feltételek fennállnak.
<br>A munkák elvégzésének jogszabályon alapuló véghatáridejére tekintettel más eljárásfajta alkalmazása nem volt lehetséges.
<br>Ezt követõen a Döntõbizottság vizsgálta, hogy jogsértõ módon történt-e a beszerzés tárgyának megállapítása.
<br>Ajánlatkérõ a beszerzés tárgyát az alábbiak szerint határozta meg:
<br>"Budapest XXI., Széchenyi utcai távfûtési elosztóvezeték ISOPLUS rendszerû felújításának építési és szerelési munkái"
<br>A Kbt. 40. § (5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.
<br>Az ajánlati felhíváshoz mellékelt ajánlati dokumentáció 1.9. és 1.12. pontjaiban ajánlatkérõ meghatározta, hogy az ISOPLUS csõ- és idomanyagokat raktárkészletébõl rendelkezésre bocsátott (RB) anyagként biztosítja. Ajánlatkérõ a felújítás során a cserélendõ vezetékszakaszok korábbival azonos mûszaki tulajdonságokkal rendelkezõ csõanyagokkal kívánta biztosítani, melyhez szükséges anyagokat biztosította. Ajánlattevõknek tehát a csõanyag tekintetében ajánlattételi kötelezettségük nem volt. A beszerzés tárgyát az ISOPLUS rendszerû csõ szállítása nem képezte. Erre tekintettel a Kbt. 40. § (5) bekezdésének és ezzel összefüggésben a Kbt. 24. § (2) bekezdésben foglaltak megsértése sem történt meg. Az esélyegyenlõség ugyanis biztosított volt, valamennyi ajánlattevõ egyenlõ eséllyel indulhatott, hiszen az ISOPLUS rendszerû csõanyagok biztosítása nem ajánlattevõi kötelezettség volt.
<br>Az Áe. 14. § (2) bekezdése szerint a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fenti indokok alapján a Kbt. 76. § (1) bekezdésében biztosított jogkörében eljárva a Kbt. 79. § (1) bekezdésére tekintettel az Áe. 14. § (2) bekezdése alapján a jogorvoslati eljárást megszüntette.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 4.
<br>
<br>Dr. Engler Magdolna s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>