<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9584)
</h2>
<br>1024 Budapest, Margit krt. 85.
<br>Ikt.sz.: D.513/11/2003.
<br>
<br>Tárgy: a Somogyi és Társa Kft. kérelmezõ kérelme Mohács Város Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Somogyi és Társa Kft. (6000 Kecskemét, Tatársor 6., továbbiakban: kérelmezõ) jogorvoslati kérelmét, melyet Mohács Város Önkormányzata (7700 Mohács, Széchenyi tér 1., képv.: dr.Kiss Péter ügyvéd, Bajcsy-Zs. u. 7., a továbbiakban: ajánlatkérõ) "Mohács város szennyvízcsatorna-építés III. ütem" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg:
<br>Ajánlatkérõ 2003. augusztus 13. napján a Közbeszerzési Értesítõ (K. É. 33.) számában közzétett részvételi felhívással nyílt, elõminõsítési közbeszerzési eljárást indított a rendelkezõ részben meghatározott beszerzés tárgyában.
<br>Az elõminõsítési dokumentációt a Polgármesteri Hivatal Városfejlesztési Osztályán lehetett átvenni, és ugyanitt történt a részvételi jelentkezések átvétele. A részvételi jelentkezési határidõig, 2003. augusztus 13-ig 15 részvételi jelentkezést nyújtottak be. A polgármester által megbízott közbeszerzési bíráló-bizottság a részvételi jelentkezéseket értékelte.
<br>2003. szeptember 15-én megtartott eredményhirdetésen ajánlatkérõ döntése szerint a szerzõdés teljesítésére alkalmas részvételére jelentkezõk, akik valamennyien érvényes pályázatot nyújtottak be, az alábbiak: Bau-Team Kft., Mélyépítõ Budapest Kft., Hídépítõ Rt., Mohácsi Városgazdálkodási és Vagyonkezelõ Kft., GEOTECHNIKA 84 Kft., DÉLVIÉP Rt., Alisca Bau Kft. és kérelmezõ.
<br>Ajánlatkérõ a fentiek részére megküldte az ajánlati felhívást, és valamennyi részvételre jelentkezõnek az eredményhirdetésrõl készült jegyzõkönyvet 2003. szeptember 22-én.
<br>Kérelmezõ 2003. október 9-én nyújtott be jogorvoslati kérelmet, melyben elõadta, hogy az eredményhirdetésen nem vett részt, az arról szóló tájékoztatást szeptember 23-án vette kézhez.
<br>Kérelmében kéri az eljárás folyamán hozott döntések megsemmisítését, jogsértés megállapítását, és ajánlatkérõ költségek viselésére kötelezését. Indoklásul elõadta, hogy ajánlatkérõ olyan részvételi jelentkezõ jelentkezését nyilvánította érvényesnek, aki a Kbt. 31. § (2) bekezdés a) alapján nem jogosult részt venni az eljárásban és ajánlatkérõ nem biztosította az esélyegyenlõséget a Kbt. 24. § (2) bekezdése alapján. Kérelmezõ kifogásolta, hogy ajánlatkérõ a Mohácsi Városgazdálkodási és Vagyonkezelõ Kft. részvételi jelentkezését érvényesnek és alkalmasnak elfogadta, ahelyett hogy a részvételre jelentkezõ összeférhetetlenségét állapította volna meg.
<br>Álláspontja szerint az eljárás elõkészítésében részt vett, illetve bevonásra került a Mohács-Víz Kft., mivel a vízjogi létesítési engedélyezési eljárásban részt vett. Az eljárásba bevont Mohács-Víz Kft. és a közbeszerzési eljárás részvételre jelentkezõje, a Mohácsi Városgazdálkodási és Vagyonkezelõ Kft. cégjegyzésre jogosult ügyvezetõje mindkét cégnél Wallinger György, ez tehát kérelmezõ álláspontja szerint kimeríti a Kbt. 31. § (2) bekezdés a) pontjában megfogalmazott összeférhetetlenségi okot.
<br>Kérelmezõ további okok miatt is fennállónak ítélte az összeférhetetlenséget a Mohácsi Városgazdálkodási és Vagyonkezelõ Kft. jelentkezõ vonatkozásában. Ezek az alábbiak voltak.
<br>Egyrészt a Mohácsi Városgazdálkodási és Vagyonkezelõ Kft. felügyelõbizottsági tagjai egyben az ajánlatkérõ jogi és ellenõrzési bizottságának tagjai, illetve a városfejlesztési osztály vezetõje, valamint önkormányzati képviselõ. Másrészrõl kérte, hogy vizsgálja meg a Döntõbizottság az összeférhetetlenséget abból a szempontból is, hogy a tervezõ Zólyomi Zoltán az ajánlatkérõ önkormányzat Városfejlesztési Osztály Üzemeltetési Csoportvezetõje, valamint, hogy Hüber Ádám a Mohácsi Városgazdálkodási és Vagyonkezelõ Kft.-vel alkalmazotti jogviszonyban áll és cégjegyzésre jogosult, és egyben az ajánlatkérõ gazdasági és települési-fejlesztési bizottságának is tagja. Kérelmezõ hivatkozott továbbá arra is, hogy a Mohács-Víz Kft. esetében Szekó József, aki ajánlatkérõ polgármestere, részt vett a közmûegyeztetéseken.
<br>Ajánlatkérõ észrevételében a kérelem elutasítását kérte. Kifejtette, hogy a Mohács-Víz Kft. Mohács város közigazgatási területén üzemeltetõi feladatokat lát el. A 18/1996. (VI. 13.) KHVM rendelet alapján a vízjogi létesítési engedély iránti kérelemhez mellékelni kell a közmû kezelõjének (üzemeltetõjének) nyilatkozatát, illetõleg hozzájárulását. A Mohács-Víz Kft. a fenti jogszabályi kötelezettségének eleget téve vett részt a közbeszerzés tárgyát képezõ mû létesítési engedély kiadásának az elõkészítésében, amely mind idõben, mind tartalmi vonatkozásban elkülönült a közbeszerzési eljárás elõkészítõ szakaszától. A Mohács-Víz Kft. tervdokumentációt sem akkor, sem a késõbbiek során az önkormányzattól nem vett át, a Kbt. 31. § (2) bekezdés szerinti eljárás elõkészítésében nem vett részt, ajánlatkérõ nevében nem járt el, kizárólag szakmai-mûszaki kérdésekben nyilatkozott. Ezen indokok miatt megítélése szerint a Mohács-Víz Kft. nem tekinthetõ az eljárásba bevont szervezetnek. Álláspontjuk szerint összeférhetetlenséget a Kbt. alapján nem alapoznak meg a kérelmezõ által elõadott szempontok. Nyilatkoztak, miszerint Szekó József a közmûegyeztetéseken nem vett részt. A közmû-egyeztetési jegyzõkönyvek szerint az egyeztetésen Szekó János vett részt a Mohács-Víz Kft. részérõl.
<br>A tárgyaláson ajánlatkérõ képviseletében jelen lévõ Szekó József polgármester nyilatkozott, hogy a kérdéses személy, Szekó János nem hozzátartozója. Ajánlatkérõ a jogorvoslati eljárás során tartott tárgyaláson nyilatkozott, hogy Wallinger György nem ügyvezetõje a Mohácsi Városgazdálkodási és Vagyonkezelõ Kft.-nek, hanem cégjegyzésre jogosult mint a társasággal munkaviszonyban álló alkalmazott. Ajánlatkérõ nyilatkozott továbbá, hogy a kérdéses személy, Wallinger György nem áll munkaviszonyban, illetve egyéb munkavégzésre irányuló jogviszonyban az ajánlatkérõ önkormányzattal és a közbeszerzési eljárásba semmilyen formában nem került bevonásra.
<br>Ajánlatkérõ nyilatkozott, hogy Hüber Ádám ténylegesen az ajánlatkérõ gazdasági bizottságának a tagja, és egyben alkalmazottja a Mohácsi Városgazdálkodási és Vagyonkezelõ Kft.-nek, azonban a jelen közbeszerzési eljárás egyetlen szakaszában sem került bevonásra sem a gazdasági bizottság, sem Hüber Ádám.
<br>Ajánlatkérõ nyilatkozott továbbá arról is, hogy a terveket készítõ Zólyomi Zoltán sem a Mohács-Víz Kft.-vel, sem a Mohácsi Városgazdálkodási és Vagyonkezelõ Kft.-vel nem áll semmilyen jogviszonyban.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok szerint.
<br>A Döntõbizottságnak a Kbt. 76. § (1) bekezdésében rögzített hatáskörében eljárva a kérelem keretei között abban a kérdésben kellett állást foglalnia, hogy a kérelmezõ által a kérelemben meghatározott okok szolgálhatnak-e alapul a Mohácsi Városgazdálkodási és Vagyonkezelõ Kft. részvételre jelentkezõ összeférhetetlenségének megállapítására a Kbt. 31. § (2) bekezdése alapján, és erre tekintettel ajánlatkérõ eljárása sérti-e a kérelmezõ által hivatkozott Kbt. 31. § (2) bekezdés a) pontját, illetve a Kbt. 24. § (2) bekezdését.
<br>Elsõdlegesen a Döntõbizottság megállapította, hogy a jelen ügyben a Mohács-Víz Kft. azáltal, hogy a vízjogi létesítési engedélyezési eljárás folyamatában részt vett, a közbeszerzési eljárásba bevont szervezetnek minõsül.
<br>Jelen ügyben a beszerzés tárgya szennyvízcsatorna építése, amely munka vízjogi létesítési engedély hiányában nem valósítható meg, így ajánlatkérõ által kiírt közbeszerzés megvalósításának alapvetõ és elsõdleges lépése a tervezett hálózat, illetve csatornaszakasz tekintetében az elkészített tervdokumentáció alapján a vízjogi létesítési engedély beszerzése. Az elõzõekben közöltek szerint mindenképpen a közbeszerzési eljárás elõkészítési szakaszának része ezen engedélyezési eljárás, függetlenül attól, hogy az engedély beszerzése idõben mennyiben elõzi meg a közbeszerzési eljárást megindító felhívás közzétételét, avagy ajánlatkérõ mikor tesz intézkedéseket a pénzügyi fedezet biztosítása érdekében.
<br>Ugyancsak nem bír relevanciával a bevont szervezeti minõség megállapításánál, hogy a bevonásra milyen okból került sor, hiszen a törvény e körben nem tesz megszorító rendelkezést. Ezért az eljárás elõkészítésében az is bevont szervezetnek minõsül, amely törvényi kötelezés - jelen esetben a vízjogi engedélyezési eljáráshoz szükséges kérelemrõl és mellékleteirõl szóló 18/1996. (VI. 13.) KHVM rendelet, amelynek 2. § (1) bekezdés f) pontja szerint: ha a tervezett vízi munka vagy vízi létesítmény közmûveket érint, a közmû kezelõjének (üzemeltetõjének) - az engedélyezési tervdokumentációra alapozott, a kérelemmel összefüggõ - nyilatkozatát, illetõleg hozzájárulását meg kell kérni - alapján válik résztvevõjévé egy a közbeszerzési eljárás elõkészítését jelentõ eljárási eseménynek.
<br>A dokumentáció részét képezõ vízjogi engedélyeztetési tervbõl, valamint magából a kiadott vízjogi engedélybõl megállapítható volt, hogy a Mohács-Víz Kft. mint üzemeltetõ bevonásra került a engedélyezési eljárásba, a tervezés során üzemeltetõként részt vett a tervegyeztetéseken.
<br>Jelen esetben tehát a Mohács-Víz Kft. az eljárásba bevont szervezetnek minõsül, és érdekelt gazdálkodószervezetnek is minõsül, mivel cégkivonata tanúsága szerint a közbeszerzés tárgyával kapcsolatos gazdasági tevékenységet végez.
<br>A Kbt. 31. § (2)-(5) bekezdései alapján az eljárásba bevont szervezet érdekelt gazdálkodószervezeti minõségének csak abban az esetben van jelentõsége és vonja maga után az összeférhetetlenség megállapítását, ha a bevont szervezet ajánlattevõként vagy alvállalkozóként indul a közbeszerzési eljárásban.
<br>Jelen esetben felek által sem vitatottan egyértelmûen megállapítható volt, hogy a Mohács-Víz Kft. nem vett részt jelentkezõként vagy alvállalkozóként a közbeszerzési eljárásban, így ezen összefüggésben összeférhetetlenség megállapításának nem lehet helye.
<br>A Döntõbizottság az alábbi rendelkezések tükrében megvizsgálta az egyes kérelmezõ által nevesített - a Mohács-Víz Kft. és a Mohácsi Városgazdálkodási és Vagyonkezelõ Kft. között - fennálló kapcsolatokat, illetve az ajánlatkérõ és a Mohácsi Városgazdálkodási és Vagyonkezelõ Kft. közötti kapcsolatokat a jogvita eldöntése érdekében.
<br>A Kbt. 31. § (2) bekezdése értelmében az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)
<br>a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;
<br>b) az érdekelt gazdálkodószervezet vezetõ tisztségviselõje;
<br>c) az érdekelt gazdálkodószervezetben tulajdoni részesedéssel rendelkezik;
<br>d) az a)-c) pont szerinti személy hozzátartozója.
<br>E szakasz (4) bekezdése szerint nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt, vagy nevében eljáró érdekelt gazdálkodószervezet, illetve az eljárásba bevonni kívánt szervezettel vagy személlyel a (2) bekezdés a)-d) pontja szerinti viszonyban álló érdekelt gazdálkodószervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.
<br>E szakasz (5) bekezdése kimondja, hogy ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.
<br>
<br>1. Kérelmezõ álláspontja szerint a Kbt. 31. § (2) bekezdés a) pontja szerinti összeférhetetlenség áll fenn azon okból, hogy Wallinger György a közbeszerzési eljárásban részt vevõ Mohácsi Városgazdálkodási és Vagyonkezelõ Kft.-vel munkaviszonyban áll, és egyben a Mohács-Víz Kft. ügyvezetõje is.
<br>A Döntõbizottság a lefolytatott bizonyítási eljárás alapján megállapította, hogy Wallinger György ajánlatkérõ nevében nem vett részt az eljárás elõkészítésében, illetõleg nem került bevonásra az eljárásba. Mivel a kérdéses személy Wallinger György nem került bevonásra a közbeszerzési eljárás egyetlen szakaszába sem, így a személyére alapítottan a Kbt. 31. § (2) bekezdésének a)-d) pontjai szerinti összeférhetetlenségrõl fogalmilag nem beszélhetünk.
<br>Nem állapítható meg a Wallinger György esetében a bevonás ténye a Döntõbizottság álláspontja szerint pusztán azon az alapon, hogy az eljárásba bevont Mohács-Víz Kft. ügyvezetõje, ugyanis az eljárásba bevonásra a Mohács-Víz Kft. mint szervezet és nem Wallinger György került. A szervezet vezetõ tisztségviselõje a szervezet bevonásával automatikusan még meg válik bevont személynek, annak megállapításához a személy tényleges közremûködése szükséges, amely jelen esetben nem valósult meg (a szükséges üzemeltetõi egyeztetéseket nem õ végezte).
<br>A fentiek szerint tehát annak a ténynek, hogy a kérdéses személy a részvételre jelentkezõ Mohácsi Városgazdálkodási és Vagyonkezelõ Kft.-vel munkaviszonyban áll, nincs jelentõsége az összeférhetetlenség kérdésének vizsgálatánál a továbbiakban, hiszen a bevonásra Wallinger György személye tekintetében nem került sor.
<br>
<br>2. Kérelmezõ kérte annak vizsgálatát, hogy eredményezhet-e összeférhetetlenséget a Kbt. szabályai szerint az, hogy az ajánlatkérõ egyes dolgozói a Mohácsi Városgazdálkodási és Vagyonkezelõ Kft. felügyelõ bizottságának tagjai is.
<br>A gazdasági társaságokról szóló 1997. évi CXLIV tv. 21. § (2)-(3) bekezdései alapján a gazdasági társaság felügyelõbizottságának tagjai nem tekinthetõek a társaság vezetõ tisztségviselõinek, ezért ezen okból - még ha egyes személyek a közbeszerzési eljárásba bevonásra is kerültek - nem áll fenn a Kbt. 31. § (2) bekezdés b) pontja szerint összeférhetetlenségi ok, ugyancsak nem állnak fenn a Kbt. 31. § (2) bekezdés a), c) és d) pontja szerinti esetek sem, mivel a felügyelõbizottsági tagok nem állnak munkaviszonyban, illetve egyéb munkavégzésre irányuló jogviszonyban azzal a társasággal, amelyben ezen tisztségüket ellátják, továbbá jelen esetben tulajdonosi részesedéssel sem rendelkeznek sem ajánlatkérõ, sem a részvételre jelentkezõ Mohácsi Városgazdálkodási és Vagyonkezelõ Kft.-ben, sem a Mohács-Víz Kft.-ben.
<br>
<br>3. A Döntõbizottság a tárgyaláson tett ajánlatkérõ nyilatkozatok alapján megállapította, hogy a Mohácsi Városgazdálkodási és Vagyonkezelõ Kft. összeférhetetlensége nem merülhet fel Zólyomi Zoltán tervezõ személyével kapcsolatban sem, mivel a tervezõ és a Mohácsi Városgazdálkodási és Vagyonkezelõ Kft. között nem áll fenn a Kbt. 31. § (2) bekezdés a)-d) pontjaiban megfogalmazott kapcsolat, ilyen kapcsolatot nem igazol a társaság cégkivonata, valamint a kérelmezõ sem hivatkozott e körben semmilyen bizonyítékra, sõt nyilatkozata szerint ilyenrõl nincs is tudomása.
<br>
<br>4. Ajánlatkérõ nyilatkozata szerint Hüber Ádám, aki az ajánlatkérõ gazdasági bizottságának a tagja, nem került a közbeszerzési eljárásba bevonásra, a közbeszerzési eljárásban a döntéseket a Közbeszerzési bizottság javaslatára a polgármester hozza.
<br>A jogorvoslati eljárás iratai között felelhetõ ajánlatkérõ 11/2001. (II. 26.) sz. rendelete a közbeszerzési eljárásról, amely alátámasztja, hogy a döntés meghozatala a polgármester feladata, melyet a közbeszerzési bírálóbizottság javaslata alapján hoz meg. Jelen esetben tehát nem alapozza meg a Mohácsi Városgazdálkodási és Vagyonkezelõ Kft. összeférhetetlenségét az, hogy Hüber Ádám a társaság munkavállalója, mivel nem merült fel arra vonatkozó körülmény, illetõleg ajánlatkérõ kifejezetten nyilatkozott, hogy a közbeszerzési eljárásban nem került bevonásra.
<br>
<br>5. A Döntõbizottság megállapította, hogy a kérelmezõ kérelmében elõadottak, miszerint ajánlatkérõ polgármestere Szekó József a közmûegyeztetések során a Mohács-Víz Kft. nevében részt vett, feltételezhetõen a jegyzõkönyvben szereplõ adatok nem pontos megismerése okozta. A kérelmezõ által hivatkozott jegyzõkönyvben a Mohács-Víz Kft. részérõl Szekó János vett részt, ajánlatkérõ polgármestere pedig Szekó József.
<br>A jogorvoslati eljáráson jelen lévõ polgármester nyilatkozott, hogy Szekó János nem hozzátartozója a Kbt. 10. § i) pontja szerint, így a Kbt. 10. § i) pontja szerinti hozzátartozójának nem minõsül, ezen okból a Kbt. 31 § (2) bekezdés d) pontja szerinti összeférhetetlenségi ok sem állapítható meg.
<br>A fenti indokok alapján Döntõbizottság megállapította, hogy a kérelmezõ által kifogásolt és hivatkozott körülmények egyike sem alkalmas arra, hogy annak alapján a Kbt. 31. § (2) bekezdés alapján összeférhetetlenség megállapítására sor kerülhessen, ezért ajánlatkérõ nem követett el jogsértést a közbeszerzési eljárása során.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján a kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 12.
<br>
<br>Dr. Sárkány Izolda s. k.,	Divinyi Ferencné s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>