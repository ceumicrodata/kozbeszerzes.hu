<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (9516)
</h2>
<br>
<br>2.Kf.27.103/2003/4.
<br>
<br>A Fõvárosi Ítélõtábla a Bita Petrik és Társai Ügyvédi Iroda - ügyintézõ: ifj. dr. Petrik Ferenc - (1012 Budapest, Mikó u. 14.) ügyvéd által képviselt Pest Megyei Víz- és Csatornamû Építõ Kft. (1107 Budapest, Balkán u. 4.) felperesnek a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hivatkozási szám: D.106/16/1998.) alperes ellen közbeszerzési ügyben hozott közigazgatási határozat felülvizsgálata iránt indult perében - amely perbe Üllõ Nagyközség Önkormányzata (2225 Üllõ, Templom tér 3.) I. r. és Vecsés Nagyközség Önkormányzata (2220 Vecsés, Szent István tér 1.) II. r. beavatkozó az alperes pernyertessége érdekében beavatkozott - a Fõvárosi Bíróság 2002. évi október hó 9. napján kelt 2.K.31.584/2002/2. számú ítélete ellen a felperes által 3. sorszám alatt elõterjesztett fellebbezés folytán az alulírott napon - tárgyaláson kívül - meghozta a következõ
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy 15 napon belül fizessen meg az alperesnek 10 000 (azaz tízezer) forint másodfokú perköltséget, valamint az államnak - az illetékhivatal külön felhívására - 13 500 (azaz tizenháromezer-ötszáz) forint fellebbezési illetéket.
<br>Ez ellen az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az elsõfokú bíróság a felperes keresetét elutasította. Az irányadó tényállás szerint az alperesi beavatkozók szennyvízcsatorna kiépítésére irányuló részvételi felhívást tettek közzé, melyre többek között a felperesi vállalkozás minõsült alkalmasnak. Az alperes D.238/22/1997. számú határozatában megállapította, hogy az ajánlatkérõk megsértették a közbeszerzésekrõl szóló 1995. évi XL. törvény (a továbbiakban: Kbt.) 26. §-ának (2) bekezdését és 42. §-ának (2) és (7) bekezdését, továbbá kötelezte az ajánlatkérõket, hogy - három ajánlatot kizárva - döntésüket a Kbt. szabályai szerint hozzák meg. Az alperesi beavatkozók a nyílt közbeszerzési eljárást érvénytelennek nyilvánították. Az alperes a felperes újabb jogorvoslati kérelme nyomán lefolytatott eljárásában az eredménytelenség megállapítását jogsértõnek nyilvánította. A II. r. alperesi beavatkozó újabb felhívást tett közzé, ezúttal Vecsés és Üllõ szennyvízcsatorna-hálózata tárgyában. Az alperesi beavatkozók az 1998. január hó 28-án megjelent elõminõsítéses eljárás eredményét 1998. április 1-jén tették közzé. A dokumentáció szerint a felhívásban megjelölt 2001. december 31-i dátummal szemben a teljesítés határidejeként 2002. június 30. napja került megjelölésre.
<br>Az alperes 1998. évi május hó 18. napján kelt D.82/16/1998. számú határozatával a 2002. június 30-i teljesítési határidõt rögzítõ döntést megsemmisítette és felhívta az alperesi beavatkozókat, hogy a Kbt. 56. §-ának (1) bekezdése és 59. §-ának (1) bekezdése szerint válasszák ki a legelõnyösebb ajánlatot.
<br>Az alperesi beavatkozók bírósági eljárást kezdeményeztek ugyan, a per azonban szünetelés folytán megszûnt.
<br>1998. május 26-án az I. r. alperesi beavatkozó a Hídépítõ Rt.-t, míg a II. r. alperesi beavatkozó az M + A Kft.-t hirdette ki gyõztesnek.
<br>A felperes - ezen döntésekre tekintettel - ismét jogorvoslati eljárást kezdeményezett, az alperes azonban 1998. évi július hó 27. napján kelt D.106/16/1998. számú határozatával kérelmét elutasította.
<br>A felperes keresetében az alperes D.106/16/1998. számú határozatának megváltoztatását arra hivatkozással kérte, hogy az alperesi beavatkozók megsértették a Kbt. 52. §-ának (2) bekezdés d) pontját. Álláspontja szerint mivel az 1998. január 28-án közzétett részvételi felhívásban a 2001. december 31-i határidõ szerepelt és az alperes az 1998. április 1. napján közzétett felhívást - amelyben a 2002. június 30-a került meghatározásra - megsemmisítette, a korábbi felhívásban megjelölt idõpont a hatályos. Tekintettel arra, hogy az ajánlattevõk közül ezen határidõt csak õ vállalta, a többi ajánlattevõt az eljárásból ki kellett volna zárni, ahelyett, hogy az alperes D.82/16/1998. számú határozatában úgy foglalt állást, hogy a 2001. december 31-i határidõ értékelési szempontként vehetõ figyelembe.
<br>Az alperes a kereset elutasítását kérte. Arra hivatkozott, hogy az ajánlatkérõk jogsértõ magatartása miatt az ajánlattevõk bizonytalan helyzetbe kerültek, az eltérõ határidõk miatt joghátrány õket nem érheti, ezért az eltérõ teljesítési határidõ miatt ajánlatuk nem tekinthetõ érvénytelennek. Az alperesi beavatkozók a kereset elutasítását kérték.
<br>A Fõvárosi Bíróság a felperes keresetét elutasító ítéletében kifejtette, hogy az újabb és újabb jogorvoslati kérelmekre született alperesi döntések következtében elhúzódó közbeszerzési eljárás utolsó szakaszában keletkezett D.82/16/1998. számú alperesi határozat rögzítette, hogy a korábbi idõre vonatkozó ajánlatot elõnyként kell figyelembe venni. A felperes ezen határozatot nem támadta meg, ellene keresetet nem nyújtott be. Ennek következtében a jogerõs alperesi határozatba foglalt döntés jogellenességére jelen eljárásban nem lehet hivatkozni, mivel az feltételezhetõ, hogy a döntéssel az érintettek egyetértettek, utóbb a bíróság sem jogosult arra, hogy ezen egyetértést felülvizsgálja. A felperes vonatkozásában végleges döntést hozó II. r. alperesi beavatkozó e korábbi iránymutatásnak megfelelõen foglalt állást, az ezzel egyetértõ alperesi határozat pedig nem tekinthetõ jogsértõnek.
<br>A felperes fellebbezésében az elsõfokú bíróság ítéletének megváltoztatásával az alperes határozatának megváltoztatását, annak megállapítását kérte, hogy az 1998. január 28. napján közzétett ajánlati felhívásban meghatározott teljesítési határidõtõl (2001. december 3l.) eltérõ teljesítési határidõt vállaló ajánlatok a Kbt. 52. §-ának (2) bekezdés d) pontja alapján érvénytelenek. Álláspontja szerint a bíróság tévesen hivatkozott arra, hogy jogalkalmazási gyakorlat, miszerint a jogorvoslattal nem kifogásolt döntések esetén feltételezni lehet az abban foglaltakkal való egyetértést. Kifejtette, hogy a közigazgatási határozat tekintetében a jog nem ismeri az "ítélt dolog" intézményét, a Polgári perrendtartásról szóló 1952. évi III. törvény (a továbbiakban: Pp.) 229. §-ának (1) bekezdése egyértelmûen fogalmaz úgy, hogy csak a keresettel érvényesített jog tárgyában kizárt az ugyanabból a tényalapból származó jog iránti új kereset indítása.
<br>Az alperes fellebbezési ellenkérelmében az elsõfokú ítélet helybenhagyását kérte a korábbiakban kifejtett érveire hivatkozással.
<br>A felperes fellebbezése nem alapos.
<br>Az elsõfokú bíróság a bizonyítékoknak a Pp. 206. §-ának (1) bekezdése szerinti helyes mérlegelésével állapította meg a tényállást, a rendelkezésre álló peradatokból, azoknak a maguk összességében való értékelésével és meggyõzõdése szerinti elbírálásával okszerû következtetésre jutott, jogi okfejtésével a másodfokú bíróság mindenben egyetért. A felperes fellebbezésében olyan új tényt, vagy körülményt nem jelölt meg, amely fellebbezése kedvezõ elbírálását eredményezhetné.
<br>Ezért a Fõvárosi Ítélõtábla mint másodfokú bíróság a Pp. 254. §-ának (3) bekezdésében foglaltak alapján az elsõfokú bíróság érdemben helytálló ítéletét helyes indokainál fogva helybenhagyta.
<br>A fellebbezésben foglaltakra utalással a következõkre mutat rá a másodfokú bíróság.
<br>A közigazgatási eljárásban született érdemi határozat támadható meg bíróság elõtt, ezért azonban a jogalkotó keresetindítási határidõhöz kötette tekintettel arra, hogy a közigazgatási határozatban foglaltak stabil voltához köz- és magánérdek egyaránt fûzõdik. Ennek megfelelõen alakult és vált egységessé a Legfelsõbb Bíróság által is alkalmazott bírói gyakorlat. Ebbõl következõen a korábban hozott, és felperes által keresettel korábban nem támadott alperesi határozat a jelen perben vitatható nem volt. Függetlenül attól, hogy a felperes a felhozott határozatot miért nem támadta keresettel, a perindítási határidõ letelt, az igazolási kérelem elõterjesztésére nyitva álló határidõ is elmúlt, így a kifogásolt határozatban foglaltakat tényként kell kezelni.
<br>A sikertelenül fellebbezõ felperest az alperes másodfokú eljárásban felmerült költségének megfizetésére a Pp. 78. §-ának (1) bekezdésben foglaltak alapján, míg a tárgyi illetékfeljegyzési jog folytán le nem rótt fellebbezési illeték viselésére 6/1986. (VI. 26.) IM rendelet 13. §-ának (2) bekezdésében foglaltak alapján kötelezte a Fõvárosi Ítélõtábla.
<br>
<br>Budapest, 2003. október 8.
<br>
<br>Borsainé dr. Tóth Erzsébet s. k.,	dr. Rothermel Erika s. k.,
<br>tanácselnök	elõadó bíró
<br>
<br>dr. Kurucz Krisztina s. k.,
<br>bíró
<br>
<br>
<br><br></body></html>