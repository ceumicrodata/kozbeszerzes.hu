<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9719)
</h2>
<br>1024 Budapest, Margit krt. 85.
<br>Ikt.sz.: D.495/17/2003.
<br>
<br>Tárgy: a Ratio Siculum Kft. jogorvoslati kérelme az Informatikai és Hírközlési Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Ratio Siculum Kft. (1123 Budapest, Alkotás u. 21., képviseli: dr. Knipl Zoltán ügyvéd, 1075 Budapest, Dohány u. 37., a továbbiakban: kérelmezõ) jogorvoslati kérelmének, melyet az Informatikai és Hírközlési Minisztérium (1077 Budapest, Dob u. 75-81 képviseli: dr. Gombocz Judit ügyvéd, 1092 Budapest, Kinizsi u. 21-25., a továbbiakban ajánlatkérõ) "adatkommunikációs berendezések szállítása, telepítése és karbantartása a Közháló (7300 magyarországi végpont, bõvíthetõségi lehetõséggel) szolgáltatás-hozzáférés pontjain" tárgyú közbeszerzési eljárása ellen nyújtott be, részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 33. § (1) bekezdését, és ezért megsemmisíti a dokumentáció 53. oldalának "Figyelem! A referencialevélben szereplõ aktív eszközök gyártójának meg kell egyezni a megajánlott termékek gyártójával" részét. A Döntõbizottság felhívja az ajánlatkérõt, hogy az ajánlattevõk alkalmassága megítélésénél e körben kizárólag az ajánlati felhívás tartalma szerint járhat el. Ezt meghaladóan a jogorvoslati kérelmet elutasítja.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ ajánlati felhívást tett közzé nyílt eljárás lefolytatására 6392/2003 szám alatt, 2003. szeptember 3-án, a Közbeszerzési Értesítõ 36. számában a rendelkezõ rész szerinti tárgyban, mely 2003. szeptember 24-én 7321/2003 szám alatt helyesbítésre, majd 7352/2003 szám alatt módosításra került.
<br>Ajánlatkérõ részajánlat tételére lehetõséget biztosított területi bontás szerint Nyugat-Magyarország, illetve Kelet-Magyarország vonatkozásában. Többváltozatú ajánlat tételét nem tette lehetõvé. A teljesítés határideje 2006. december 31.
<br>Ajánlatkérõ felhívása 5. c) pontjában rögzítette, hogy a dokumentáció ellenértéke 80 000 Ft + áfa, valamint hogy a dokumentáció megvásárlása az ajánlattevõk számára kötelezõ, ennek hiányában érvényes ajánlat nem tehetõ. Az ajánlat dokumentáció 67. oldalból valamint 32 oldalas szerzõdéstervezetbõl áll. Részletesen tartalmazza a szállított eszközökre vonatkozó mûszaki követelményeket, specifikációt, az ajánlattevõtõl elvárt szolgáltatásokat, követelményeket.
<br>A dokumentáció 53. oldala szolgált a referencialevelek csatolására. Itt ajánlatkérõ lábjegyzetben feltüntette, hogy "Figyelem! A referencialevélben szereplõ aktív eszközök gyártójának meg kell egyezni a megajánlott termékek gyártójával."
<br>A módosítás alapján az ajánlattételi határidõ: 2003. október 27. volt.
<br>Ajánlatkérõ az ajánlati felhívás 11. a) pontjában határozta meg a résztvevõk pénzügyi, gazdasági és mûszaki alkalmassága igazolására kért adatokat és tényeket. Ennek 2.1. pontjában a mûszaki alkalmasság körében elõírta az elõzõ három év, késõbb alakult cég esetében a megalakulás óta, a beszerzés tárgya szerinti, maximálisan 10 db legjelentõsebb magyarországi referenciájának ismertetését referencialevéllel hitelesítve.
<br>A 11. b) pontban kerültek meghatározásra az ajánlattevõnek a szerzõdés teljesítésére alkalmatlanná minõsítésének szempontjai. A negyedik francia bekezdés szerint alkalmatlan az ajánlattevõ ha "a referenciák esetén, ha nincs legalább 3 db, olyan kiváló minõsítésû referenciája, amelyek szerzõdés szerinti ellenértéke, a hármat összesítve legalább 800 millió forint összegû."
<br>Az ajánlatkérõ az elbírálás szempontjaként az összességében legelõnyösebb ajánlat szempontját jelölte meg, s a felhívás 13. b) pontjában meghatározta az elbírálás részszempontjait az azokhoz tartozó súlyszámokkal, az alábbiak szerint:
<br>részszempont	súlyszám
<br>- Az összesített ajánlati ár	140
<br>- Mûszaki tartalom	100
<br>- Összesen	240
<br>A mûszaki tartalomra vonatkozóan több alszempontot határozott meg ajánlatkérõ külön a switch esetén és külön a router esetén, melyek a termékek különbözõ funkcióihoz, mûszaki követelményeihez kapcsolódtak.
<br>Többek között a switch esetén:
<br>részszempont	súlyszám
<br>- Loggolás a syslog serverre (igen/nem)	6,25
<br>- Többszintû adminisztrátori jogosultság-rendszer (igen/nem)	 5,00
<br>Router esetén:
<br>- AES titkosítás 256 Kbps-ot meghaladó sebesség (igen/nem)	1,25
<br>- Titkosítás gyorsítása külön hardverelemmel (igen/nem)	1,25
<br>- Stateful tûzfalfunkció (igen/nem)	6,25
<br>Egyéb funkciók:
<br>- A switch a routerrel azonos gyártó terméke (igen/nem)	9,38
<br>Meghatározta az adható pontszámot és a pontszámítás módszerét is.
<br>Kérelmezõ 2003. október 1-jén terjesztett elõ jogorvoslati kérelmet, az eljárás hiánypótlást követõen 2003. október 7-én indult meg. Kérelmében kérte az álláspontja szerint több pontban törvénysértõ ajánlati felhívás megsemmisítését, jogsértés megállapítását, költségeinek megtérítését. Kérte ideiglenes intézkedésként a közbeszerzési eljárás felfüggesztését.
<br>Ügyfélképessége vonatkozásában elõadta, hogy a közbeszerzési eljárásban érdekeltsége fennáll, mert ajánlatot kíván tenni. Álláspontja szerint ajánlatának vizsgálata nélkül - különös tekintettel arra, hogy kérelmében a pénzügyi és mûszaki alkalmassági és alkalmatlansági feltételeket is vitatja - a pénzügyi és mûszaki alkalmatlansága nem állapítható meg.
<br>A jogsértésrõl való tudomásszerzése vonatkozásában elõadta, hogy az eljárásról 2003. szeptember 16-án szerzett tudomást egy hardver-nagykereskedõ megkeresése nyomán, s ezen a napon vette fel a dokumentációt ajánlatkérõnél. Elõadta, hogy jogorvoslati kérelmének minden pontját csak a dokumentáció ismeretében tudta megtenni.
<br>Elõadta, hogy az ajánlati dokumentáció ellenértékének meghatározása a Kbt. 37. § (3) bekezdésébe ütközik, mivel nincs arányban a közbeszerzési eljárásra tekintettel felmerült költségekkel. E körben utalt arra, hogy az ajánlatkérõ által megjelölt költségek nem tekinthetõek közvetlenül a közbeszerzéshez kapcsolódónak, így azoknak az ajánlattevõkre történõ áthárítás sérti a Kbt. elõírásait.
<br>Sérelmezte továbbá, hogy ajánlatkérõ a dokumentációban (annak lábjegyzetében) módosítja az ajánlati felhívásban meghatározott referenciafeltételeket. Az ajánlati felhívás ugyanis nem írja elõ, hogy az ajánlatban szereplõ konkrét gyártó termékére kell vonatkoznia a referenciának, tehát bármely, az ajánlat tárgyának megfelelõ referencia megfelelõ lehet az alkalmasság megállapításához. A dokumentáció alapján azonban már csak az ajánlatban szereplõ konkrét gyártó termékére kell csatolni a referenciát. Álláspontja szerint ezzel ajánlatkérõnek szûkíti a feltételeket, és sérti a Kbt. 33. § (1) bekezdését.
<br>Elõadta, hogy az ajánlati felhívás több ponton megsérti a pályázók esélyegyenlõségét, és indokolatlanul versenykorlátozó azáltal, hogy a referenciára vonatkozóan a dokumentációban szereplõ feltételek egyetlen gyártóra szûkítik a lehetséges pályázók körét, ugyancsak egyetlen, s ugyanazon gyártóra szûkítik a mûszaki tartalom alszempontjai is a lehetséges termékek körét. Indokolásul elõadta, hogy Magyarországon a beszerzés tárgyára vonatkozóan három szállításból 800 millió forintos referenciája kizárólag a Cisco Systemsnek van, holott a feladatokat más szállítók által gyártott termékekkel is meg lehet oldani.
<br>Álláspontja szerint a switchek esetében a preferált mûszaki alszempontok vélelmezhetõen a Cisco 2950-24SI vagy a 2950G-24-EI mûszaki tulajdonságainak megfelelõen kerültek kiírásra. Ezt támasztja alá, hogy a syslog szerverre történõ loggolás és a többszintû adminisztrációs jogosultsági rendszer igen magas súllyal szerepel (6,25 + 5,00). Ez csak a Ciscóra, illetve a Huawei-re jellemzõ. A Huawei azonban Magyarországon nincs jelen, ezáltal a magyarországi referenciafeltételnek nem tud megfelelni. A Syslog funkciót pedig nem valós mûszaki igények, hanem a tervezett szállító eszközeinek ismert kiegészítõ szolgáltatásinak ismerete emelte be ekkora súllyal a felhívásba. Álláspontja szerint a routerek esetében pedig a Cisco 1711 vagy 1712-es router mûszaki tulajdonságainak megfelelõen kerültek kiírásra a mûszaki alszempontok. Ezzel kapcsolatban elõadta, hogy az AES titkosítás 256 kbs-t meghaladó sebessége, a külön hardverelemmel történõ titkosítás és a Stateful tûzfal funkció együttes 1,25 + 1,25 + 6,25 súlyszámmal való értékelése a fenti termék tulajdonságait hozza elõnyös helyzetbe annak ellenére, hogy a feladatot sokkal olcsóbb kategóriájú (SMC, VIGOR, LinkSys, vagy 3Com) eszközzel is meg lehetne oldani, mely termékek a fenti feltételek alapján nem versenyképesek a Cisco termékek ellenében. A mûszaki szempontok közül az általa kifogásolt szempontok 29,38 pontnyi veszteséget okoznak annak az ajánlattevõnek, aki nem a Cisco termékeivel indul.
<br>Sérelmezte, hogy a mûszaki tartalom alszempontjai közül legnagyobb súllyal (9,38) ajánlatkérõ azt értékeli, ha a switch és a router gyártója megegyezik. Álláspontja szerint ez mûszakilag teljesen indokolhatatlan, mert az internet lényege a teljesen különbözõ gyártók által gyártott eszközök nyílt szabványokon alapuló együttmûködése és ellehetetleníti a vegyes gyártóktól származó termékekkel történõ ajánlattételt.
<br>Elõadta továbbá, hogy az általa sérelmezett pontjai miatt a felhívás a Cisco eszközök három szállítójára korlátozza a versenyt, ezáltal az árverseny elmarad, mert nem a gyártók versenyeznek.
<br>Kérelmezõ álláspontja szerint az általa elõadottakat az is alátámasztja, hogy az ajánlattételi határidõre csak a Synergon Informatikai Rt., az LNX Hálózatintegrációs Rt. és a MatávCom Kft. adott be ajánlatot.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában kérte a kérelem elutasítását ügyfélképesség hiánya, a harmadik kérelmi elem vonatkozásában elkésettség és valamennyi kérelmi elem vonatkozásában megalapozatlanság jogcímén is.
<br>Elõadta, hogy kérelmezõ részérõl nem áll fenn a Kbt. 79. § (3) bekezdésében meghatározott jog vagy jogos érdek sérelme tekintettel arra, hogy a kérelmezõ társaság néhány hónapja alakult, így az ajánlati felhívásban meghatározott, a pénzügyi, gazdasági alkalmasságot megalapozó elõírásoknak nem felel meg. Hivatkozott arra, hogy a közbeszerzési eljárásban az ügyfél fogalma szûkebb, mint az államigazgatási eljárásban, ugyanis a közvetlen érdeksérelem fennállását kell igazolni. E vonatkozásban hivatkozott továbbá a beszerzés becsült értékére is, melynek igazolására csatolta ajánlatkérõ nyilatkozatát a pénzügy fedezet rendelkezésre állásáról. A beszerzés nagyságrendjére tekintettel is kérte megállapítani azt, hogy kérelmezõ, egy 3 millió Ft alaptõkével rendelkezõ Kft. alkalmatlan arra, hogy az eljárásban ajánlattevõ legyen.
<br>Az ajánlati felhívás 13. b) pontjára vonatkozó kérelmi elem vonatkozásában hivatkozott a jogorvoslati kérelem elkésettségére tekintettel arra, hogy az ajánlati felhívás 2003. szeptember 3-án megjelent, s ezt a kifogásolt elemet tartalmazta, tehát ezen kérelem vonatkozásában a jogorvoslati kérelem benyújtásához a dokumentáció megismerésére nem volt szükség. Álláspontja szerint október 1-jén ez a kérelem a 15 napos jogvesztõ határidõn túl került benyújtásra.
<br>A dokumentáció ellenértéke vonatkozásában elõadta, hogy a beszerzés értékére is tekintettel a mûszaki követelmények összeállításához és a szerzõdéstervezetek elkészítéséhez speciális szakértelemre volt szükség, mely külsõ szakértõk bevonását tette szükségessé. Megítélése szerint a dokumentáció összeállítása során közremûködõ külsõ szakértõk díjazása figyelembe vehetõ az ellenérték meghatározása során. A külsõ szakértõk igénybevételének igazolására csatolt két megbízási szerzõdést és egy vállalkozási szerzõdést a Közháló projekt feladataival kapcsolatban, melyeknek részét képezi a pályázatok elkészítésében való részvétel. Ezenfelül a szövegszerkesztés költségei (300 ezer Ft), a nyomtatási és másolási költségek (110 ezer Ft), valamint az ügyfélszolgálat becsült költségei (2 M Ft) is a dokumentáció elõállítására fordított költségek, melybõl jelen eljárást több mint 3 millió Ft összeg terheli. Álláspontja szerint a dokumentáció ellenértéke a közbeszerzési gyakorlatban egyébként sem tekinthetõ magasnak, annak kifizetése kisvállalkozások számára is lehetséges. A figyelembe vett költségek a közbeszerzési eljárásra tekintettel merültek fel, a dokumentáció értéke a Kbt. 37. § (3) bekezdése figyelembevételével került kialakításra.
<br>A referenciák csatolására vonatkozó, a dokumentációs elõírás vonatkozásában elõadta, ezt a megjegyzést csak magyarázatnak tekintette, az ajánlati felhívásban foglaltakat nem módosítja és nem is korlátozta. Álláspontja szerint amennyiben az ajánlati felhívás és a dokumentáció elõírásai között ellentmondás van, az ajánlati felhívás az irányadó, ebbõl következõen álláspontja szerint nem kell figyelembe venni a dokumentáció lábjegyzetében szereplõ kikötést.
<br>Elõadta, hogy a mûszaki alszempontok nem jelentik a feltételek szûkítését és nem jelentik egyik gyártó preferálását sem. A mûszaki szempontok értékelésének célja a "Közháló"-val szemben támasztott magas szakmai követelmények kielégítése.
<br>Az ajánlati felhívás 13. b) pontja vonatkozásában elõterjesztett kérelmi elemmel kapcsolatban érdemben is elõterjesztette észrevételeit. Elõadta, hogy téves kérelmezõ értelmezése. Az összességében 800 milliós 3 referencia állhat sok, kedvezõ árú végponti berendezésbõl, a kapcsolódó szolgáltatásokból, vagy bármely más komponensbõl amennyiben maga a referencia a közbeszerzés tárgyával megegyezõ tartalmú. A közbeszerzés tárgyára vonatkozó, megfelelõ mértékû referenciával Magyarországon számos nagyobb gyártó és nagyobb cég rendelkezik.
<br>A mûszaki alszempontok vonatkozásában ajánlatkérõ elõadta, hogy nincs olyan gyártó, amelyik minden követelményt teljesítene (a kérelmezõ által megnevezett Cisco termékek sem) és nincs olyan gyártó, amely egyik kifogásolt szempontnak sem tesz eleget. Példaként megjelölte, hogy a Hewlett-Packard, a Dell, az Entrasys, a 3Com által gyártott switchek és routerek is sok, de nem valamennyi feltételnek felelnek meg.
<br>A kérelmezõ által kifogásolt mûszaki alszempontokkal kapcsolatosan elõadta, hogy azokat a "Közhálóval" szemben támasztott magas szakmai követelmények indokolják. Hivatkozott arra is, hogy a felhívásból a részszempontok és súlyszámok alapján megállapítható, hogy az összesített ajánlati ár súlyszáma 140, a mûszaki tartalom súlyszáma pedig összességében 100, tehát sokkal kisebb a súlya a kérelmezõ által kifogásolt mûszaki szempontoknak, különös tekintettel arra, hogy az ott felsorolt számos mûszaki alszempontból kérelmezõ csak hármat kifogásolt.
<br>Az egyéb érdekeltek érdemi nyilatkozatot nem tettek.
<br>A Döntõbizottságnak elsõdlegesen azt kellett vizsgálnia, hogy a kérelmezõ rendelkezik-e ügyfélképességgel.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>Kérelmezõ az ajánlati felhívás elõírásainak megsemmisítését kérte arra való hivatkozással, hogy annak megszövegezése sérti jogos érdekeit. A Döntõbizottság azt állapította meg, hogy a kérelmezõ cégkivonatában több olyan tevékenységi kör is szerepel (7210'03 hardver-szaktanácsadás, 7221'03 szoftverkiadás, 7222'03 egyéb szoftver-szaktanácsadás, 7230'03 adatfeldolgozás, 7240'03 adatbázis-tevékenység, online-kiadás, 7260'03 egyéb számítástechnikai tevékenység) amely feljogosítja a beszerzés tárgyát képezõ tevékenység folytatására, tehát nem zárható ki ilyen tárgyú beszerzések esetén a közbeszerzési eljárásban való részvétele akár ajánlattevõként akár alvállalkozóként. Ennek alapján a tevékenységi körét érintõ beszerzések tekintetében közzétett részvételi, illetve ajánlati felhívás jogsértõ elõírása kérelmezõ jogát, jogos érdekét sértheti, így ügyfélképességgel rendelkezik. Annak eldöntésére, hogy az alkalmassági kritériumoknak meg tud-e felelni az eljárásnak csak egy késõbbi szakaszában kerül sor, így a szerzõdés teljesítésére való alkalmatlanság fennállása önmagában az ügyfélképesség hiányát nem alapozza meg.
<br>A Döntõbizottságnak ezt követõen azt kellett vizsgálnia, hogy a jogorvoslati kérelem - a harmadik kérelmi elemet tekintve - a törvényes határidõn belül került-e elõterjesztésre.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. 79. § (1) bekezdése szerint a Döntõbizottság eljárásra - ha e törvény másként nem rendelkezik - az államigazgatási eljárás általános szabályairól szóló 1957. év IV. törvény (a továbbiakban: Áe.) rendelkezéseit kell alkalmazni.
<br>Az Áe. 39. § szakasza tartalmazza a határidõk számításával kapcsolatos szabályokat, a (4) bekezdés szerint a határidõt kétség esetén megtartottnak kell tekinteni.
<br>A Kbt. kétféle határidõt állapít meg jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani, a Kbt. három eseménnyel kapcsolatban meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.
<br>Kérelmezõ az ajánlati felhívást támadta a kérelmében. A Kbt. 79. § (8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont a módosítás megjelenésére is tekintettel 2003. október 27. volt, így a kérelem benyújtása ehhez az idõponthoz képest határidõben történt meg.
<br>Ezt követõen azt kellett vizsgálni, hogy a kérelem az e törvény szabályait sértõ esemény tudomásra jutásától számított 15 napos határidõben került-e benyújtásra. Kérelmezõ nyilatkozata szerint a jogsértésrõl történõ tudomásszerzés idõpontja 2003. szeptember 16. Ekkor kereste meg egy hardver-nagykereskedõ, s ezen a napon szerzett tudomást az eljárásról, és ezen a napon szerezte be a dokumentációt is. Jelen esetben a kérelmezõ nyilatkozata áll csak a Döntõbizottság rendelkezésére a tudomásra jutás idõpontjával kapcsolatban, ezzel ellentétes adat az eljárás során nem merült fel. Az Áe. fenti rendelkezésére is tekintettel a Döntõbizottság a jogsértésrõl történõ tudomásra jutás idõpontjaként 2003. szeptember 16-át állapította meg, így ehhez az idõponthoz képest a kérelem minden pontja vonatkozásában megállapítható, hogy a jogvesztõ határidõben került benyújtásra. Ennek alapján a jogorvoslati kérelem érdemi elbírálásának eljárásjogi akadálya nincs.
<br>A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme részben - az ajánlati dokumentációt támadó részében - alapos.
<br>A Kbt. 26. § (2) bekezdése kimondja, hogy a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A nyílt eljárás ajánlati felhívással indul, amelyet az ajánlatkérõ köteles hirdetmény útján közzétenni. Az ajánlati felhívás tartalmazza a beszerzés tárgyára, a szerzõdéses feltételekre vonatkozó ajánlatkérõi elvárásokat. A Kbt. 26. § (2) bekezdés második fordulata alapján az ajánlatkérõ a közzé tett ajánlati felhívásában foglaltakhoz kötve van. Amennyiben azon változtatni kíván, azt csak hirdetmény útján teheti meg. Az ajánlatkérõ által készített dokumentáció nem azt a célt szolgálja, hogy az ajánlati felhívásban meghatározottakat ismételten közölje az ajánlatkérõ, hanem azt, hogy a részletes szerzõdéses feltételeket megjelölje. Az ajánlati felhívásban meghatározott alkalmassági követelményeket a dokumentációban ajánlatkérõ nem szûkítheti, nem bõvítheti, legfeljebb az ajánlat készítésének elõsegítése érdekében ahhoz magyarázó szöveget fûzhet.
<br>A Döntõbizottság az ajánlati felhívás és a dokumentáció összehasonlítása eredményeképpen megállapította, hogy a referenciák csatolására vonatkozóan ajánlatkérõ módosította az ajánlati felhívást, amikor elõírta, hogy az aktív eszközök gyártójának meg kell egyeznie a megajánlott termék gyártójával.
<br>A Döntõbizottság nem fogadta el ajánlatkérõ érvelését, mely szerint a dokumentációban az a megfogalmazás, hogy "a referencialevélben szereplõ aktív eszközök gyártójának meg kell egyezni a megajánlott termékek gyártójával" nem tekinthetõ az ajánlati felhívásban a referenciára vonatkozó elõírások magyarázatának, mert az ajánlati felhívás csak a "beszerzés tárgya szerinti" referencia csatolását írja elõ. Ennek következtében az ajánlati felhívásban megjelölt referenciára vonatkozó elõírástól eltérõ, annál szûkebben megfogalmazott elõírás az alkalmassági kritérium módosítását jelenti. Ez a módosítást pedig sérti a Kbt. 33. § (1) bekezdésében foglaltakat.
<br>A Döntõbizottság nem fogadta el ajánlatkérõnek azt az érvelését sem, hogy az ajánlati felhívás és a dokumentáció között lévõ ellentmondás esetén az ajánlati felhívást kell figyelembe venni. Ennek az elvnek az alkalmazására esetlegesen csak abban az esetben kerülhet sor, ha az ellentmondó rendelkezéseket határidõben nem támadták meg, és ez esetben a jogsértés reparálhatóságára már nincs lehetõség.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>Kérelmezõ indítványozta a Kbt. 24. § (2) bekezdésében meghatározott alapelv megsértésének megállapítását is a módosítás nyilvános közzétételének elmaradása miatt.
<br>Az eljárási alapelvek szerepe kettõs. Egyrészt azok áthatják a közbeszerzési eljárás egész menetét, és az egyes részletszabályokban tételesen is megfogalmazódnak, illetve a konkrét normákat elvi háttérrel övezik.
<br>A Döntõbizottság jogsértésként a Kbt. 33. § (1) bekezdését állapította meg, mely jogszabályi rendelkezés önmagában tartalmazza az alapelvi rendelkezés betartásának követelményét, így a tételes jogszabályi rendelkezés megsértésének megállapítása mellett szükségtelen a 24. §-ban foglalt alapelvi rendelkezés megsértésének kimondása.
<br>A Döntõbizottság megállapította, hogy nem alaposak a kérelmezõnek a további kérelmi elemei.
<br>A Kbt. 37. § (3) bekezdése szerint "A dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani."
<br>A Kbt. e rendelkezésébõl megállapítható, hogy a dokumentáció ellenértékébe nem csak annak sokszorosítási költsége tartozik bele, hanem az ellenérték több tétel összegét fejezi ki. E körbe vonható a dokumentáció elõállításával, elkészítésével kapcsolatosan kifejtett munkának az ellenértéke is. A Döntõbizottság álláspontja szerint nincs akadálya külsõ szakértõ alkalmazásának, és ezen költségek felszámításának. A becsatolt iratok alapján megállapítható, hogy ajánlatkérõnek jelen közbeszerzési eljárásban felmerült költségei mintegy hárommillió forintot tettek ki, mely tartalmazta a projektvezetéssel, szerzõdéstervezet-elkészítéssel, szövegszerkesztéssel, nyomtatási, másolási költségekkel és az ügyfélszolgálati költségekkel kapcsolatos elemeket. Ezek arányában a megállapított 80 000 Ft + áfa összegû dokumentáció ellenérték megfelel a Kbt. vonatkozó rendelkezéseinek.
<br>A Döntõbizottság ezt követõen az ajánlati felhívás 13. a) pontjában meghatározott mûszaki tartalom alszempontjaira vonatkozó kérelmi elemet vizsgálta meg.
<br>A Döntõbizottság a felek írásbeli, valamint a tárgyaláson tett nyilatkozatai alapján nem fogadta el kérelmezõnek azt az állítását, hogy az ajánlati felhívás fenti szempontjai indokolatlanul és ismételten egy gyártó (Cisco) termékeit részesítik elõnyben. A Döntõbizottság megállapította, hogy valamennyi, az eljárás során megvizsgált termék vonatkozásában kimondható az, hogy nem felel meg valamennyi, a részszempontokban felsorolt mûszaki követelménynek. Ugyanakkor az is megállapítható, hogy a kérelmezõ által kifogásolt alszempontok összességének a hiánya sem állapítható meg a vizsgálat körébe vont termékek esetében. A Syslog szerverre loggolás követelményének HP és Dell gyártmányok, az azonos gyártótól beszerezhetõ switch- és routerkövetelménynek Entrasys és 3COM, a három kifogásolt biztonsági követelménynek a routerek esetében Allied Telesyn és Entrasys termékek is eleget tesznek.
<br>A Döntõbizottság megállapította, hogy tekintettel arra, hogy a kérelmezõ által kifogásolt öt mûszaki alszempont nem egy gyártót, vagy terméket jellemez és együttes súlyszáma (29,38) ami sem a mûszaki tartalom 100-as súlyszámát, sem az összesített 240-es súlyszámot nem befolyásolja jelentõsen, ezért meghatározásuk nem jogsértõ.
<br>A Döntõbizottság megítélése szerint ajánlatkérõ jogosult meghatározni, hogy milyen mûszaki színvonalú szolgáltatást vár el az ajánlattevõktõl, amennyiben az annak megfelelõ termékek vonatkozásában biztosítja a versenyt.
<br>A referenciákra vonatkozó elõírás a Döntõbizottság megítélése szerint, tekintettel arra, hogy a közbeszerzési eljárás tárgya "adatkommunikációs berendezések szállítása, telepítése és karbantartása, a beszerzés összegére és arra a körülményre, hogy ajánlatkérõ több éves szerzõdést kíván kötni nem tekinthetõ túlzott mértékûnek figyelemmel arra is, hogy a referenciák vonatkozhatnak berendezésekre és kapcsolódó szolgáltatásokra is a közbeszerzés tárgyára vonatkozóan. Ez a meghatározása a szükséges referenciának megfelel a Kbt. 44. § (7) bekezdésében foglaltaknak. A rendelkezésre álló iratok alapján a dokumentációt az ajánlati felhívás ismeretében több cég is megvásárolta, így ez a körülmény sem támasztja alá, hogy ajánlatkérõ referenciák tárgyában írt alkalmassági követelménye versenykorlátozó lenne.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 33. § (1) bekezdését és ezért a 88. § (1) bekezdés c) pontja alapján semmisítette meg ajánlatkérõ dokumentációjának jogsértõ részét, valamint a 88. § (1) bekezdés b) pontja alapján felhívta a törvény szabályainak megfelelõ eljárásra.
<br>A Döntõbizottsága Kbt. 88. § (1) bekezdés a) pontja alapján utasította el a kérelmezõnek a dokumentációval és a mûszaki tartalom alszempontjaival kapcsolatos kérelmi elemét.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés súlyára és reparálhatóságára tekintettel nem ítélte indokoltnak a minimális bírságnál magasabb összegû bírság kiszabását.
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 14.
<br>
<br>Dr. Telek Katalin s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>