<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (9741)
</h2>
<br>25.K.32.035/2003/1-I.
<br>
<br>A Kaposvár Megyei Jogú Város Önkormányzata (7400 Kaposvár, Kossuth tér 1.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közigazgatási határozat felülvizsgálata (D.279/2003.) - iránti perében a bíróság meghozta az alábbi
<br>
<br>VÉGZÉST:
<br>
<br>A bíróság a keresetlevelet idézés kibocsátása nélkül elutasítja.
<br>A végzés ellen a kézbesítéstõl számított 15 nap alatt fellebbezésnek van helye, amelyet ennél a bíróságnál lehet a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>A felperes keresetében jogszabálysértésre hivatkozással kérte az alperes 2003. július 3-án kelt D.279/17/2003. számú határozatának felülvizsgálatát.
<br>Az alperes nyilatkozatában elsõdlegesen elkésettségre hivatkozással kérte a keresetlevél idézés kibocsátása nélküli elutasítását, másodlagosan pedig érdemi nyilatkozata alapján kérte a kereset elutasítását és a felperes perköltségben való marasztalását, egyben megküldte a közigazgatási iratokat.
<br>A bíróság megállapította, hogy a keresetlevél az alábbiak miatt elkésett.
<br>A közbeszerzésekrõl szóló, többször módosított 1995. évi XL. törvény (Kbt.) 90. § (1) bekezdése szerint a keresetlevelet a határozat kézbesítésétõl számított 15 napon belül kell benyújtania bizottsághoz. Az errõl szóló tájékoztatást a perben támadott közigazgatási határozat - helyesen - tartalmazza.
<br>A közigazgatási iratokból a bíróság megállapította, hogy a felperes a perben támadott határozatot 2003. július 4. napján vette át, így a keresetlevél benyújtására nyitva álló határidõ, figyelemmel a munkaszüneti napokra is, 2003. július 21. napján lejárt. Tekintettel arra, hogy a felperes keresetlevelét 2003. július 22-én adta postára, az a Kbt. 90. § (1) bekezdése alapján elkésett. Felperes igazolási kérelmet nem terjesztett elõ.
<br>A Polgári Perrendtartásról szóló, többször módosított 1952. évi III. tv. (Pp.) 130. § (1) bekezdés h) pontja szerint a bíróság a keresetlevelet idézés kibocsátása nélkül elutasítja, ha megállapítható, hogy külön jogszabály a keresetindításra határidõt állapít meg, ezt a felperes elmulasztja, és igazolási kérelmet sem terjeszt elõ, vagy azt a bíróság elutasítja.
<br>Miután a Kbt. mint külön jogszabály a keresetindításra 15 napos határidõt állapít meg, és ezt a felperes a fentiek szerint elmulasztotta és igazolási kérelmet sem terjesztett elõ, ezért a bíróságnak a keresetlevelet a Pp. 130. § (1) bekezdés h) pontjának alapján el kellett utasítania.
<br>Az eljárás az illetékekrõl szóló, többször módosított 1990. évi XCIII. tv. (Itv.) 57. § (1) bekezdés a) pontja alapján illetékmentes.
<br>
<br>Budapest, 2003. szeptember 15.
<br>
<br>Dr. Vitál-Eigner Beáta s. k.,
<br>bíró
<br><br></body></html>