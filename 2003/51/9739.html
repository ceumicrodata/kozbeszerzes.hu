<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>FÕVÁROSI BÍRÓSÁG (9739)
</h2>
<br>25.K.30.499/2003/4.
<br>
<br>A bíróság a dr. Machács Barna ügyvéd (1064 Budapest, Podmanicky út 61.) által képviselt Budapest Fõváros XXIII. Kerület, Soroksár Önkormányzata (1239 Budapest, Grassalkovich út 162.) felperesnek a dr. Nagy László Gábor jogtanácsos és Székelyné Bihari Mária közbeszerzési biztos által képviselt Közbeszerzések Tanácsa Közbeszerzési Döntõbizottság (1024 Budapest, Margit körút 85.) alperes ellen - közbeszerzési ügyben hozott (hivatkozási szám: D.779/12/2002) - közigazgatási határozat felülvizsgálata iránti perében meghozta a következõ
<br>
<br>ÍTÉLETET:
<br>
<br>A bíróság a felperes keresetét elutasítja.
<br>Kötelezi a bíróság a felperest, hogy 15 nap alatt fizessen meg az alperesnek 20 000 forint, azaz húszezer forint perköltséget.
<br>A kereseti illetéket az állam viseli.
<br>Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál kell a Fõvárosi Ítélõtáblához elõterjeszteni.
<br>
<br>INDOKOLÁS
<br>
<br>Felperes ajánlatkérõként elõminõsítési eljárás megindítására részvételi felhívást tett közzé, a Közbeszerzési Értesítõ 2002. december 4-én megjelent számában a Budapest XXIII. kerület, Soroksár 2003-2004. évi szennyvíz-közcsatornázási programjának megvalósítása tárgyában.
<br>A részvételi felhívás 3. a) pontja szerint a szennyvíz-közcsatornázási program megvalósítására a kerület közigazgatási területén belül, öt utcacsoportban (részproject, önálló vállalkozási szerzõdéskötésre kijelölt kivitelezési egység) kerül sor.
<br>A felhívás 3. d) pontja alapján az egyes kivitelezési egységekre külön-külön részajánlat adható, az ajánlatok értékelése kivitelezési egységenként történik, szerzõdéskötésre a részprojectek nyertesével (nyertesekkel) részprojectenként kerül sor.
<br>A részvételi felhívás 4. pontjában meghatározták a teljesítés határidejét. E szerint a I-IV-V. kivitelezési egységek vonatkozásában ez 2003. október 15-e, míg a II-III. kivitelezési egységekre vonatkozó részprojectek esetén 2004. június 30.
<br>A részvételi felhívás 10. b) pontjában felperes meghatározta a részvételre jelentkezõknek a szerzõdés teljesítésére alkalmatlanná minõsítésének szempontjait. Ezek szerint - többek között - a szerzõdés teljesítésére alkalmatlan az a részvételre jelentkezõ, akinek pénzügyi és gazdasági helyzete nem megfelelõ, mert az utolsó három év (1999-2000-2001.) beszámolója szerint, a likviditási mutatója bármelyik évben nem éri el az 1,3 értéket (a készletekkel csökkentett forgóeszközök értékének a rövid lejáratú kötelezettségek értékéhez viszonyított aránya).
<br>Az alperes jogorvoslati kérelemre eljárva a 2003. január 28. napján kelt D.779/12/2002. számú határozatában megállapította, hogy felperes megsértette a Kbt. 44. § (7) bekezdését, ezért a részvételi felhívást megsemmisítette, és felperessel szemben egymillió forint bírságot szabott ki. Egyben kötelezte az igazgatási szolgáltatási díj viselésére.
<br>Az indokolás szerint a Kbt. 44. § (7) bekezdésében kógensen meghatározza azt, hogy az ajánlatkérõnek a szerzõdés teljesítéséhez szükséges pénzügyi és gazdasági, valamint mûszaki alkalmassága igazolására meghatározott adatok és tények kérését a közbeszerzés tárgyára kell korlátoznia, a szerzõdésteljesítésre alkalmatlanná minõsítési okokként meghatározott feltételek pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig írhatók elõ.
<br>Az alperes megállapította, hogy a felperes valamennyi tétel tekintetében azonos alkalmassági feltételeket követelt meg a részvéteke jelentkezõktõl, holott az egyes tételek mind volumenüket, mind teljesítési idõtartamukat, és ezen keresztül az ezekkel kapcsolatos ajánlattevõi elõzetes finanszírozás idõtartamát és költségeit érintõen eltérnek. Ennek alapján azon pénzmennyiség is jelentõsen eltér, amely ténylegesen szükséges a felhívás beszerzési tárgyának egyes tételei megvalósításához.
<br>A beszerzés felperes által kalkulált értéke mintegy 438 000 000 forint.
<br>A közgazdasági szakirodalom alapján a likviditási mutató 1 körüli értéke az a pont, amely pontban a vállalkozás rövid lejáratú kötelezettségeinek kifizetéséhez megfelelõ mennyiségû és értékû forgóeszközzel mint fedezettel rendelkezik, míg adott esetben a gazdálkodás szempontjából a saját tõkéjét a vállalkozás eredményessége és a tõke hasznosulási megtérülési sebessége szempontjából optimális szinten igyekszik tartani. Az 1 fölötti tartományban a vállalkozás a rövid lejáratú kötelezettségek tekintetében nagyobb fizetési biztosítékot tartalékol a rövid lejáratú kötelezettségeinek kielégítésére, azonban ez számára gazdálkodási eredményességet csökkentõ következménnyel jár.
<br>Álláspontja szerint az 1,3 nagyságú likviditási mutató egységes megkövetelése nem veszi figyelembe az egyes tételek eltérõ nagyságát és eltérõ mértékû költségigényét, ezért az elõírt likviditási mutató szükségességét és arányosságát sem a beszerzés értéke, sem a beszerzés tárgya, illetõleg egyéb körülmény nem támasztja alá. Önmagában az a körülmény, hogy felperesi ajánlatkérõ milyen paraméterekkel rendelkezõ céget látna szívesen a beszerzés tárgyának megvalósításánál, nem ad jogszerû alapot a pénzügyi, gazdasági alkalmassági szempontok között 1,3-as likviditási mutató elõírására.
<br>A felperes egységesen állapította meg az alkalmassági, alkalmatlansági feltételeket valamennyi tétel tekintetében, és ezzel az egyes kis nagyságrendû, korábban befejezõdõ tételek tekintetében a beszerzés ezen tételeinek megvalósításához ténylegesen nem szükséges, illetve a szükséges mértékét meghaladó alkalmassági, alkalmatlansági követelményt határozott meg az 1,3 likviditási mutató megkövetelésével. Mindezek alapján nem találta a részvételi felhívás 10. b) pontjában meghatározott 1,3 nagyságú likviditási mutatót a Kbt. 44. § (7) bekezdése szerint a közbeszerzés tárgyára vonatkozóan korlátozottnak, illetve a beszerzés értékére tekintettel legfeljebb a szerzõdés teljesítéséhez ténylegesen szükséges mértékûnek, ezért az jogsértõ.
<br>Felperes jogszabálysértésre hivatkozással kérte a közigazgatási határozat felülvizsgálatát. Álláspontja szerint a határozat indokolása egyoldalú, a felperes azon lényeges érvelését nem is említi, hogy a jogorvoslati kérelmet elõterjesztõk annak ellenére támadták a részvételi felhívást, hogy a kért vállalkozási szerzõdés csupán majd az ajánlati szakaszban kerül elõírásra, tehát nem is tudhatták, hogy mihez képest túlzó a hivatkozott mutató. Azzal is érvelt, hogy idõközben elkészült a részletes ajánlatkérési dokumentáció, amely szerint a kivitelezõknek a tényleges kivitelezési munka befejezését követõen több mint hatvan napig kell a pénzükre várni. Hivatkozott még arra, hogy a mutatószámok az éves beszámolóról (Saldó Pénzügyi Tanácsadó és Informatikai Rt., 1993.) arról tájékoztat, hogy a különbözõ likviditási fokozatú eszközök összege hány százalékát fedezi a rövid távú kötelezettségnek. A vállalat pénzügyi helyzetének megítéléséhez a forgóeszközök struktúráját a likviditás mértéke szempontjából is értékelni kell. A mutatószám a nemzetközi gyakorlatban általában kettõszáz százalék körül elfogadható. Álláspontja szerint ebbõl is látható, hogy az elõírt 1,3 mértékû mutató elõírása nem irreális.
<br>Ugyancsak kifogásolta, hogy az alperes nem foglalkozott azzal a felperesi bejelentéssel sem, mely szerint a részvételi felhívásra öt cég is jelentkezett, négy cég pedig beadta a jelentkezését. Felperes tehát gond nélkül tudott felkérni ajánlattételre alkalmasnak minõsülõ részvételre jelentkezõket, akiknek pénzügyi likviditási helyzete a közbeszerzés biztonságos megvalósulását vetítette elõre.
<br>Felperes hivatkozott arra is, hogy az alperes határozatával indokolatlanul nagy kárt okozott, amikor kötelezte a bírság és az igazgatási szolgáltatási díj viselésére, ezen kívül üzleti titkot is sértett, amikor a felperes által kalkulált beszerzési értéket is a határozatban nyilvánosságra hozta. Hivatkozott arra is, hogy a céltámogatások felhasználása idõben korlátozott, így a megismételt eljárással a megvalósításra fordítható idõ lényegesen lerövidül, ez pedig a beszerzés árának emelkedését eredményezi, a támogatás elvesztésének kockázata megnõ.
<br>Kifogásolta azt is, hogy a határozat egyetlen konkrét szakirodalmat sem jelölt meg.
<br>Végül hivatkozott még arra is, hogy a likviditási mutató 1,3 mértékû megadásának indokolatlanságát semmi elõzmény nem sugallta, ismeretei szerint ilyen vonatkozású alperesi állásfoglalás, illetve határozat ez ideig nem volt. Hangsúlyozta, hogy a Közbeszerzési Értesítõ jogi lektora a mutató jogszerûségét jelen esetben és máskor sem, korábban nem kifogásolta.
<br>Annak bizonyítására, hogy a legkisebb nagyságrendû részfeladathoz képest sem eltúlzott az 1,3-as mutató elõírása, szakirodalmi bizonyítást ajánlott fel.
<br>Felperes a tárgyaláson becsatolta a módosított közbeszerzési törvény gyakorlati alkalmazása címû kézikönyv 125. oldalának másolati példányát, ahol többek között szerepel "ha a mutató kisebb, mint 1,5". A mondat eleje a rossz minõségû fénymásolás miatt olvashatatlan. Felperes a bíróság felhívására sem csatolta a keresetlevelében hivatkozott szakirodalmi kivonatot, a bíróság végzésében foglalt elõkészítõ irat elkészítése helyett a tárgyalás berekesztése elõtt indítványozta esetlegesen közgazdász igazságügyi szakértõ kirendelését.
<br>Mindezen indokai alapján kérte a határozat hatályon kívül helyezését, perköltségre igényt tartott.
<br>Az alperes nyilatkozatában hangsúlyozta, hogy felperes öt tétel tekintetében tette lehetõvé a részajánlat tételét, mely tételek egymástól jelentõsen eltérõ méretûek (a kalkulált értéket tekintve legkisebb tétel nem egész egyharmada a legnagyobb tételnek), azonban a felperes ennek ellenére egységesen 1,3 likviditási mutatót határozott meg alkalmassági feltételként. Álláspontja szerint a félmilliárd alatti összesített beruházási költség nem olyan nagyságrendû, amely egy átlagos méretû ipari cég gazdálkodását befolyásolhatná tekintettel arra, hogy ez az összeg még öt részre is oszlik.
<br>A felperes által felvetett üzleti titok megsértésével kapcsolatban arra hivatkozott, hogy a beszerzés kalkulált értéke a céltámogatás megítélése során meghatározásra került, az nyilvános adat. Alperes a határozatában a teljes beszerzés kalkulált értékét tüntette fel, az egyes tételeket nem határozta meg külön-külön összegszerûen, ezáltal üzleti titkot sem sértett.
<br>Az ellenérték megfizetésével kapcsolatos felperesi hivatkozásra kifejtette, hogy felperes figyelmen kívül hagyta, hogy a három kisebb terjedelmû szakasz befejezési határideje 2003. október 15., míg két nagyobb méretû project kivitelezési határideje 2004. június 30. Ennek alapján a három kis terjedelmû beruházás esetében csak mintegy félévre, míg a két nagyobb terjedelmû beruházás esetén másfél évet kell megelõlegezni a nyertes ajánlattevõnek beruházási költségként az adott részre, projectre vonatkozóan.
<br>Kifejtett indokai szerint a határozat nem jogszabálysértõ, ezért kérte a kereset elutasítását és felperes perköltségben való marasztalását.
<br>Felperes keresete nem alapos.
<br>A bíróság az alperes határozatának felülvizsgálata során az államigazgatási eljárás általános szabályairól szóló, többször módosított 1957. évi IV. törvény (Áe.) 72. § (1) bekezdése alapján, a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e támadott rendelkezéseiben az anyagi és az eljárási szabályoknak.
<br>A bíróságnak a perben azt kellett megítélnie, hogy a perrel érintett részvételi felhívás 10. b) pontjában meghatározott 1,3 nagyságú likviditási mutató elõírása a Kbt. 44. § (7) bekezdésébe ütközik-e, és erre tekintettel jogszabálysértõ-e az alperes határozata.
<br>A bíróság a keresetlevél, az alperes nyilatkozata, a felek elõadásai, a becsatolt irat és a közigazgatási iratok alapján megállapított tényállásból kiindulva a következõkre alapozta döntését.
<br>A közbeszerzésekrõl szóló, többször módosított 1995. évi XL. törvény (Kbt. ) 44. § (1) bekezdése meghatározza, hogy milyen okiratokkal lehet az ajánlattevõnek a szerzõdés teljesítéséhez szükséges pénzügyi és gazdasági alkalmasságát igazolni. A 44. § (2) bekezdése felsorolja, hogy miként lehet a szerzõdés teljesítéséhez szükséges mûszaki alkalmasságot igazolni.
<br>A Kbt. 44. § (6) bekezdése alapján az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti körülményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. versenyeztetési rendszere a fentiek szerint abból indul ki, hogy elsõsorban azt kell megállapítani, hogy az eljárásban résztvevõk közül ki tekinthetõ alkalmasnak a feladat megvalósítására. A felhívásban fel kell tüntetni azokat a körülményeket, amelyek miatt az ajánlattevõt alkalmatlannak fogja az ajánlatkérõ minõsíteni. Ezek negatív tulajdonságokban, illetve pozitív sajátosságok hiányában vagy fogyatékosságában jelentkezhetnek. Az alkalmatlanság kritériumait azonban nem lehet úgy megállapítani, hogy ez az ajánlattevõk esélyegyenlõségének indokolatlan sérelmével járjon. Ebbõl következõen csak olyan körülmények meglétét vagy hiányát lehet alkalmatlansági oknak minõsíteni, amelyek ténylegesen szükségesek a szerzõdés teljesítéséhez, és csak olyan mértékben, ami a beszerzés becsült értékével arányban áll. Az ajánlatkérõt tehát szabadság illeti meg annak meghatározása terén, hogy kit tart alkalmasnak a szerzõdés teljesítésére, ám ez a szabadsága csak a törvény fent hivatkozott rendelkezéseinek keretei között illeti meg, az ajánlatkérõ csak az adott konkrét közbeszerzési eljárás tekintetében, a szerzõdés tényleges teljesítéséhez szükséges mértékben kérhet adatokat és tényeket.
<br>A bíróság megállapította, hogy az alperes azért minõsítette jogsértõnek a felperes által meghatározott likviditási mutatót, mert azt egységesen mind az öt tétel tekintetében írta elõ annak ellenére, hogy az egyes tételek egymástól jelentõs mértékben eltérnek, a korábban befejezõdõ kisebb nagyságrendû beszerzési részprojectek tekintetében a likviditási mutató ilyen mértékû elõírása a megvalósításhoz ténylegesen nem szükséges.
<br>A Pp. 164. § (1) bekezdése alapján a per eldöntéséhez szükséges tényeket általában annak a félnek kell bizonyítania, akinek érdekében áll, hogy azokat a bíróság valónak fogadja el. A bíróság a (2) bekezdés szerint bizonyítást hivatalból csak akkor rendelhet el, ha azt a törvény megengedi. Ilyen megengedõ szabályt a Pp. XX. fejezete nem tartalmaz. Ebbõl az következik, hogy a közigazgatási határozat bírósági felülvizsgálata iránti perben a felperesnek kell bizonyítania, hogy a felülvizsgálni kért határozat jogszabálysértõ. Ha valamilyen, a per eldöntése szempontjából jelentõs tényt a felperesnek nem sikerül bizonyítania, az a felperes hátrányára szolgál, a bizonyítatlanság következményei a felperes terhére esnek.
<br>Felperesnek a sikeres perléshez azt kellett volna bizonyítania, hogy a részvételi felhívás 10. b) pontjában meghatározott 1,3 nagyságú likviditási mutató egységes elõírása nem ütközik a Kbt. 44. § (7) bekezdésébe. Felperesnek kellett volna alátámasztania azt, hogy valamennyi részproject tekintetében szükséges és indokolt az 1,3-as mutató elõírása, az mindegyik tétel, így a korábban befejezõdõ kisebb mértékû részek vonatkozásában is a közbeszerzés tárgyára korlátozott és a részprojectek megvalósítására kötendõ szerzõdések teljesítéséhez ténylegesen szükséges mértékû.
<br>A bíróság megállapította, hogy a felperes a bizonyítási kötelezettségének nem tett eleget. A keresetlevelében hivatkozott szakirodalmi kivonatot nem tárta elõ, a bíróság felhívásában foglaltaknak nem tett eleget, a szakértõi bizonyítás felajánlásával indokolatlanul késlekedett, azt csak a tárgyalás berekesztése elõtt adta elõ. A becsatolt kézikönyvkivonat tényleges tartalma pedig nem állapítható meg. Ezzel kapcsolatban egyébként is rámutat a bíróság arra, hogy önmagában egy szakirodalomban rögzített elfogadhatónak minõsített likviditási mutató még nem szolgál kellõ bizonyítékul, hiszen felperesnek a konkrét ügyben a konkrét beszerzési tételek tekintetében kell állításait az alperesi indokolással szemben bizonyítani. Felperes a keresetlevelében felhozott egyéb körülményt sem támasztotta semmivel alá. Nem bizonyította, hogy a határozat bírság kiszabására, illetve az igazgatási szolgáltatás szolgáltatási díj viselésére vonatkozó része jogszabálysértõ éppúgy, mint azt, hogy a beszerzés kalkulált értékének határozatban való rögzítése üzleti titkot sértene, illetve, hogy ennek elbírálására a bíróság rendelkezik hatáskörrel. Ugyancsak nem támasztotta alá, hogy a határozat egyoldalú érvelésen alapuló indokolása olyan súlyos eljárásjogi hiba, amely az ügy érdemére kihatással van, és amely a bírósági eljárásban nem orvosolható. Mindezeken túl a bíróság rámutat arra, hogy az a körülmény, hagy a Közbeszerzési Értesítõ jogi lektora a kifogásolt mutató jogszerûségét nem vitatta, még nem jelenti azt, hogy annak elõírása jogszerû lenne.
<br>Felperesnek az esetlegesen felajánlott szakértõ kirendelésre vonatkozó bizonyítási indítványát a bíróság elutasította. A bíróság rámutat arra, hogy a Pp. 339. § (1) és (2) bekezdései alapján a bíróság a közigazgatási határozatok törvényességét vizsgálja, ezt pedig a határozat meghozatalakor fennálló tényállás alapján kell megítélni. A közigazgatási határozat hatályon kívül helyezésének és új eljárás elrendelésének csak akkor van helye, ha a bíróság azt állapítja meg, hogy az alperes a tényállást nem tárta fel, nem tisztázta teljeskörûen, egyes tényeket, bizonyítékokat nem értékelt. Tekintettel arra, hogy a bíróság megítélése szerint a tényállás teljeskörûen tisztázott volt, szakértõ kirendelését a közigazgatási eljárásban nem indítványozta, az esetleges szakvélemény a tényállás megváltoztatását nem eredményezhette volna, és nem tette volna a jogszabályszerû határozatot jogszabálysértõvé.
<br>A kifejtettek szerint a bíróság az alperes határozatát a felperes által vitatott részeiben felülvizsgálta. Ennek során megállapította, hogy az alperes helyesen tárta fel az ügyben irányadó tényállást. A vonatkozó jogszabályok helyes értelmezése és alkalmazása alapján törvényes jogi következtetéseket vont le, határozata jogszerû rendelkezéseket tartalmaz. A határozat nem jogszabálysértõ a felperes által kifogásolt körben, ezért a bíróság a felperes keresetét mint alaptalant, elutasította.
<br>A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.
<br>A tárgyi illeték feljegyzési jog folytán le nem rótt kereseti illeték viselésérõl a bíróság - figyelemmel a felperes személyes illetékmentességére - a költségmentesség alkalmazásáról szóló 6/1986. (VI. 26.) IM rendelet 14. §-a alapján határozott.
<br>Az ítélet elleni fellebbezés lehetõségét a Kbt. 92. §-a biztosítja.
<br>
<br>Budapest, 2003. szeptember 11.
<br>
<br>Dr. Vitál-Eigner Beáta s. k.,
<br>bíró
<br>
<br>
<br>
<br><br></body></html>