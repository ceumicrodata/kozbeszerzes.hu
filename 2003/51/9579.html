<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9579)
</h2>
<br>1024 Budapest, Margit krt. 85.
<br>Ikt.sz.: D.539/8/2003.
<br>
<br>Tárgy: az Átmérõ Kft. jogorvoslati kérelme Budapest-Zugló Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Átmérõ Építõ és Kereskedelmi Kft. (1141 Budapest, Miskolci u. 65., a továbbiakban: kérelmezõ) által Budapest-Zugló Önkormányzata (1145 Budapest, Pétervárad u. 2., továbbiakban ajánlatkérõ) "Budapest-Zugló Önkormányzata tulajdonában lévõ két útszakaszon 181 fm gravitációs szennyvízcsatorna építése" tárgyú közbeszerzési eljárása ellen kezdeményezett jogorvoslati eljárását megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs, annak felülvizsgálatát bíróságtól sem lehet kérni.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. szeptember 10-i 37. számában részvételi felhívást tett közzé hirdetmény közzétételével induló tárgyalásos eljárás megindítására a rendelkezõ részben meghatározott tárgyban 6646/2003 sz. alatt.
<br>Kérelmezõ jogorvoslati kérelmét a 2003. október 18-án nyújtotta be a Döntõbizottsághoz.
<br>Kérelmezõ kérte a Döntõbizottságtól, hogy semmisítse meg ajánlatkérõnek az õ ajánlatukat érvénytelenné nyilvánító döntését, és kötelezze ajánlatkérõt, hogy társaságukat vonja be az ajánlati szakaszba.
<br>Kérelmében elõadta, hogy ajánlatkérõ kiírásában közölte, hogy a Kbt. 59. § (2)-(5) bekezdéseiben foglaltak a felhívás részét képezik.
<br>Álláspontja szerint, ha kell is ilyen nyilatkozat, azt az ajánlati szakaszban kell csatolni és nem képezheti a részvételi jelentkezés feltételeit.
<br>A Döntõbizottság a D.539/2/2003. számú iratával hiánypótlásra hívta fel kérelmezõt. Kérelmezõ hiánypótlása 2003. október 30-án megtörtént.
<br>A Döntõbizottság az eljárását megindította, arról értesítette ajánlatkérõt, kérelmezõt és az egyéb érdekelteket.
<br>Kérelmezõ 2003. november 6-án faxon küldött beadványában visszavonta a jogorvoslati kérelmét, mivel jogsérelme megszûnt.
<br>A Kbt. 79. § (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.
<br>A Kbt. 79. § (1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja.
<br>Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja.
<br>A fentiek alapján a Döntõbizottság a Kbt. 76. § (1) bekezdésében biztosított jogkörében eljárva a jogorvoslati eljárást megszüntette.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.
<br>A Kbt. 89. § (1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.
<br>
<br>Budapest, 2003. november 6.
<br>
<br>Dr. Szaller Ottó s. k.,	Bujdosó Gézáné s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>