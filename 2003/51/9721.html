<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9721)
</h2>
<br>1024 Budapest, Margit krt. 85.
<br>Ikt.sz.: D.506/16/2003.
<br>
<br>Tárgy: a Pannon Park Forest Kft. jogorvoslati kérelme a Budapest Fõváros XVI. Kerületi Önkormányzat közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Patay Géza ügyvéd (1026 Budapest, Pasaréti u. 72.) által képviselt Pannon Park Forest Kft. (1097 Budapest, Kén u. 6., továbbiakban: kérelmezõ) jogorvoslati kérelmének - melyet Budapest Fõváros XVI. Kerületi Önkormányzat Polgármesteri Hivatal (1163 Budapest Havashalom u. 43., továbbiakban: ajánlatkérõ) az önkormányzat kezelésében lévõ, összesen 36 000 db utcai sorfa kertészeti fenntartása tárgyú közbeszerzési eljárása ellen indított - a Döntõbizottság részben helyt ad.
<br>Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 55. § (6) bekezdését. A jogsértés miatt a Döntõbizottság megsemmisíti ajánlatkérõ eljárást lezáró döntését és 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírságot a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 sz. számlájára történõ átutalással.
<br>Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft igazgatási szolgáltatási díjat.
<br>Ezt meghaladóan a jogorvoslati kérelmet elutasítja.
<br>A határozat ellen fellebbezésnek nincs helye. A határozat bírósági felülvizsgálatát a határozat kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bíróságnak címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ a rendelkezõ részben megjelölt beszerzés tárgyában ajánlati felhívást tett közzé a Közbeszerzési Értesítõ 2003. július 16-án megjelent számában, felhívását augusztus 6-án módosította.
<br>A felhívás 3. b) pontjában a beszerzés tárgyát ekként határozta meg: A teljesítés helye: Budapest XVI. kerület közigazgatási területén.
<br>A) részterület esetében: a Veres Péter út-Szabadföldi út északi oldala (16 000 sorfa)
<br>B) részterület esetében: a Veres Péter út-Szabadföldi út déli oldala (16 000 sorfa)
<br>Az egyes részterületekre részajánlatot lehetett tenni.
<br>A felhívás 4. pontja szerint a szerzõdés idõtartama: 2003. szeptember 15-tõl 2006. augusztus 31.
<br>Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, melyet 0-10-ig terjedõ pontszámozással, a következõ bírálati részszempontok, alszempontok és a hozzájuk rendelt súlyszámok alapján kívánt kiválasztani:
<br>- ajánlati ár (figyelembe véve az évenkénti árváltozás mértékét)	75
<br>- növényültetéskor az eredésen túli garancia vállalása	15
<br>- többletszolgáltatás vállalása a lakosság részére a Környezetvédelmi Bizottság által megállapított szociális rászorultság esetén
<br>- gallyazás (60-90 cm átmérõ, 5-15 db)	5
<br>- fakivágás (60-90 cm átmérõ, 5-15 db)	5
<br>Ajánlattevõ dokumentációt biztosított ajánlattevõk rendelkezésére. A dokumentáció részét képezõ, "Tájékoztató a pályázatok elkészítéséhez" megnevezésû dokumentum 6. pontjában a második és harmadik részszemponthoz a következõket fûzte:
<br>- "a növény ültetéskor eredésen túl vállalat garanciát években, vagy hónapokban kell megadni és megrendelõ részérõl mindenféle ellenszolgáltatás nélkül kell érteni.
<br>- Évente néhány alkalommal a kerületben lakó, szociálisan rászoruló lakosok kérik az Önkormányzat Környezetvédelmi Irodájának segítségét, hogy kertjükben lévõ, életveszélyes fa gallyazásában, kivágásában nyújtson segítséget.
<br>A tavalyi évben 5 db indokolt lakossági bejelentés érkezett Hivatalunkhoz, melyben 60-90 cm törzsátmérõjû nyárfák kivágását kérték telken belül. Hasonlóan 5 db 60-90 cm törzsátmérõjû nyárfa gallyazását, ifjítását kérték a szociálisan rászorulók. A rászorultságot a Környezetvédelmi Bizottság vizsgálja. Várható a megkeresések számának emelkedése."
<br>A tájékoztató 4. b) pontjában ajánlatkérõ ismertette az ajánlattevõkkel a XVI. kerület utcai sorfáinak mennyiségét, jellemzõit, állapotát:
<br>"A kerületben kb. 36 000 db utcai sorfa található, a legváltozatosabb fajszortimenttel, ami azt jelenti, hogy nincs jellemzõ faj, amely uralkodó lenne, sõt egy-egy utcán belül is nagy a változatosság.
<br>A kiültetett fák átlagos életkora 40-50 év, jelenleg a faállomány 60%-a elöregedettnek mondható.
<br>Az elöregedett faállomány felújításának, leváltásának céljából évente 400-500 db facsemete került kiültetésre 1996 évtõl kezdõdõen."
<br>Az ajánlattételi határidõre, szeptember 16-ra a kérelmezõ, a Garden Kft., a Lián Kht. és a Fõkert Kft. nyújtott be ajánlatot.
<br>Ajánlatkérõ az október 3-án tartott eredményhirdetésen a Garden Kft. ajánlatát hirdette ki nyertesnek. Az Összegzés ez eljárásról dokumentumban ajánlatkérõ az ajánlatok értékelésének módját a következõk szerint ismertetette:
<br>"II. Növényültetéskor az eredésen túli garanciavállalás pontozása úgy történt, hogy maximális pontszámot kapott a legjobb ajánlatot tevõ; a többi ajánlattevõ pontjait arányosítással határozta meg ajánlatkérõ."
<br>"III. Többletszolgáltatás vállalása lakosság részére a Környezetvédelmi Bizottság által megállapított rászorultság esetén:
<br>a) gallyazás: pontozása úgy történt, hogy maximális pontszámot kapott a legjobb ajánlatot tevõ; a többi ajánlattevõ pontjait arányosítással határozta meg ajánlatkérõ
<br>b) fakivágás: pontozása úgy történt, hogy maximális pontszámot kapott a legjobb ajánlatot tevõ; a többi ajánlattevõ pontjait arányosítással határozta meg ajánlatkérõ."
<br>Az egyéb információknál ajánlatkérõ közölte: "A Környezetvédelmi Közbeszerzési Munkacsoport úgy döntött, hogy a törvényben elõírt 12 hónapon túl 36 hónapot meghaladó eredésen túli garancia vállalás értékelése (különösen a 240 hó vagy azt meghaladó mértékû) szakmailag értékelhetetlen, komolytalan, továbbá az ajánlattevõk esélyegyenlõségét súlyosan sérti, ezért az ilyen ajánlatokat a munkacsoport 0 pontra értékeli az eredésen túli garanciavállalásra vonatkozóan. A Környezetvédelmi Közbeszerzési Munkacsoport a Fasorfenntartás 2003-2006. tárgyban beérkezett közbeszerzési pályázatokban ajánlattevõk által ingyenesen vállalt gallyazást és fakivágást úgy értékeli, hogy az ajánlati felhívásban ajánlatkérõ által megjelölt maximális 15 db és minden ennél több mennyiség vállalására maximális pontszámot ad, a többi ajánlatot az arányosítás módszerével pontozza. "
<br>Kérelmezõ október 15-én jogorvoslati kérelmet terjesztett elõ a Döntõbizottsághoz. Kérte annak megállapítását, hogy ajánlatkérõ megsértette a Kbt. 52. § (1) bekezdését, az 55. § (6) bekezdését, valamint az 59. § (1) bekezdését.
<br>Sérelmezte, hogy a második részszempontból "0" pontot kapott a 240 hónap garancia vállalására. Álláspontja szerint ajánlatkérõ nem a kiírásban, hanem utólag határozta meg azt az értékhatárt, mely felett nem fogad el ajánlatot az eredésen túli garanciára.
<br>A jogorvoslati eljárásban tartott tárgyaláson elõadta, hogy a garanciavállalás gyakorlatilag azonos a Ptk. szerinti jótállással. Így ajánlatában arra vállalt kötelezettséget, hogy a teljesítés során - a fák ültetésekor - nem követ el olyan hibát, ami miatt a fa a késõbbiekben elpusztul, ha ez mégis bekövetkezne, úgy a 240 hónapon belüli idõtartam alatt térítésmentesen köteles lesz új fát ültetni. Elõadta továbbá, hogy vállalása szakmailag nem tekinthetõ irreálisnak, a fák élettartama általában eléri, sõt meghaladja a 240 hónapot (20 évet).
<br>A harmadik részszempont két alszempontjából való értékelést is sérelmezte, álláspontja szerint a nyertes ajánlata nem kaphatott volna maximális pontszámot a "valamennyi esetben vállalja" ajánlatra; ez a kifejezés egyrészt nem számszerinti meghatározás, másrészt nem zárható ki, hogy nem éri el az alsó limitet, illetve meghaladja a felsõ limitet. A Lián Kft. e két alszempontból kapott pontszámát is kifogásolta, mert az "50 db"-ra tett ajánlat meghaladja a felsõ limitet. Elõadta, hogy a nyertes és a Lián Kht. ajánlata érvénytelen, mert a gallyazásra és fakivágásra tett ajánlatuk meghaladja a felhívásban meghatározott 5-15 db mennyiséget.
<br>Elõadta, hogy helytálló értékelés mellett az õ ajánlata a legkedvezõbb.
<br>A Döntõbizottság a D.506/6/2003. sz. határozatával ideiglenes intézkedésként a szerzõdés megkötését megtiltotta.
<br>Ajánlatkérõ észrevételében és a tárgyaláson kérte a jogorvoslati kérelem elutasítását.
<br>Az elsõ kérelmi elemre elõadta, hogy nem a fák élettartamára, hanem az eredeztetésen túli garanciára kért ajánlatot; arra, hogy a fák eredeztetése sikeres lesz, meggyökeresednek, azaz a megfelelõ biológiai folyamatok lejátszódnak. A 240 hónap csak a fák élettartamára vállalt garanciaként értelmezhetõ, mert az az idõtartam, ami alatt eldõl, hogy egy fa sikeresen meggyökeresedik-e, nagyságrendekkel kevesebb, mint 240 hónap. Kérelmezõ ajánlatának az eredésen túli garanciára vonatkozó része nem fogadható el (azaz 0 pontot ér), ugyanis nem felel meg a kiírásban foglalt bírálati részszempontnak.
<br>A harmadik részszempont alszempontjaiból való értékeléssel kapcsolatban elõadta, hogy az általa maximális darabszámként megadott mennyiségre (15 db-ra) adott ajánlattal azonos pontszámot adott a maximális darabszámnál több fa kivágását, gallyazását vállaló ajánlatra.
<br>A "valamennyi esetben" kifejezés azt jelenti, hogy az elõre nem tervezhetõ esetekre is vállalja az ajánlattevõ a munkák elvégzését. Az 50 db számra tett vállalás magában foglalja a 15-re adott vállalást is. Mindkét vállalás értelmezhetõ, tehát nem érvénytelen a nyertes és a Lián Kht. ajánlata.
<br>A Garden Kft. egyéb érdekelt észrevételében kérte a jogorvoslati kérelem elutasítását. Elõadta, hogy az eredésen túli garanciavállalásra a 240 hónap szakmailag értelmezhetetlen. Elõadta továbbá, hogy ajánlatkérõ a gallyazásra és a fakivágásra tájékoztató jelleggel adta meg az 5-15 db mennyiséget, így az ezt meghaladó db számra tett ajánlat nem érvénytelen.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok alapján a következõket állapította meg:
<br>A Kbt. 55. § (6) bekezdése elõírja, hogy ajánlattevõ az ajánlatokat az ajánlati felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit értékeli úgy, hogy a legjobb tartalmi elemre a maximális, a többi ajánlat ugyanazon részszempont szerinti tartalmi elemeire a felhívásban meghatározott módszerrel számolt pontszámot adja.
<br>A második részszempont a növényültetéskor az eredésen túli garancia vállalása volt. A részszempontot illetõen a "Tájékoztató a pályázat elkészítéséhez" dokumentum csak azt rögzítette, hogy a garanciát években vagy hónapokban kell megadni és a megrendelõ részrõl mindenféle ellenszolgáltatás nélkül kell érteni.
<br>Ajánlatkérõ az ajánlatok értékelése során úgy döntött, hogy a 36 hónapot meghaladó vállalásokat kizárja az értékelésbõl, azokat értékelhetetlennek tartja. A 36 hónap értékelési idõtartamot a jogorvoslati eljárásban tartott tárgyaláson általa elõadott szerint azzal az indokkal tekintette mérvadónak, hogy a 90/1997. (XI. 28.) FM rendelet 11. sz. melléklete szerint az a fa életképes, amelyik megeredt és a telepítést követõ vegetációs idõben a fajra, fajtára jellemzõ erõsségû növekedést ér el. Ajánlatkérõ álláspontja szerint a fa életképességének 36 hónap alatt ki kell derülni.
<br>Elõadta továbbá, hogy az eredésen túli idõszakban már nem az ajánlattevõtõl függ, hogy a fa egészséges lesz-e, megfelelõen fejlõdik-e, hanem a fenntartási munkák végzése megfelelõségétõl.
<br>Ajánlatkérõ érvelése nem helytálló.
<br>Az ajánlatkérõ által hivatkozott FM rendelet szerinti meghatározásból kiindulva a részszempontot akként kellett volna meghatározni, hogy hány évig vállal garanciát ajánlattevõ arra nézve, hogy az elültetett fa életképes lesz. Ez a meghatározás nem azonos az ajánlati felhívásban megadott részszemponttal.
<br>Az eredésen túli garanciavállalás alatt minden olyan körülményért való felelõsségvállalás értendõ, ami az elültetett fa jellemzõiben a jövõben bekövetkezhet, így a fa élettartamáért való felelõsségvállalás is.
<br>Ajánlatkérõnek joga van a bírálati részszempontokat saját belátása szerint, szabadon meghatározni, ebben a jogában csak az alapelvi rendelkezések korlátozzák. Azt azonban nem teheti meg ajánlatkérõ, hogy egy pontatlanul, nem egyértelmûen meghatározott részszempontnak olyan tartalmat tulajdonít, amellyel azt a meghatározáskor nem ruházta fel.
<br>Ajánlatkérõ a tárgyi közbeszerzési eljárásban nem határozta meg egyértelmûen, hogy mit ért a második bírálati részszempont alatt, milyen tartalmú ajánlati elemeket fog ennek keretében értékelni.
<br>Ezért az ajánlatok e részszempontból való értékelésekor figyelembe kellett vennie minden olyan ajánlati elemet, ami az elültetett fának az eredésen túli idõszakára nézve tartalmaz garanciavállalást és nem mond ellent a felhívásban közölt részszempontnak.
<br>A Döntõbizottság megjegyzi, hogy a bírálati részszempont nem egyértelmû, pontatlan meghatározása végsõ soron olyan értelmû ajánlatkérõi kockázatot hordoz magában, hogy ajánlatkérõ esetlegesen olyan jellemzõk alapján lesz kénytelen az ajánlatokat értékelni, melyek nem szerepeltek az elvárásai között.
<br>A Döntõbizottság elfogadta ajánlatkérõ álláspontját, miszerint 36 hónap alatt ki kell derülni, hogy a fa életképes-e. Megállapította azonban, hogy mivel az eredésen túli garanciavállalás fogalma tágabb értelmû, mint a fa életképességéért való garanciavállalás, ajánlatkérõ nem szûkíthette le az értékelési tartományt 36 hónapra.
<br>Ajánlatkérõ hivatkozott arra is, hogy az eredés után már nem a fa elültetõjétõl, hanem a fenntartást végzõtõl függ az, hogy a fa életképes marad-e.
<br>A kérelmezõ 240 hónapos garanciára tett ajánlatával szemben ez a hivatkozás nem meggyõzõ.
<br>A garancia fogalmát a Ptk. nem nevesíti, a gyakorlati életben a jótállás helyett használják a garanciát mint kötelezettségvállalást.
<br>A Ptk. 248. § (3) bekezdése szerint "aki a szerzõdés hibátlan teljesítéséért jótállásra köteles, ennek idõtartama alatt a felelõsség alól csak akkor mentesül, ha bizonyítja, hogy a hiba oka a teljesítés után keletkezett."
<br>A jótállás ezen meghatározásából következik, hogy kérelmezõ arra vállalt kötelezettséget, hogy a fákat olyan szakszerûséggel fogja elültetni, hogy azok a teljesítésre visszavezethetõ okból 240 hónapig nem fognak életképtelenné válni, ha ez mégis bekövetkezne, úgy ezen idõtartam alatt térítésmentesen pótolni fogja azokat, függetlenül attól, hogy a fenntartást ki fogja ellátni. (Természetesen mentesül a felelõsség alól, ha a fa elhalását a fenntartó szakszerûtlen tevékenysége vagy egyéb, nem a teljesítésre visszavezethetõ tényezõ okozza.)
<br>Fentiek alapján kétséget kizáróan megállapítható, hogy ajánlatkérõ nem a felhívásban meghatározott részszempont tartalma alapján bírálta el a kérelmezõ ajánlatának az eredésen túli garanciavállalásra tett ajánlati elemét.
<br>A Döntõbizottság megállapította, hogy ajánlatkérõ megsértette a Kbt. 55. § (6) bekezdését.
<br>A jogsértés csak az ajánlatok újraértékelése által orvosolható, ezért a Döntõbizottság megsemmisítette ajánlatkérõ eljárást lezáró döntését.
<br>A Döntõbizottság vizsgálta a kérelmezõnek az eredésen túli garanciára tett ajánlatát abból a szempontból, hogy az nem tekinthetõ-e olyan mértékben túlzottnak, hogy az már sérti a verseny tisztaságát.
<br>A Döntõbizottság álláspontja szerint a vállalás nem lehet túlzott, ha ajánlatkérõ a tájékoztatóban maga is utal arra, hogy a teljesítés helyén 40-50 éves élettartamú fák is vannak.
<br>Kérelmezõ sérelmezte, hogy ajánlatkérõ nem nyilvánította érvénytelennek a nyertes és a Lián Kht. ajánlatát annak ellenére, hogy ajánlatuk eltért a harmadik bírálati részszempont alszempontjaiban meghatározott idõtartamtól.
<br>A kérelem nem alapos.
<br>Ajánlatkérõ a gallyazás és a fakivágás alszempont meghatározásánál azért alkalmazta a zárójelbe tett darab szám szerinti korlátozást, hogy tudomására hozza ajánlattevõknek, hogy számára a többletszolgáltatás vállalásnak csak 5-15 db-ig van jelentõsége, csak ebben a keretben fogja értékelni az ajánlatok vonatkozó tartalmi elemeit. Ajánlatkérõ sem a felhívásban, sem a dokumentációban nem fûzött érvénytelenségi következményt a korlátozást túllépõ ajánlatokhoz.
<br>Ajánlatkérõnek a felhívás szerinti "5-15 db" meghatározás alapján úgy kellett az ajánlatokat értékelni, hogy a 15 db-on túli ajánlatokra ugyanannyi pontszámot kellett adnia, mint a 15 db-ra történõ vállalásra.
<br>A Döntõbizottság megállapította, hogy ajánlatkérõ jogszerûen járt el, amikor a gallyazásra és fakivágásra 15 db-ot meghaladó mértékre tett ajánlatokat nem nyilvánította érvénytelennek, ezért a jogorvoslati kérelmet ebben a részében elutasította.
<br>Kérelmezõ kérte annak megállapítását, hogy ajánlatkérõ megsértette a Kbt. 59. § (1) bekezdését, mert nem az õ, álláspontja szerint legkedvezõbb ajánlatát hirdette ki nyertesnek.
<br>A Döntõbizottság nem vizsgálta, hogy melyik ajánlat volt a legkedvezõbb. A Kbt. 88. § (8) bekezdése lehetõséget ad ajánlatkérõ számára, hogy a döntése megsemmisítése esetén a döntését megalapozó tényezõket ismételten mérlegelje és így hozza meg újabb döntését.
<br>A Döntõbizottság elvonta volna ajánlatkérõnek e rendelkezésben foglalt jogkörét, ha helyette újraértékelte volna az ajánlatokat.
<br>A Döntõbizottság ezért a jogorvoslati kérelmet ebben a részében elutasította.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a), c), d) és f) pontja szerint rendelkezett.
<br>A Döntõbizottság 1 000 000 Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja alapján jogsértés megállapítása esetén a bírság kiszabása kötelezõ. A (4) bekezdés szerint a bírság mértéke minimum 1 000 000 Ft.
<br>A Döntõbizottság elegendõnek tartotta a minimumösszegû bírság kiszabását, mert a döntés megsemmisítése által a jogsértés orvosolható.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest 2003. november 17.
<br>
<br>Dr. Csitkei Mária s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>