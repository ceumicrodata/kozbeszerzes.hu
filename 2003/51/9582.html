<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9582)
</h2>
<br>1024 Budapest, Margit krt. 85.
<br>Ikt.sz.: D.579/5/2003.
<br>
<br>Tárgy: a Strabag Rt. jogorvoslati kérelme a Mórakert Beszerzõ, Értékesítõ és Szolgáltató Szövetkezet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ) által Mórakert Beszerzõ, Értékesítõ és Szolgáltató Szövetkezet (6728 Mórahalom, Röszkei út 47., a továbbiakban: ajánlatkérõ) "Homokhát térségi zöldségtárház építési munkáinak II. üteme" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs, és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. október 15-i 42. számában tette közzé részvételi felhívását nyílt elõminõsítési eljárás megindítására a rendelkezõ részben meghatározott tárgyban.
<br>Ajánlatkérõ felhívása 9. és 10. pontjában határozta meg a részvételre jelentkezõk pénzügyi, gazdasági és mûszaki alkalmasságával kapcsolatos követelményeit. A felhívás 10. b) pontjának 6. francia bekezdésében az alábbi alkalmatlansági szempontot állapította meg: a részvételre jelentkezõ nem rendelkezik az elmúlt 3 évben sikeresen befejezett, legalább 3, egyenként nettó 100 millió forintot meghaladó értékû komplett, a beszerzés tárgyával megegyezõ új építésû könnyûszerkezetes hûtõház fõvállalkozásban végzett építésének referenciájával, melyet referencialevéllel igazol.
<br>A kérelmezõ 2003. november 5-én nyújtotta be jogorvoslati kérelmét, melyben kérte ajánlatkérõ részvételi felhívása fentiekben hivatkozott 10. b) pontja 6. francia bekezdése jogsértõ jellege megállapítását és megsemmisítését, továbbá ideiglenes intézkedésként a közbeszerzési eljárás felfüggesztését.
<br>A Döntõbizottság a jogorvoslati eljárást D.579/2003. szám alatt megindította.
<br>Ajánlatkérõ írásbeli észrevételében kérte a jogorvoslati kérelem elutasítását, álláspontja szerint a támadott alkalmatlansági szempont meghatározása megfelel a Kbt. elõírásainak.
<br>A kérelmezõ 2003. november 11-én bejelentette, hogy jogorvoslati kérelmét visszavonja és kérte a jogorvoslati eljárás megszüntetését.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2003. november 12.
<br>
<br>Dr. Nagy Gizella s. k.,	Bujdosó Gézáné s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>