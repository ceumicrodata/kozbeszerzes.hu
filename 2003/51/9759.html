<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9759)
</h2>
<br>1024 Budapest, Margit krt. 85.
<br>Ikt.sz.: D.519/9/2003.
<br>
<br>Tárgy: a Gerand International Kft. jogorvoslati kérelme a Semmelweis Egyetem közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Gerand International Kft. (1135 Budapest, Kerekes u. 12-20., a továbbiakban: kérelmezõ) által a Semmelweis Egyetem (1085 Budapest, Üllõi út 26., képviseli: dr. Salamonné dr. Bódis Enikõ ügyvéd, 1012 Budapest, Vérmezõ u. 14., a továbbiakban: ajánlatkérõ) "összesen 70 &plusmn;30% férfi és nõi közalkalmazott megfelelõ elhelyezésére alkalmas szálláshely bérlése" tárgyú közbeszerzési eljárása "11. szállodai szintû elhelyezés szobánkénti fürdõszobával (1-4 fõ/szoba) 50 fõ &plusmn;30% részére" részével kapcsolatban benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:
<br>Kérelmezõ csak a jelen beszerzés II. részével kapcsolatban nyújtott be jogorvoslati kérelmet, ezért a Döntõbizottság csak e körben vizsgálta a közbeszerzési eljárásnak a jogszerûségét.
<br>Ajánlatkérõ 2003. augusztus 6-án a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (3) bekezdés c) pontja alapján a rendelkezõ részben meghatározott tárgyú tárgyalásos közbeszerzési eljárást indított.
<br>Ajánlatkérõ a részvételi felhívás 3. c) és d) pontjában alábbiakat tüntette fel:
<br>"c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: igen.
<br>d) A részajánlat tételének szempontja: az alábbi 3 elhelyezési kategóriában tehetõ ajánlat, legalább 4 fõ elhelyezésére:
<br>- I. lakások (4-6 fõ/lakás) 12 fõ &plusmn;30% részére,
<br>- II. szállodai szintû elhelyezés szobánkénti fürdõszobával (1-4 fõ/szoba) 50 fõ &plusmn;30% részére,
<br>- III. szálláshely (4 fõ/szoba) 8 fõ &plusmn;30% részére.
<br>A különbözõ kategóriákban tett ajánlatokat egymástól jól elkülönítve kell megtenni.
<br>Ajánlatkérõ a létszámokra vonatkozóan az igények idõközbeni változása miatt a változás jogát fenntartja.
<br>Az ajánlatkérõ mindhárom elhelyezési kategóriában külön hoz határozatot. Valamely kategóriában való eredménytelenség a létszámnak a szomszédos kategóriába történõ áttolódásával jár."
<br>Ajánlatkérõ a részvételi felhívás 9. c) pontjában meghatározta, hogy az ajánlatok elbírálásának szempontja az összességében legelõnyösebb ajánlat lesz.
<br>Ajánlatkérõ a részvételi felhívásban meghatározta a keretszámot (9) és feltüntette az általa már kiválasztott cégeket, melyek között mind a nyertes ajánlat benyújtója, mind pedig a kérelmezõ szerepelt.
<br>Ajánlatkérõ mind a részajánlat, mind pedig többváltozatú ajánlat tételét lehetõvé tette.
<br>Ajánlatkérõ a részvételi dokumentációjában meghatározta azt, hogy - lehetõség szerint - melyik klinikák közelében helyezkedjenek el a szálláshelyek, ismertette a részvételi jelentkezés elkészítéséhez szükséges információkat; mûszaki meghatározásként közölte a bérleményekkel szemben elvárt tulajdonságokat, ismertette a részvételi jelentkezések bontásának a szabályait.
<br>2003. szeptember 1-jéig, a részvételi jelentkezés határidejéig a kérelmezõ, a Magyar Pulmonológiai Alapítvány, a " 3T" Telefon, Telex, Telefax Rt., a Tholding Kft. és a Kipex Kft. nyújtott be részvételi jelentkezést.
<br>Ajánlatkérõ 2003. szeptember 8-án tartotta a közbeszerzési eljárás részvételi szakaszának eredményhirdetését, melyen kihirdette, hogy mind az öt jelentkezõt alkalmasnak ítélte a szerzõdés teljesítésére és felhívta õket ajánlattételre. Közölte továbbá ajánlatkérõ, hogy az ajánlati felhívást 5 munkanapon belül megküldi az ajánlattevõknek.
<br>Ajánlatkérõ 2003. szeptember 10-én átadta az ajánlattevõknek a részvételi szakasz eredményhirdetésérõl szóló jegyzõkönyvet, valamint az ajánlati felhívást.
<br>Ajánlatkérõ az ajánlati felhívás 3. a) és b) pontjában az alábbiakat határozta meg:
<br>"3. Az ajánlatkérõ kéri, hogy a szolgáltatás tárgyára vonatkozóan tegye meg a részletes pénzügyi, gazdasági feltételeket is tartalmazó ajánlatát.
<br>a) Az ellenszolgáltatásra ajánlattevõ a következõk szerinti kifejezett nyilatkozatot tegyen:
<br>- Jelölje meg 1 fõre a havi, valamint a napi ajánlati árat forintösszegben 2003. évre.
<br>- Ajánlati árként fix árat adjon meg, amely ár 2003. évben nem változtatható.
<br>- Nettó árat adjon meg és jelölje meg a bruttó árat és az áfa összegét is.
<br>- Nyilatkozzék arra nézve, hogy 2004., 2005. és 2006. években az elõzõ évi vállalási árat az éves infláció hány %-os mértékével emeli.
<br>Az ajánlatok elbírálásánál a bíráló bizottság 5%-os inflációt vesz figyelembe, de ajánlattevõnek 2004. évtõl a KSH által megállapított összesített infláció mértékét kell alkalmaznia.
<br>- Nyilatkozzék arra nézve, elfogadja, hogy a szerzõdéses árat a szerzõdés idõtartama alatt az inflációkövetésre való hivatkozáson túl semmilyen módon nem emeli.
<br>- Nyilatkozzék továbbá arra nézve, hogy a megjelölt ellenérték tartalmazza a lakások, ill. szálláshelyek közös költségeit, a biztosításának költségeit, valamint a normális elhasználódásból eredõ amortizációs költségeket. Amennyiben a bérleti díj nem tartalmazza az energia-, a takarítás, az ágynemûk biztosításának és cseréjének a költségeit, úgy külön tételként adja meg ezeket.
<br>b) Nyilatkozzék ajánlattevõ az általa felajánlott fizetési határidõrõl naptári napokban.
<br>Ajánlatkérõ az ellenszolgáltatást a teljesítés igazolása után a számla kézhezvételét követõ 30. napon teljesíti, vagy ajánlattevõ kedvezõbb ajánlata szerint egyenlíti ki.
<br>Ajánlatkérõ kiköti, hogy a teljesítési határidõt követõ 60 napot meg nem haladó esetleges fizetési késedelme esetén kamat nem érvényesíthetõ."
<br>Ajánlatkérõ az ajánlati felhívás 5. pontjában meghatározta az ajánlatok elbírálásának szempontját a bírálati részszempontokkal és súlyszámokkal, az alábbiak szerint:
<br>"Az ajánlatkérõ mindhárom elhelyezési kategóriában külön hoz határozatot, az összességében legelõnyösebb ajánlatot fogadja el.
<br>Az ajánlatok elbírálásának részszempontjai és a részszempontok súlyszámai [Kbt. 34. § (3) bekezdés]:
<br>a) Ajánlati ár az inflációkövetés figyelembevételével	súlyszám: 20
<br>b) Fizetési határidõ	súlyszám: 2
<br>c) A nap 24 órájában, valamennyi naptári napon üzemelõ tömegközlekedési eszközök megállóhelyei és a lakás vagy szálláshely közötti (gyalogosan megtett) távolság (méterben)	súlyszám: 10
<br>d) A nap 24 órájából hány órát vehetõ igénybe a konyha	súlyszám: 5
<br>e) A nap 24 órájából hány órát vehetõ igénybe a mosókonyha (mosógép, szárítási lehetõség)	súlyszám: 5
<br>f)  A lakószobában az 1 fõre jutó m2	súlyszám: 5
<br>Az értékelés során adható pontszám részszempontonként: 1-10.
<br>A legkedvezõbb ajánlat 10 pontot kap, melyhez a többi ajánlatot matematikai aránypárral viszonyítjuk."
<br>Az ajánlattételi határidõig, 2003. szeptember 15-én 9.00 óráig a II. kategóriában a kérelmezõ és a " 3T" Rt. nyújtott be ajánlatot.
<br>Ajánlatkérõ 2003. szeptember 17-én a II. kategória tekintetében lefolytatta a tárgyalásokat a "3T" Rt.-vel és a kérelmezõvel.
<br>Ajánlatkérõ 2003. szeptember 24-én tartotta az eredményhirdetést, melyen kihirdette, hogy a II. kategóriában a "3T" Rt. ajánlata az eljárás nyertese, míg a második legkedvezõbb ajánlatot kérelmezõ nyújtotta be.
<br>Ajánlatkérõ az ajánlati felhívás szerint megkötötte a szerzõdést a II. tétel tekintetében a nyertes ajánlatot benyújtó "3T" Rt.-vel.
<br>Kérelmezõ 2003. október 8-án nyújtott be a Döntõbizottsághoz jogorvoslati kérelmet, melyet a jogorvoslati eljárás során tartott tárgyaláson pontosított. Kérelmében kérte jogsértés megállapítását, ideiglenes intézkedéssel a szerzõdéskötés megtiltását és bírság alkalmazását. Kérelmének indokolásául elõadta, hogy álláspontja szerint a II. kategóriában a "3T" Rt. ajánlata érvénytelen volt, mert bár a szálláshely árára, mint bérleti díjra 30 napos hirdetési határidõt ajánlott meg, azonban rezsiköltség megtérítésére csak 15 napot. Ugyanakkor az ajánlati felhívás szerint 30 napnál rövidebb fizetési határidõt nem lehetett megajánlani. Továbbá az ajánlatok értékelése során ajánlatkérõ a c) bírálati részszempontban nem az ajánlati felhívásban az általa meghatározottak szerint végezte a pontozást.
<br>Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy álláspontja szerint a "3T" Rt. ajánlata érvényes volt, az megfelelt a felhívásban meghatározottaknak, továbbá tárgyalásos eljárásról volt szó és a fizetési határidõ az egyik bírálati részszempont volt. A tárgyalásos eljárás lényege éppen az, hogy a szerzõdéses feltételekben az ajánlattevõk nincsenek kötve ajánlataikhoz, illetõleg a tárgyalások végén tett utolsó nyilatkozataik jelentik azokat az ajánlatokat, melyek tartalmi elemeit ajánlatkérõnek értékelnie kell. A 2003. szeptember 17-i tárgyaláson pedig a "3T" Rt. egyértelmû nyilatkozatot tett, a fizetési határidõt 35 napban határozta meg, mely megfelelt a 30 napos ajánlatkérõi elvárásnak. Az ajánlatok pontozásos értékelését az ajánlati felhívásban meghatározottak szerint egyszerû arányosítással végezte, vagyis úgy, hogy a legkedvezõbb ajánlatot arányosította az éppen értékelt ajánlattal és az így kapott arány alapján állapította meg a pontszámot.
<br>Ajánlatkérõ kérte a megalapozatlan jogorvoslati kérelem elutasítását.
<br>Egyéb érdekeltként a "3T" Rt. elõadta, hogy álláspontja szerint érvényes volt az ajánlata, és ajánlatkérõ jogszerûen járt el a közbeszerzési eljárás során.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Döntõbizottság elõször a nyertes ajánlat érvénytelenségével kapcsolatos kérelemrész megalapozottságát vizsgálta meg.
<br>A Kbt. 26. § (5) bekezdése úgy rendelkezik, hogy tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>A Kbt. 71. § (2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.
<br>Ajánlatkérõ igényelte az írásbeli ajánlat megtételét, ajánlati felhívásában meghatározta az elsõ tárgyalás napját, továbbá közölte felhívásában, hogy: "A tárgyalásokon az Ajánlatkérõ és az Ajánlattevõ szabadon tárgyal az árról, az inflációkövetés %-os mértékérõl és a fizetési határidõrõl."
<br>Ajánlatkérõ tehát közölte azt, hogy az ajánlattevõkkel a fizetési határidõrõl is fog tárgyalni. A nyertes ajánlatot megvizsgálva a Döntõbizottság a következõket állapította meg:
<br>A "3T" Rt. ajánlata 8. oldalán az alábbiakat is meghatározta:
<br>"Nyilatkozzunk, hogy a megjelölt ellenérték tartalmazza a szálláshelyek közös költségeit, a biztosítás költségeit, valamint a normális elhasználódásból eredõ amortizációs költségeket, de nem tartalmazza az ágynemû és annak tisztítási költségeit.
<br>Közös költség tartalmazza:
<br>- lépcsõház, folyosók, társalgó, lift, udvar takarítás költségeit,
<br>- a lift üzemeltetési költségeit,
<br>- a portaszolgálat költségeit,
<br>- a szálláshelyet igénybe vevõk regisztrációs költségeit."
<br>A "3T" Rt. ajánlata 9. oldalán az alábbiakat tüntette fel:
<br>"Az épület közüzemi ellátását a GANZ Szolgáltató Rt. biztosítja. Ajánlattevõ szerzõdéskötés esetén a közüzemi díjakat a GANZ Szolgáltató Rt. számlája alapján, az esetleges árváltozásokat követve, annak kézhezvételekor (másolat csatolásával) változatlan összegben számlázza bérbe vevõ felé tizenöt naptári napos fizetési határidõvel."
<br>A "3T" Rt. ajánlata 10. oldalán az alábbi nyilatkozatot is feltüntette:
<br>"Alulírott Tóth Gábor, az igazgatótanács elnöke a "3T" Rt. nevében nyilatkozom, hogy az ellenszolgáltatást a teljesítés igazolása után, a tárgyhónapot követõ hónap ötödik napjáig a 4.1. számú Nyilatkozat szerint leszámlázzuk. A számla fizetési határideje a számla kézhezvételétõl számított 35 naptári nap."
<br>Ajánlatkérõ a "3T" Rt.-vel 2003. szeptember 17-én lefolytatott tárgyalás jegyzõkönyvében az alábbiakat is feltüntette:
<br>"Az rt. által ajánlott fizetési határidõ: 35 naptári nap."
<br>Jelen eljárás során az ajánlatkérõ bírálati részszempontként a fizetési határidõt is meghatározta, amely egyben szerzõdéses feltétel is. E körben ajánlatkérõ 30 napos minimális fizetési határidõt határozott meg. A nyertes írásban benyújtott alapajánlatában a bérleti díjra vonatkozóan 35 napos fizetési határidõt határozott meg, míg a közüzemi költségekre vonatkozóan 15 napos megtérítési határidõt tüntetett fel. A 2003. szeptember 17-én tartott tárgyaláson a "3T" Rt. ajánlatát oly módon módosította, hogy a fizetési határidõt egységesen 35 napban határozta meg.
<br>A Kbt. 26. § (5) bekezdése szerint tárgyalásos eljárásban az ajánlatkérõ szabadon tárgyal a szerzõdés feltételeirõl és az ajánlattevõk a tárgyalások során ajánlataikat az elbírálás szempontjai szerint tett vállalásaikkal, vagy egyéb ajánlati elemekkel kedvezõbbé tehetik. Ennek megfelelõen az ajánlatkérõ elvárásainak megfelelõen az ajánlati elemeket mindaddig módosíthatja valamennyi ajánlattevõ, ameddig a tárgyalások be nem fejezõdtek és az ajánlatokat az utolsó ajánlati elemek szerint kell értékelni. A Döntõbizottság álláspontja szerint ajánlatkérõnek a fizetési határidõvel kapcsolatos elõírása szerzõdéses feltételnek tekintendõ, így a végsõ ajánlat benyújtásáig annak módosítására volt lehetõség az ajánlattevõk részérõl, mint ahogyan kérelmezõ is 30 napról 60 napra emelte a fizetési határidõre vonatkozó ajánlatát.
<br>A Döntõbizottság megállapította, hogy a "3T" Rt. a fizetési feltételek körében a végsõ ajánlatában az ajánlatkérõ elvárásait meghaladó, annál kedvezõbb fizetési határidõt ajánlott meg.
<br>Ennek alapján a Döntõbizottság megállapította, hogy a nyertes ajánlat e szempontból megfelelt az ajánlatkérõ elõírásainak, ezért a jogorvoslati kérelem e része megalapozatlan.
<br>A Döntõbizottság ezt követõen a nap 24 órájában üzemelõ tömegközlekedési eszközök megállóhelyei és a szálláshely közötti távolság bírálati részszempont értékelésével kapcsolatos kérelemrész megalapozottságát vizsgálta meg.
<br>A Kbt. 55. § (6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A "3T" Rt. ajánlatában 70-100 m távolságot határozott meg, melyet a tárgyaláson sem módosított.
<br>A kérelmezõ az ajánlatkérõvel folytatott tárgyaláson tett végsõ ajánlatában 210 m távolságot jelölt meg.
<br>Ajánlatkérõ a nyertes ajánlat esetében a "3T" Rt. által megjelölt két távolság közül a nagyobbat (az ajánlatkérõ számára kedvezõtlenebbet) vette figyelembe e bírálati részszempont értékelésekor. Kérelmezõ a "3T" Rt. által megjelölt távolság helyességét elismerte.
<br>Ajánlatkérõ e bírálati részszempont értékelésekor a "3T" Rt. által ajánlott 100 m-re - mint a legkedvezõbb ajánlatra - 10 pontot adott, míg a kérelmezõ 210 m-es ajánlatára 4,76 pontot adott.
<br>Ajánlatkérõ e bírálati részszempontban az alábbiak szerint végezte az ajánlatok értékelését: (legkedvezõbb ajánlat/vizsgált ajánlat) × 10.
<br>Ajánlatkérõ az ajánlati felhívásban azt határozta meg, hogy a pontozás során a legkedvezõbb ajánlat kap 10 pontot, míg a többi ajánlat pontszámait a legkedvezõbb ajánlathoz arányosítva állapítja meg.
<br>A Döntõbizottság megállapította, hogy az ajánlatkérõ által végzett értékelés a nap 24 órájában üzemelõ tömegközlekedési eszközök megállóhelyei és a szálláshely közötti távolság bírálati részszempont esetében a valós távolságokon, mint tartalmi elemeken alapult. Továbbá az ezen adatok alapján végzett értékelés során ajánlatkérõ a legkedvezõbb ajánlathoz hasonlította a kérelmezõ ajánlatát a kettõ közötti számtani arány megállapításához. Ennek során megállapította, hogy a két tartalmi elem hányadosa (a kettõ közötti arány) 0,476. Ajánlatkérõ ezt a számtani arányt érvényesítette a pontszámok tekintetében is úgy, hogy 10 pontot adott a legkedvezõbb ajánlatra és ehhez viszonyítva - a számtani arány alapján - 4,76 pontot adott kérelmezõ ajánlatára. A Döntõbizottság ennek alapján megállapította, hogy ajánlatkérõ e bírálati részszempontban végzett pontozása megfelelt az ajánlati felhívásban meghatározott értékelési módszernek és ajánlatkérõ pontozása összhangban van a Kbt. 56. § (6) bekezdésének rendelkezéseivel, ezért a jogorvoslati kérelem e része is megalapozatlan.
<br>A Döntõbizottság a fent leírt indokok alapján a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította és a Kbt. 88. § (1) bekezdés h) pontja alapján rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 11.
<br>
<br>Dr. Nagy László Gábor s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>