<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9580)
</h2>
<br>1024 Budapest, Margit krt. 85.
<br>Ikt.sz.: D.530/13/2003.
<br>
<br>Tárgy: az Ecolab-Hygiéne Kft. jogorvoslati kérelme a Borsod-Abaúj-Zemplén Megyei Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Ecolab-Hygiene Kft. (1123 Budapest, Alkotás u. 50., a továbbiakban: kérelmezõ) által a Borsod-Abaúj-Zemplén Megyei Kórház (3501 Miskolc, Szentpéteri kapu 72-76., nevében eljár: Novotraiding Medical Kft., 1137 Budapest, Katona József u. 9-11., a továbbiakban: ajánlatkérõ) "fertõtlenítõszerek és vegyszerek beszerzése" tárgyú közbeszerzési eljárása ellen kezdeményezett jogorvoslati eljárását megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs, annak felülvizsgálatát bíróságtól sem lehet kérni.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. július 16-i 29. számában ajánlati felhívást tett közzé nyílt eljárás megindítására a rendelkezõ részben meghatározott tárgyban 5041/2003 sz. alatt.
<br>Az ajánlattételi határidõre, 2003. augusztus 26-ra a kérelmezõn kívül ajánlatot tett az OMKER Rt., a Beiersdorf Kft., a Hospi-Med Kft., a B.Braun-Medical Kft., a Beltex Kft., az Egyesült Vegyimûvek, a Johnson és Johnson Kft., a Krico Kft. és a Dr. Schumacher Kft.
<br>Az eljárás eredményhirdetése 2003. szeptember 29-én megtörtént, ahol a kérelmezõ ajánlatát a 2., 3., 5-10., 11-19., 22., 23. és a 25-32. tételekben érvénytelennek hirdette ki.
<br>Kérelmezõ jogorvoslati kérelmét 2003. október 14-én nyújtotta be a Döntõbizottsághoz, amelyben kérte jogsértés megállapítását, ajánlatkérõ döntésének megsemmisítését, ideiglenes intézkedésként a közbeszerzési eljárás felfüggesztését, valamint ajánlatkérõ költségekben való marasztalását.
<br>Indokolásában elõadja, hogy jogsértõ ajánlatkérõ érvénytelenséget kimondó döntése, mert minden megajánlott terméket õ gyártott, így õ rendelkezik forgalmazási jogosultsággal is. Álláspontja szerint ugyancsak jogsértõ ezen tételek vonatkozásában a Florin Rt. minõségbiztosítási rendszerének tanúsítása hiánya miatti érvénytelenség megállapítása is, továbbá az, hogy a felsorolt tételek nem megfelelõ hatóanyag tartalommal bírnak. Elõadta továbbá, hogy ajánlatkérõ olyan esetben is lehetõséget adott hiánypótlásra, amikor ennek törvényi feltételei nem álltak fenn. Sérelmezte, hogy ajánlatkérõ nem ismertette összegzésében az értékelési szempontok szerinti tartalmi elemeket.
<br>Ajánlatkérõ észrevételében kérte a jogorvoslati kérelem teljes terjedelmében történõ elutasítását.
<br>Álláspontja szerint kérelmezõ hiánypótlással kapcsolatos kérelmi eleme a jogvesztõ határidõre tekintettel elkésett.
<br>Elõadja, hogy valamennyi benyújtott dokumentumon a kérelmezõ mint a termék forgalmazója került feltüntetésre, így gyártóként történõ minõsítése a beadott dokumentumok szerint nem lehetséges, gyártási tevékenységet kérelmezõ nem folytat. Ajánlatkérõ ugyanakkor a minõség megfelelõ garantálása érdekében éppen a tényleges gyártóhelyre vonatkozó minõségbiztosítási rendszer akkreditálásáról kívánt meggyõzõdni.
<br>Álláspontja szerint a Kbt. 43. § (4) bekezdésének hatálya alá nem tartozó dokumentumok hiánypótlás keretében nem nyújthatók be. Ebbõl következõen a kérelmezõ által benyújtott ajánlat hiányai önmagukban megalapozták az érvénytelenséget. Álláspontja szerint megalapozatlan a kérelmezõ hivatkozása a Kbt. 61. § (1) bekezdésének megsértését illetõen. Az ajánlati árakat az ajánlattevõk, így a kérelmezõ is pontosan ismerte. Az ajánlatkérõ az eljárásról készült összegzést az eredményhirdetéskor ismertette, és azt a Kbt.-ben elõírt határidõn belül valamennyi ajánlattevõ részére megküldte.
<br>Egyéb érdekeltként a HOSPI-MED Kft. tett észrevételt, melyben elõadta, hogy nem ért egyet kérelmezõ azon állításával, mely szerint ajánlatkérõ jogszerûen nem kérhette volna hiánypótlásként a forgalombahozataliengedély-számot, mert az engedélyt ajánlatában csatolta.
<br>A Beiersdorf Kft. észrevételében elõadta, hogy õ sem ért egyet az ajánlatkérõ hiánypótlásával, azonban az ajánlatát fenntartja. Nem osztja kérelmezõ azon kifogását, mely szerint ajánlatkérõ õt ajánlata módosítására kérte volna fel.
<br>A Döntõbizottság 2003. november 12-re 13.00 órára tárgyalást tûzött ki.
<br>Kérelmezõ 2003. november 10-én érkezett faxában, majd 2003. november 11-én postai úton érkezett nyilatkozatában a jogorvoslati kérelmét visszavonta.
<br>A Kbt. 79. § (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.
<br>A Kbt. 79. § (1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja.
<br>Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.
<br>A fentiek alapján a Döntõbizottság a Kbt. 76. § (1) bekezdésében biztosított jogkörében eljárva a jogorvoslati eljárást megszüntette.
<br>A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a Kbt. 88. § (1) bekezdés h) pontjára.
<br>A Kbt. 89. § (1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.
<br>
<br>Budapest, 2003. november 12.
<br>
<br>Dr. Szaller Ottó s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>