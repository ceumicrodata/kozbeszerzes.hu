<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9760)
</h2>
<br>1024 Budapest, Margit krt. 85.
<br>Ikt.sz.: D.518/11/2003.
<br>
<br>Tárgy: a Balo Kft. jogorvoslati kérelme Józsefvárosi Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Balo Fémszerkezet Gyártó, Szerelõ és Kereskedelmi Kft. (1089 Budapest, Orczy út 25., képviseli: dr. Paukovits Vilmos ügyvéd, 9400 Sopron, Frankenburg u. 2/E., a továbbiakban: kérelmezõ) jogorvoslati kérelmét, melyet a Józsefvárosi Önkormányzat (1083 Budapest, Baross u. 65-67., képviseli: Józsefvárosi Rehabilitációs és Városfejlesztési Rt. (Rév8 Rt. 1083 Budapest, Práter u. 22., dr. Tornóczi László ügyvéd, 1126 Budapest, Szoboszlai u. 2-4. a továbbiakban: ajánlatkérõ) "Budapest VIII., Dankó u. 34. és 40. sz. alatti épületek megkezdett építési beruházásainak teljes körû befejezési munkái" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás irati és a felek nyilatkozatai alapján az alábbi tényállást állapította meg:
<br>Ajánlatkérõ korábban - 2001. augusztus 15-én - nyílt közbeszerzési eljárásokat indított a Dankó u. 34. sz. alatt 44 lakásos és a Dankó u. 40. sz. alatt 23 lakásos szociális bérlakások építésére. Mindkét közbeszerzési eljárás nyertese a Balo Kft., a kérelmezõ lett, vele kötötte meg ajánlatkérõ az eljárást lezáró szerzõdéseket is.
<br>A teljesítés során a felek a szerzõdéseket módosították, majd a késõbbiek során a felek között teljesítéssel kapcsolatos kérdések miatt jogvita alakult ki és - felszólításokat követõen - ajánlatkérõ 2003. február 3-án késedelmes teljesítésre hivatkozással a Ptk. 298. §-a és a 300. § (1)-(2) bekezdése alapján a szerzõdéstõl elállt.
<br>Ajánlatkérõ és a kérelmezõ között elszámolási vita áll fenn, kölcsönösen követeléseket támasztanak egymással szemben.
<br>Ajánlatkérõ 2003. március 26-án tájékoztatta arról a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a Kbt. 70. § (1) bekezdés c) pontja alapján a két lakóépület teljes befejezésére.
<br>A Döntõbizottság Elnöke jogorvoslati eljárást kezdeményezett az ügyben. A D.164/2003. szám alatt folyamatban volt jogorvoslati eljárást a Döntõbizottság megszüntette, mert ajánlatkérõ 2003. május 9-én bejelentette, hogy az ajánlati felhívását visszavonta.
<br>Ajánlatkérõ a Közbeszerzési Értesítõ 2003. július 30-i 31. számában tette közzé ajánlati felhívását nyílt eljárás megindítására, melynek tárgya a két lakóépület vonatkozásában az építési beruházás teljes körû befejezése volt.
<br>Ajánlatkérõ felhívásában meghatározta a pénzügyi, gazdasági és mûszaki alkalmasság igazolásával kapcsolatos követelményeit, rendelkezet arról, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>Ajánlatkérõ dokumentációt is összeállított, melyben meghatározta az ajánlatok benyújtásával szemben támasztott tartalmi és formai követelményeit. Ajánlatkérõ a dokumentáció II.3. pontjában rögzítette, hogy "a szerzõzendõ munka finanszírozásához szükséges forint fedezet, illetve annak a kifizetés idõpontjában történõ meglétére vonatkozó biztosíték rendelkezésre áll."
<br>A kérelmezõ 2003. augusztus 7-én jogorvoslati kérelmet nyújtott be a Döntõbizottsághoz, melyben kifogásolta egyrészt azt, hogy ajánlatkérõ a felhívásában nem adott tájékoztatást a közbeszerzés tárgyával kapcsolatos jogvitáról. Továbbá a 4. pontban rögzítette "aggályosnak tûnik, hogy a Kbt. 32. § (2) bekezdése szerinti feltételek a Balo Kft. fenti igénye ismeretében fennállnak-e."
<br>A Döntõbizottság D.435/3/2003. számú határozatában a kérelmezõ jogorvoslati kérelmét - érdemi vizsgálat nélkül - hivatalból elutasította, mert a kérelmezõ határidõben nem pótolta jogorvoslati kérelme hiányait.
<br>Az ajánlattételi határidõre, 2003. szeptember 9-re ajánlatot nyújtott be: a Mahíd 2000 Rt., a Progress B '90 Kft. és a Stettin Hungária Kft.
<br>Ajánlatkérõ 2003. október 3-án hirdette ki az eljárást lezáró döntését, az eljárás nyertese a Progress B '90 Kft. lett.
<br>Ajánlatkérõ a nyertessel 2003. október 14-én kötötte meg az eljárást lezáró szerzõdést - 373 312 418 Ft + áfa, összesen bruttó 466 640 548 Ft - egyösszegû átalányáras vállalkozási díj mellett. A szerzõdésen rögzítette ajánlatkérõ, hogy az anyagi fedezet rendelkezésére áll.
<br>A kérelmezõ 2003. október 9-én nyújtotta be jogorvoslati kérelmét, melyet a tárgyaláson módosított, egy kérelmi elemét tartotta csak fenn.
<br>A kérelmezõ elõadta, hogy a 2003. október 3-i eredményhirdetésen jutott a tudomására, hogy az eljárás nyertese a Progress B '90 Kft. lett " 370 000 000 Ft + áfa vállalási árral. Álláspontja szerint ajánlatkérõ eljárása sérti a Kbt. 32. (2) bekezdését, mert nem rendelkezik megfelelõ anyagi fedezettel közbeszerzési eljárása lefolytatásához és ezért az eljárását a Kb. 60. § (1) bekezdés d) pontja alapján eredménytelenné kellett volna nyilvánítania. Kérte továbbá, hogy a Döntõbizottság hozzon ideiglenes intézkedést, az eljárást lezáró szerzõdés megkötését tiltsa meg.
<br>Jogorvoslati kérelmében részletezte, hogy ismert elõtte az ajánlatkérõ rendelkezésére álló elõirányzott keretösszeg és ebbõl, ha levonják a már részére kifizetett, illetve további kifizetések összegét, továbbá az általa támasztott követelést, akkor megállapítható, hogy a fennmaradó összeg nem elegendõ a nyertes ajánlati árára.
<br>Álláspontja szerint e kérelmi elemét nem elkésetten terjesztette elõ, mert a 2003. augusztus 7-i beadványában csak az aggályát jelezte az anyagi fedezet rendelkezésre állásával kapcsolatban, és csak a nyertes ajánlati árának ismeretében vonhatta le következtetéseit. Errõl az ajánlati árról pedig 2003. október 3-án értesült.
<br>Megítélése szerint fennáll a jogorvoslati kérelem elõterjesztéséhez szükséges jogi érdeke is. Ezt abban jelölte meg, hogy a saját igénye kielégítése függ attól, hogy ajánlatkérõ megfelelõ anyagi fedezet birtokában indította-e meg a közbeszerzési eljárását.
<br>Ajánlatkérõ kérte a jogorvoslati kérelem elutasítását.
<br>Álláspontja szerint a kérelmezõ jogorvoslati kérelme elkésett, mert már 2003. augusztus 7-i beadványában is sérelmezte ezt.
<br>Hivatkozott arra is, hogy a kérelmezõ nem rendelkezik ügyfélképességgel, a közbeszerzési eljárásban nem vett részt, és az általa megjelölt érdekek nem tartoznak a Kbt. által meghatározott jogos érdek fogalmában.
<br>Nyilatkozata szerint az anyagi fedezete rendelkezésre áll, mely támogatási részbõl és saját forrásból tevõdik össze, hivatkozott arra, hogy a Kbt. rendelkezése alapján biztosíték is elegendõ a fedezet rendelkezésre állására.
<br>Egyéb érdekeltként a Progress B '90 Kft. észrevételében kérte a jogorvoslati kérelem elutasítását.
<br>Álláspontja szerint a kérelmezõ nem vett részt a közbeszerzési eljárásban, nem valószínûsítette, hogy jogát, jogos érdekét valamely közbeszerzési eljárási cselekmény sértette, ezért nem áll fenn a Kbt. 79. § (3) bekezdése szerinti érdekeltsége.
<br>A kérelmezõ és az ajánlatkérõ közti korábbi közbeszerzési eljárásból fakadó polgári jogi jogviszony, illetve az ebbõl támadt jogvita a jogorvoslati eljárásnak nem lehet tárgya.
<br>A kérelmezõ jogorvoslati kérelmében feltüntetett elszámolás ellentmondásos, követhetetlen és nem nyújt alapot arra, hogy az anyagi fedezet rendelkezésre nem állására következtetést lehessen levonni.
<br>A Döntõbizottság elsõdlegesen azt vizsgálta, hogy megállapítható-e a kérelmezõ ügyfélképessége a Kbt. 79. § (3) bekezdésének rendelkezésére tekintettel.
<br>A Kbt. 79. § (2) bekezdése értelmében a Döntõbizottság eljárása kérelemre vagy hivatalból indul.
<br>A Kbt. 79. § (3) bekezdése szerint: "kérelmet az ajánlatkérõ, az ajánlattevõ vagy az olyan egyéb érdekelt nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti."
<br>A kérelmezõ a közbeszerzési eljárásban nem volt ajánlattevõ, így az képezi a vizsgálat tárgyát, hogy fennáll-e a fenti szakasz szerinti jog, jogos érdek sérelem.
<br>A Kbt. 79. § (3) bekezdése nem általános jelleggel rendelkezik a jog és jogos érdeksérelem fennállásáról, hanem azt is meghatározza, hogy mivel kell összefüggésben állni annak.
<br>Erre tekintettel a Döntõbizottság nem ítélte megállapíthatónak jelen közbeszerzési eljárásban a kérelmezõ ügyfélképességét.
<br>Nem vitásan a kérelmezõnek áll fenn jogi érdeke az ajánlatkérõ vonatkozásában. E jogi érdek abban testesül meg egyrészt, hogy számára kedvezõ módon rendezze elõször elszámolási vitáját az ajánlatkérõvel és azt követõen - ha ajánlatkérõ elismeri igényét, vagy annak megtérítésére kötelezik - biztosított legyen igénye kielégítése.
<br>Ettõl független azonban a közbeszerzési jogviszony. A közbeszerzési eljárásokban a Kbt. 32. § (2) bekezdése alapján az ajánlatkérõ által kiírt beszerzés tárgya vonatkozásában kell fedezettel rendelkeznie ajánlatkérõnek. Erre tekintettel csak az fogadható el jogi érdeknek az anyagi fedezet vonatkozásában, akinek sértené a jogát, jogos érdekét, hogy a közbeszerzési eljárásnak nincs megfelelõ fedezete. Jelen esetben a kérelmezõ számára az nem bír relevanciával, hogy a közbeszerzési eljárásra rendelkezik-e fedezettel ajánlatkérõ, hiszen ezzel a közbeszerzési eljárással kapcsolatban a kérelmezõ nem támaszthat igényt ajánlatkérõvel szemben. Ilyen típusú igényt a közbeszerzési eljárás olyan résztvevõi támaszthatnak, akik a késõbbiek során teljesítést nyújthatnak az ajánlatkérõnek és ezért fontos számukra, hogy ajánlatkérõ az ellenérték fizetési kötelezettségét teljesíteni tudja. A kérelmezõ viszont az eljárás tárgyát képezõ közbeszerzési eljárás vonatkozásában nem támaszthat igényt ajánlatkérõvel szemben.
<br>A Kbt. viszont nem jogosítja fel általános felügyeleti jogkörrel a kérelmezõt, csak akkor nyújthat be jogorvoslati kérelmet, ha jogos érdeksérelme az eljárást tárgyát képezõ közbeszerzési eljárással áll összefüggésben.
<br>A Döntõbizottság erre tekintettel eljárásjogi akadály - ügyfélképesség hiánya - miatt a kérelmezõ jogorvoslati kérelmét már nem vizsgálta sem elkésettség vonatkozásában, sem érdemben.
<br>Megjegyzi a Döntõbizottság, hogy a rendelkezésre álló okirati bizonyítékok, illetve nyilatkozatok alapján nem vonható le olyan következtetés, hogy nem áll rendelkezésre anyagi fedezet.
<br>A Döntõbizottság a fentiekre tekintettel a Kbt. 76. § (1) bekezdés c) pontjában meghatározott jogkörében eljárva a Kbt. 88. § (1) bekezdés a.) pontja alapján utasította el a kérelmezõ jogorvoslati kérelmét, figyelemmel a Kbt. 80. § (4) bekezdésére is.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A Döntõbizottság a jogorvoslati eljárás során ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 7.
<br>
<br>Dr. Nagy Gizella s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>