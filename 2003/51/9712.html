<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9712)
</h2>
<br>1024 Budapest, Margit krt. 85.
<br>Ikt.sz.: D.509/10/2003.
<br>
<br>Tárgy: a FLEXTERM Kft. által kezdeményezett jogorvoslati eljárás a Budapesti Távhõszolgáltató Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FLEXTERM Kft. (8000 Kecskemét, Szolnoki út 20., képviseli: dr. Laczkó Katalin ügyvéd, Kecskemét, 6000 Nagykõrösi u. 31. I/8., a továbbiakban: kérelmezõ) kérelmét, melyet a Budapesti Távhõszolgáltató Rt. (1116 Budapest, Kalotaszeg u. 31., a továbbiakban: ajánlatkérõ) "Budapest XIII., Fiastyúk utcai távfûtési gerincvezeték ISOPLUS-rendszerû felújításának építési-szerelési munkái" tárgyú közbeszerzési eljárása ellen nyújtott be, elutasítja.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. július 30-án hirdetmény közzététele nélküli tárgyalásos közbeszerzési eljárást indított a rendelkezõ részben meghatározott közbeszerzés tárgyában a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján.
<br>Az ajánlatkérõ 2003. július 30-án tájékoztatta a Döntõbizottság elnökét is az eljárás indításáról mely szerint a Kbt. alanyi hatályának a 2003. április 25-én elfogadott és június 10-én hatályba lépett változása folytán a törvény hatálya alá került minden értékhatárt elérõ beszerzése tekintetében.
<br>Ajánlatkérõ ezt megelõzõen 2003. január 31-én küldött ki ajánlati felhívást a fenti munka tanulmánytervére kivitelezési és engedélyezési tervére.
<br>A szerzõdés szerinti tervszállítási határidõ alapján a kiviteli tervek 2003. június 10-én leszállításra kerültek, az engedélyezési tervek pedig 2003. július 8-án, melyrõl az átvételi jegyzõkönyvet mellékelte.
<br>Ajánlatkérõ ekkor került abba a helyzetbe, hogy a szükséges engedélyek birtokában a Kbt. 32. § (2) bekezdésének megfelelõen a közbeszerzési eljárást megindítsa.
<br>Az ajánlatkérõre vonatkozó hatályos jogszabályi rendelkezések alapján a távhõszolgáltatónak a hivatalos fûtési szezon kezdete (október 15.) elõtt, legkésõbb szeptember 30-ára el kell készülnie a szükséges felújítási munkálatokkal, mert a vezetékek állapota miatt a munkák elvégzése nem halasztható. Ennek hiányában a távfûtési szolgáltatás megkezdésében súlyos zavarok keletkeznek.
<br>Mivel az elvégzendõ munkák szeptember 30-ára történõ elvégzése mindenképpen szükséges, e határidõ alatt pedig a Kbt. által a nyílt eljárásra elõírt határidõk nem lennének betarthatóak, ugyanakkor a beszerzés tervezésekor a Kbt. módosítása még nem volt elõre látható, a rendkívüli sürgõsség feltétele fennáll. A közbeszerzési eljárás megindításához szükséges törvényi feltételek pedig csak 2003. július 28-án valósultak meg, tehát a rendkívüli sürgõsséget elõidézõ körülmények nem eredtek az ajánlatkérõ mulasztásából.
<br>Ajánlatkérõ ajánlattételre felkérte a Berépszer Kft.-t, az Alterra Kft.-t, a Force Kft.-t, a Tectum Kft.-t és a Terra 21. Kft.-t.
<br>A felkért ajánlattevõknek megküldött ajánlati felhívásban többek között meghatározta az eljárás lefolytatásának menetét, elõírta az ajánlattevõk pénzügyi, gazdasági és mûszaki alkalmasság igazolására kért adatokat, az ajánlattevõnek a szerzõdés teljesítésére alkalmatlanná minõsítés szempontjait.
<br>Az ajánlatok elbírálásának szempontja az összességében legelõnyösebb ajánlat kiválasztása volt. Az ajánlatkérõ meghatározta a részszempontokat, a súlyszámokat, ponthatárokat, valamint a pontszámok kiosztásának módszerét.
<br>Ajánlatkérõ dokumentációt is készített, amelynek 1.12. pontjai szerint az ISOPLUS csõ- és idomanyagokat az ajánlatkérõ bocsátja az ajánlattevõk rendelkezésére.
<br>Az ajánlattételi határidõre 2003. augusztus 11-re a BERÉPSZER Kft., a Force Építõipari Tervezõ és Kivitelezõ Kft., a Tectum Kft., a Terra-21 Kft. és az Alterra Kft. nyújtotta be ajánlatát.
<br>A tárgyalások lefolytatását követõen 2003. augusztus 14-én az ajánlatkérõ az eljárás nyertesének a Tectum Kft.-t hirdette ki.
<br>Ajánlatkérõ a szerzõdést a Tectum Kft.-vel 2003. augusztus 18-án megkötötte.
<br>A tájékoztató az eljárás eredményérõl a Közbeszerzési Értesítõ 2003. szeptember 3-i számában jelent meg.
<br>A kérelmezõ 2003. október 3-án terjesztette elõ jogorvoslati kérelmét, mely 2003. október 8-án került iktatásra a Döntõbizottságnál, majd 2003. október 20-án tett eleget hiánypótlásnak.
<br>Kérte, hogy a Döntõbizottság állapítsa meg a jogsértést a közbeszerzési eljárás jogalapja tekintetében a Kbt. 70. § (1) bekezdés c) pontjába, valamint a beszerzés tárgyának a Kbt. 40. § (5) bekezdés, illetve a Kbt. 24. § (2) bekezdésébe ütközõ módon való meghatározása miatt.
<br>Álláspontja szerint a fenti esetben az ajánlatkérõ önhibája feltételezhetõ, és ezáltal éppen az eljárást megalapozó feltétel hiányzik, hiszen a rendkívüli sürgõsséget megalapozó körülmények nem eredhetnek az ajánlatkérõ mulasztásából.
<br>A távhõszolgáltatás területén az ilyen jellegû felújítási munkálatok elvégzésének a határideje azért kötõdik a szeptember végi dátumhoz, hiszen ezt követõen már a fûtési szezon kezdetét veszi. Az ezen idõpont után elvégzett felújítások már jelentõs plusz költséget jelentenének ajánlatkérõnek, hiszen a háztartások fûtésérõl minden körülmény mellett gondoskodnia kell. Így az ugyan elfogadható, hogy a befejezési határidõ az ajánlatkérõt kötötte, azonban ez minden évben így van, és ezzel az ajánlatkérõnek elõzetesen számolnia kellett az eljárásai lefolytatásának tervezésekor. Az ajánlatkérõ a Kbt. módosításáról már a 2003. évi XXIV. tv. áprilisi megjelenésekor tudhatott.
<br>Megjegyezte, hogy az engedélyek beszerzése csak abban az esetben vesz hosszú idõt igénybe, ha az adott vezetékszakasz nem rendelkezik vezetékjogi engedéllyel. A vezetékjogi engedély birtokában az engedélyes jogosult a megadott területsávban a megvalósult vezeték karbantartására, javítására, nyomásnövelés nélküli átépítésére vagy eltávolítására. Az engedélyek 4-5 hónapos szállítási határideje aránytalanul hosszú az ilyen tervek elkészítéséhez szükséges átlagos idõtartamhoz képest.
<br>Elõadta, hogy az ajánlatkérõ a kiírásában a beszerzés tárgyának meghatározásakor - a Kbt. 40. § (5) bekezdésébe ütközõ módon - ISOPLUS rendszerû felújítást jelölt meg, mely álláspontja szerint egy konkrét típusra utalást jelent. A távhõ területén az ISOPLUS egy márkanév, mely csak technológiájában különbözik az ISOLAR-tól, melyet a kérelmezõ használ, és a kettõ egymással helyettesíthetõ. Az ajánlati felhívás beszerzés tárgyának meghatározása nem egyértelmû a tekintetben, hogy csak az ISOPLUS csõanyagra vagy a teljes technológiára vonatkozik.
<br>Álláspontja szerint ajánlatkérõ akkor járt volna el helyesen, ha az ISOPLUS megjelölés használatakor utalt volna arra, hogy a megnevezés csak a tárgy jellegének egyértelmû meghatározása miatt történt, ellenkezõ esetben a más rendszerû eljárást használó ajánlattevõket az ajánlattétel lehetõségébõl kizár. Elõadta, hogy álláspontja szerint a csõanyagot az adott vezetékszakaszra vonatkozó tervek alapján elõzõleg le kellett gyártani, csak ezt követõen kerülhettek raktári készletbe.
<br>Érdekeltségének bizonyítására elõadta, hogy a FLEXTERM Távfûtési és Hõtágulási Elemeket Gyártó Szerelõ és Kereskedelmi Kft. ennek a piacnak egyik jelentõs szereplõje, és ajánlattevõként felléphetett volna, amennyiben ajánlatkérõ nyílt közbeszerzési eljárást folytatott volna le.
<br>A FLEXTERM Kft. munkatársai 2003. szeptember 22-én találtak rá az interneten a Budapesti Távhõszolgáltató Rt. mint ajánlatkérõ tájékoztatójára az általa lefolytatott fenti hirdetmény közzététele nélküli tárgyalásos eljárás eredményérõl, így a jogsértésrõl történõ tudomásszerzés idõpontjának ezt tekintik.
<br>Az ajánlatkérõ kérte a jogorvoslati eljárás megszüntetését. Indokolásként elõadta, hogy álláspontja szerint a Kbt. 70. § (1) bekezdés c) pontjában foglalt feltételek fennállnak.
<br>Az ajánlatkérõ 2003. január 31-én ajánlati felhívást küldött ki, fenti munka tanulmánytervére, kivitelezési tervére és engedélyezési tervére. A tervezési ajánlatok beadási határideje 2003. február 14. volt. Az eredményhirdetés 2003. február 20-án megtörtént, a nyertes ajánlat teljesítésének véghatárideje 2003. június 30. volt.
<br>A kiviteli tervek szállítása 2003. június 10-én, az engedélyes tervek szállítása 2003. július 8-án történt meg, külön új vezetékjogi engedély beszerzésére nem volt szükség. Ajánlatkérõ ekkor került abba a helyzetbe, hogy a szükséges engedélyek birtokában az idõközben jogszabályi kötelezettséggé vált közbeszerzési eljárást a Kbt. 32. § (2) bekezdésének megfelelõen elõkészítse és megindítsa.
<br>A "Távhõszolgáltatásról szóló 1998. évi XVIII. törvény egyes rendelkezéseinek Budapest fõváros területén történõ végrehajtásáról" szóló 42/1999. (IX. 23.) Fõv. Kgy. rendelet a következõket határozta meg:
<br>- "fûtési idény: az év október 15. napja és a következõ év április 15. napja közötti idõszak [1. § (1) bekezdés g) pont];
<br>- pótfûtési idõszak: az év április 16-tól május 31-ig, valamint szeptember 1-jétõl október 14-ig terjedõ idõszak [1. § (1) bekezdés h) pont]."
<br>Az ajánlatkérõre vonatkozó fenti hatályos jogszabályi rendelkezések alapján a távhõszolgáltatónak a hivatalos fûtési szezon kezdete (október 15.) elõtt, legkésõbb a pótfûtési idõszak elejére el kell készülnie a szükséges távhõvezeték-felújítási munkálatokkal.
<br>Ajánlatkérõ többéves tapasztalattal rendelkezik mind az idõjárási adatok, mind a távhõszolgáltatást igénybe vevõ lakóközösségek pótfûtést kérõ szokásait illetõen, ez alapján a felújítási határidõk legkésõbb szeptember 30-ig tolhatók ki. Ezután már nagy valószínûséggel sor kerülhet pótfûtésre, illetve annak hiányában a próbaüzemelésre a fûtési szezonra való felkészülés jegyében.
<br>Jelen esetben a távhõvezetékek mûszaki állapota miatt a munkák elvégzése nem volt halasztható. Ennek hiányában a távfûtési szolgáltatás megkezdésében súlyos zavarok keletkezhettek volna, az ajánlatkérõ nem tudta volna ellátni a jogszabályban meghatározott fûtési kötelezettségét.
<br>Mivel az elvégzendõ munkák szeptember 30-ra történõ elvégzése mindenképpen szükséges volt, e határidõ alatt pedig a Kbt. által elõírt, a nyílt eljárásra vonatkozó határidõk nem lettek volna betarthatóak, ugyanakkor a beszerzés tervezésekor a Kbt. módosítása még nem volt elõre látható, a rendkívüli sürgõsség feltétele fennállt. A közbeszerzési eljárás megindításához szükséges törvényi feltételek pedig csak július 8-án valósultak meg, tehát a rendkívüli sürgõsséget elõidézõ körülmények nem eredtek az ajánlatkérõ mulasztásából.
<br>Fentiek alapján álláspontja szerint egyértelmûen megállapítható, hogy ajánlatkérõ kellõ körültekintéssel járt el, amikor valóban a szokásos tevékenysége körébe esõ tárgyban indított beszerzési eljárást, illetve a beszerzés elõkészítését kellõ idõben megkezdte.
<br>Figyelembe véve ugyanis a szeptember végi teljesítési határidõt és azt, hogy az elkészítés megkezdésekor (2003. február) az ajánlatkérõ még annak tudatában volt, hogy a beszerzési eljárást az engedélyes mûszaki tervek rendelkezésre állása után - a korábbi évek tapasztalata alapján - saját beszerzési szabályzata szerint kb. 3 hét alatt le tudja folytatni, semmiképpen nem róható fel az ajánlatkérõnek a nem megfelelõ elõkészítés ténye.
<br>Az a körülmény, hogy idõközben a Kbt. szabályai, annak az ajánlatkérõt érintõ módon megváltoztatásra kerültek az ajánlatkérõ érdekkörére és mulasztására nem vezethetõk vissza.
<br>A közbeszerzés tárgyaként ISOPLUS rendszerû felújítás meghatározása álláspontja szerint szintén nem sértette a Kbt. hivatkozott szabályait, mivel a felújításhoz szükséges anyagokat az ajánlatkérési dokumentáció tanúsága szerint az ajánlatkérõ a saját rendelkezésére álló raktárkészletébõl bocsátotta (ún. "RB-anyagként") az ajánlattevõk, illetve a nyertes kivitelezõ rendelkezésére. Az egyes vezetékszakaszoknak a felújítása során történõ biztonságos cseréjéhez szükséges, a korábbival azonos mûszaki tulajdonságokkal rendelkezõ csõanyagokat ugyanis az ajánlatkérõ korábban megkötött, érvényes szerzõdése alapján szerezte be.
<br>A fentiek alapján a beépítendõ anyagokat az ajánlatkérõ valamennyi ajánlattevõ vonatkozásában azonos módon biztosította, így az ajánlattevõk oldalán anyagbeszerzési kötelezettség - azaz eltérõ mértékû elõnyös vagy hátrányos helyzet - nem állt elõ, ezért a Kbt. esélyegyenlõségi alapelvének megsértésérõl nem beszélhetünk.
<br>Ugyanezen okból nem lehet szó a Kbt. 40. § (5) bekezdésének megsértésérõl sem, mert az ISOPLUS anyagok nem tartoztak az ajánlattevõk által beszerzendõ anyagok közé, így nem képezték a beszerzés tárgyának részét. A beszerzés tárgya egyértelmûen csak építési-szerelési munkára vonatkozott a raktárkészleten lévõ ISOPLUS csõanyag felhasználásával. A tervek szerinti gyártásra vonatkozóan úgy nyilatkozott, hogy a tervezõ és gyártó kapcsolatban voltak, és a gyártóval kötött keretszerzõdése alapján a felújításhoz szükséges csõanyag legyártása a tervek szerint történt meg.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a Kbt. 70. § (1) bekezdés c) pontjára alapított eljárása jogszerû volt, a kérelmezõ jogorvoslati kérelme megalapozatlan.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás megengedõ szabályait a Kbt. 70. §-a tartalmazza.
<br>Az ajánlatkérõ a közbeszerzési eljárást a Kbt. 70. § (1) bekezdés c) pontjára alapította, mely szerint e rendelkezés akkor alkalmazható árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság jelen eljárásban e feltételek fennállását vizsgálta és megállapította, hogy a fenti együttes feltételek fennállnak az alábbiak szerint.
<br>Az ajánlatkérõ csak a közpénzek felhasználásával, a köztulajdon használatának nyilvánosságával, átláthatóbbá tételével és ellenõrzésének bõvülésével összefüggõ egyes törvények módosításáról szóló 2003. évi XXIV. tv. 30. §-ának 2003. június 9-i hatálybalépésével tartozik a közbeszerzési törvény rendelkezései hatálya alá, így a 2003. június 9-ét követõ beszerzései esetén köteles a Kbt. szabályai szerint eljárni.
<br>Az ajánlatkérõt nem terheli mulasztás, illetõleg késedelem a közbeszerzési eljárás kezdeményezését illetõen, mivel az új törvény hatálybalépését követõen haladéktalanul megkezdte a közbeszerzési eljárás elõkészítését, az ajánlati felhívás és dokumentáció összeállítását.
<br>Az ajánlatkérõ már 2003. január 31-én ajánlati felhívást adott ki a felújítási munka tanulmány-, kivitelezési és engedélyezési terv készítésére. A tervezési pályázatok elbírálása 2003. február 20-án megtörtént.
<br>A Kbt. 32. § (2) bekezdése szerinti szükséges engedélyek a kérelmezõnek csak 2003. július 8-án álltak rendelkezésre.
<br>Az ajánlatkérõ szolgáltatási kötelezettségére vonatkozó hatályos jogszabályi rendelkezések, így a 42/1999. (IX. 23.) Fõv. Kgy. rendelet 1. § (1) bekezdés g) és h) pontja meghatározza a fûtési idény és a pótfûtési idõszak kezdõ idõpontjait. Az idõjárási, a napi közép-hõmérsékleti statisztikai adatokra figyelemmel, és az ajánlatkérõ szakmai tapasztalataira tekintettel a felújítási határidõt 2003. szeptember 30-ára állapította meg annak érdekében, hogy a fûtési idény megkezdésének elõírt október 15-i határideje elõtt esetleg szükségessé váló, már a pótfûtési idõszakon belül a szolgáltatással rendelkezésre tudjon állni.
<br>A kivitelezési munkák elvégzésének szükséges idõigényére is tekintettel a rendkívüli sürgõsség indoka fennállt. Amennyiben a beszerzés tárgyát képezõ távfûtõ gerincvezeték-szakasz felújítási munkái késedelmet szenvedtek volna, akkor az ajánlatkérõ az érintett terület távhõellátását biztosító közszolgáltatási kötelezettségét nem tudta volna teljesíteni.
<br>Az ajánlatkérõ a tervek szállítására vonatkozó megbízási szerzõdések megkötésekor még nem tartozott a közbeszerzési törvény hatálya alá. A tervezési szerzõdésekre vonatkozó szállítási határidõk a vonatkozó megbízási szerzõdésekben kerültek meghatározásra az ajánlatkérõ akkor hatályos beszerzési szabályzata szerint.
<br>Az ajánlatkérõ és a tervezõk között létrejött polgári jogi szerzõdések feltételei meghatározásakor a Kbt.-t érintõ 2003. évi XXIV. tv. még nem volt hatályban.
<br>Amikor az ajánlatkérõ számára a beszerzés megkezdhetõségének feltételei ismeretében egyértelmûvé vált, hogy csak a Kbt. 70. § (1) bekezdés c) pontja szerinti rendkívüli sürgõsségre alapozott tárgyalásos eljárás keretében lehetséges a 2003. szeptember 30-i idõpontra tekintettel a beszerzési igényének kielégítése, haladéktalanul 2003. július 30-án megindította a hirdetmény nélküli tárgyalásos eljárást.
<br>A fentiekre tekintettel a Döntõbizottság megállapította, hogy a Kbt. 70. § (1) bekezdés c) pontjában foglalt feltételek fennállnak.
<br>A Kbt. 40. § (5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.
<br>Az ajánlatkérõ ISOPLUS rendszerû felújítással megvalósított építési-szerelési munkákat határozott meg a beszerzés tárgyaként. Az ajánlati dokumentáció 1.12. pontjában meghatározta, hogy az ISOPLUS csõ és idomanyagokat raktárkészletébõl rendelkezésre bocsátott (RB) anyagként biztosítja. Az ajánlatkérõ a gyártóval kötött keretszerzõdésekor még nem tartozott a Kbt. hatálya alá, ezért a tervezéssel egyidejûleg végzett csõanyag legyártásra vonatkozóan sem kellett közbeszerzési eljárást lefolytatnia.
<br>A beszerzés tárgyát képezõ csõrendszer a meglévõ ISOPLUS rendszerhez illeszthetõ, csak az ajánlatkérõ raktárkészletébõl szállítható azonnal és a csõszerelõ tevékenységhez nélkülözhetetlen.
<br>Az ajánlatkérõ a felújítás során a cserélendõ vezetékszakaszok korábbival azonos mûszaki tulajdonságokkal rendelkezõ csõanyagot kívánt biztosítani a felújítási, építési-szerelési munkákhoz, amelyet az ajánlattevõk számára egyenlõ módon lehetõvé tett. Az ajánlattevõket tehát a csõanyag tekintetében ajánlattételi kötelezettség nem terhelte, a beszerzés tárgyát az ISOPLUS rendszerû csõ szállítása nem képezte, kizárólag az építési-szerelési szolgáltatás.
<br>Erre tekintettel megállapítható volt, hogy a Kbt. 40. § (5) bekezdését ajánlatkérõ nem sértette meg.
<br>Erre tekintettel a Kbt. 24. § (2) bekezdésében foglalt alapelv, azaz az esélyegyenlõség sem sérült. Tekintettel arra, hogy az ISOPLUS rendszerû csõanyagok biztosítása nem ajánlattevõi kötelezettség volt valamennyi ajánlattevõ egyenlõ eséllyel indulhatott.
<br>A Döntõbizottság a fentiekre tekintettel a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította.
<br>A Döntõbizottság a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 12.
<br>
<br>Dr. Csanádi Péter s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>