<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9578)
</h2>
<br>1024 Budapest, Margit krt. 85.
<br>Ikt.sz.: D.532/8/2003.
<br>
<br>Tárgy: a Strabag Építõ Rt. kérelmezõ jogorvoslati kérelme a Budapest XX. Kerület, Pesterzsébet Önkormányzat Képviselõ-testülete ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Építõ Rt. (1135 Budapest, Szegedi út 35-37., továbbiakban.: kérelmezõ) kérelme alapján indult jogorvoslati eljárásban, melyet a Budapest XX. Kerület, Pesterzsébet Önkormányzat Képviselõ-testülete (1201 Budapest, Kossuth tér 1., továbbiakban: ajánlatkérõ) által "XX. kerület területén szilárd burkolatú út- és csapadékcsatorna építése a Vízisport utcában, továbbá szilárd burkolatú útépítés a Nagyszeben utcában" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad és megállapítja, hogy ajánlatkérõ a szilárd burkolatú út- és csapadékcsatorna építése a Vízisport utcában részajánlat tekintetében megsértette a közbeszerzésekrõl szóló 1995. évi XL. törvény (továbbiakban: Kbt.) 55. § (6) bekezdését és a Kbt. 59. § (1) bekezdését, ezért a Döntõbizottság az ajánlatkérõvel szemben 3 000 000 Ft, azaz hárommillió forint bírságot szab ki.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. augusztus 6. napján a Közbeszerzési Értesítõ (K. É.) 32. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>A felhívás 3. c) pontjában ajánlatkérõ lehetõséget adott a részajánlatok tételére, míg a 3. d) pontban rögzítette, hogy részajánlatot az útépítés a Vízisport utcában és az útépítés a Nagyszeben utcában feladatra tehetõ.
<br>A teljesítésének határidejeként ajánlatkérõ a felhívás 4. pontjában 2003. december 15. napját határozta meg, elõteljesítés elfogadása mellett.
<br>Az ajánlati felhívás 13. pontjában meghatározta az ajánlatok elbírálásának módját az alábbiak szerint:
<br>részszempontok	súlyszámok
<br>- vállalási ár	7
<br>- kivitelezési idõ (munkaterület átadás és mûszaki átadás közötti idõ naptári napokban)	 2
<br>- vállalt jótállási idõtartam	1
<br>- vállalt késedelmi kötbér mértéke	1
<br>Az értékelés során adható pontszám részszempontonként: 1-10.
<br>Alkalmazott módszer:
<br>P = Pmax - (Pmax - Pmin) × (Avizsgált - Alegjobb) : (Alegrosszabb - Alegjobb)
<br>Az ajánlatkérõ a felhívás 16. "Egyéb információk" l) pontjában közölte, hogy az ajánlatok elbírálása részenként fog történni, a szerzõdést is ilyen módon köti meg, míg a 16. h) pontjában kizárta a hiánypótlás lehetõségét.
<br>Ajánlatkérõ dokumentációt is készített, amelyben a mûszaki feltételeken kívül az ajánlatkérõ részletes szerzõdési és ajánlati feltételeit is megadta, továbbá vállalkozásiszerzõdés-tervezetet is csatolt.
<br>A dokumentáció részletes ajánlati feltételei között, annak 4. pontjában szerepelt, hogy munkakezdésre a munkaterület a szerzõdés aláírását követõ naptól rendelkezésre áll, továbbá a nyertes ajánlattevõnek haladéktalanul meg kell kérnie a munkakezdési útkezelõi hozzájárulást az ajánlatkérõ hivatalától. A dokumentáció része volt az "Ajánlati nyilatkozat" blanketta, amelyben az ajánlattevõnek nyilatkoznia kellett a befejezési határidõre és az átfutási idõre naptári napokban. A csatolt vállalkozási szerzõdés részletesen tartalmazta az ajánlatkérõ szerzõdési feltételeit. A szerzõdéstervezet 1.3. pontjában rögzítésre került, hogy a munkaterület a szerzõdés aláírását követõ naptól vállalkozó rendelkezésére áll. A vállalkozó az átvett munkaterületen köteles a munkát a megrendelõ által jóváhagyott ütemtervnek megfelelõen megkezdeni és folyamatosan annak megfelelõen végezni.
<br>A szerzõdéstervezet 3.1. a) pontja azt tartalmazta, hogy a munkaterület átadása: szerzõdést követõ munkanapon.
<br>Ajánlatkérõ által elkészített felhívás és dokumentáció rendelkezései nem tették kötelezõvé az ajánlathoz a szerzõdés csatolását, azonban a felhívás 16. e) pontja szerint a szerzõdés feltételeinek elfogadásáról szóló cégszerûen aláírt nyilatkozatnak az ajánlat kötelezõ részét kellett képeznie.
<br>Az ajánlattételi határidõre, 2003. szeptember 16. napjára 15 ajánlat érkezett a következõ ajánlattevõktõl: kérelmezõ, ROK-LA Kft., MOR-BAU Kft., Viadom Rt., ÁL-SPED Kft., Mélyközép Kft., Közmû-Bau 2000 Kft., Hódmezõvásárhelyi Útépítõ Kft., RELID-BAU 2000 Kft., Dél-pesti T&T Kft., Sáma Kft., Betonút Rt., Debreceni Útépítõ Kft., Universal-Bau Kft., MASZER Rt.
<br>Az ajánlatok bontásakor az ajánlatkérõ közölte, hogy a felhívásban megadott képlettel, EXCELL-programmal végzi a pontozást, amennyiben az ajánlatban eltérõ nyilatkozatok szerepelnek ugyanarra a tényre vonatkozóan, akkor a kedvezõtlenebbet veszi figyelembe, vagy érvényteleníti az ajánlatot.
<br>Az ajánlatkérõ bizottsága 2003. szeptember 23-án kezdte meg az ajánlatok értékelését, ekkor 6 ajánlatot érvénytelenné nyilvánított. Szeptember 30-án a pontozásos értékelésre került sor, ekkor ajánlatkérõ bizottsága megállapította, hogy a Vízisport u. esetében a nyertes a Közmû-Bau 2000 Kft. 84,8 ponttal, a második a kérelmezõ 84,2 ponttal, míg a Nagyszeben u. esetében a nyertes a Dél-pesti T&T Kft. 109,3 ponttal, a második a Mélyközép Kft. 109,2 ponttal.
<br>A nyilvános eredményhirdetésre 2003. október 6-án sor került sor, ajánlatkérõ eljárást lezáró döntése szerint a Vízisport u. esetében a nyertes a Közmû-Bau 2000 Kft. 84,8 ponttal, a második a kérelmezõ 84,2 ponttal, míg a Nagyszeben u. esetében a nyertes a Dél-pesti T&T Kft. 109,3 ponttal, a második a Mélyközép Kft. 109,2 ponttal.
<br>Az összegzés szerint a kivitelezési idõ pontozása során a felhívásban ismertetett képlettel számolták ki a pontszámot, ahol a legjobb 10 pontot, a legkevésbé kedvezõ 1 pontot ér, a többi arányosítással kerül megállapításra. A csatolt táblázat adata szerint a Vízisport utcára vonatkozó ajánlati részben a nyertes és a kérelmezõ pontszámainak kiszámítása az alábbi:
<br>Ár: 90 820 361 Ft (6,4)	82 657 133 Ft (10)
<br>Átfutási idõ: 34 nap (10)	44 nap (6,08)
<br>Jótállás: 180 hó (10)	60 hó (1)
<br>Kötbér: 500 E Ft (10)	50 E Ft (1)
<br>Kérelmezõ 2003. október 14. napján nyújtott be jogorvoslati kérelmet a Döntõbizottsághoz, melyben ajánlatkérõ eljárást lezáró döntését sérelmezi a Vízisport utcában végzendõ útépítési és csapadékcsatorna építése részajánlat tekintetében.
<br>Kérelmének indokaként elõadta, hogy álláspontja szerint ajánlatkérõ jogsértõen értékelte az ajánlatokat, különösen a "Kivitelezési idõ" részszempont körében. Az ajánlati felhívás szerint a végsõ teljesítési idõ 2003. december 5-e volt, míg a szerzõdéskötés idõpontja 2003. október 16-a. Ebbõl az következik, hogy a szerzõdés teljesítését 2003. október 17-én kezdheti meg a nyertes ajánlattevõ, azaz a kivitelezési idõt ettõl az idõponttól kell számítani. A nyertes Közmû-Bau 2000 Kft. által vállalt teljesítési határidõ 2003. december 10-e volt, míg a kérelmezõ 2003. november 30-át vállalt. Az eljárás eredményérõl szóló összegzés szerint az ajánlatkérõ a nyertesnél 34 nap, míg a kérelmezõnél 44 nap átfutási idõk összehasonlításával számolta ki a fenti részszempont pontszámait. Az átfutási idõbõl számolva a nyertes csak 2003. november 7-e körül kezdi meg a kivitelezési munkát, amely érthetetlen, hiszen a téli idõjárás közeledtével a megrendelõnek csak az lehet az érdeke, hogy a beruházás mielõbb befejezõdjön. A Közmû-Bau 2000 Kft. úgy lett a nyertes, hogy kérelmezõnél 7 millió Ft-tal magasabb áron, nagyobb téli munkavégzéssel teljesíti a feladatot, holott a kérelmezõ ajánlata összességében az elbírálási szempontokból elõnyösebb volt.
<br>Kérte a jogsértés megállapítását, az eljárást lezáró döntés e körben történõ megsemmisítését, valamint a jogsértõ költségekben való marasztalását, ideiglenes intézkedésként a szerzõdés megkötésének megtiltását kérte.
<br>Ajánlatkérõ észrevételében kéri a kérelem elutasítását megalapozatlanság miatt. Indoklásként elõadta, hogy a benyújtott ajánlatokat az ajánlati felhívásban meghatározott módon értékelte az ajánlatkérõ. A megadott részszempontnak megfelelõen a kivitelezés átfutási idõtartamát értékelték, akkor követtek volna el jogsértést, ha nem ezt teszik. Az átfutási idõ nem azonos a teljesítési határidõvel, az elõbbi számszerûsíthetõ mennyiség, amely a részszempontok körében értékelhetõ, az utóbbi érvényességi feltétel volt, amelynek az értékelt ajánlatok megfeleltek. A téli idõszak igénybevétele nem volt elbírálási szempont. A számítógépes értékelés eredményeképpen a Közmû-Bau 2000 Kft. érte el a legmagasabb pontszámot.
<br>A Döntõbizottság megállapította, hogy kérelmezõ jogorvoslati kérelme az alábbiak szerint alapos a Kbt. 55. § (6) bekezdésének és az 59. § (1) bekezdésének megsértése körében.
<br>A 34. § (1) bekezdése értelmében az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat
<br>a) a legalacsonyabb összegû ellenszolgáltatás, vagy
<br>b) az összességében legelõnyösebb ajánlat szempontja alapján bírálja el.
<br>A Kbt. 34. § (2) bekezdése kimondja, hogy az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.
<br>A Kbt. 34. § (3) bekezdés pedig elõírja, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni
<br>a) az összességében legelõnyösebb ajánlat megítélésére szolgáló részszempontokat;
<br>b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);
<br>c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;
<br>d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.
<br>A Kbt. 55. § (6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>A fent hivatkozott jogszabályhelyek alapján tehát a jogorvoslati kérelem keretei között a Döntõbizottságnak abban a kérdésben kellett állást foglalnia, hogy ajánlatkérõ az ajánlatok értékelése során betartotta-e a felhívásában [13. b) pont] meghatározottakat, azaz, hogy ajánlatkérõ az elõre meghatározott részszempontok tartalmi elemeit vette-e figyelembe, és erre tekintettel helyes volt-e ajánlatkérõ eljárást lezáró döntése a Vízisport utcai építés részfeladat tekintetében.
<br>Ajánlatkérõ értékelése ugyanis csak akkor tekinthetõ jogszerûnek, ha az - a Kbt. fent hivatkozott rendelkezései értelmében - a fenti szempontokat maradéktalanul kielégíti.
<br>Ajánlatkérõ a fent hivatkozott jogszabályhely alapján az értékelés során kötve van az általa rögzített szempontokhoz, tehát az ajánlat egyes tartalmi elemeit csak az elõre meghatározott részszempont tartalmában illeszkedõen veheti figyelembe. A részszempont körében tartozó, de értékelni elmulasztott, illetve az értékelt, de a részszempont körébe nem tartozó ajánlati tartalmi elemek szerint ajánlatkérõi értékelési eljárás is ellentétes a Kbt. 55. § (6) bekezdésében megfogalmazott követelményekkel, ezért az ilyen eljárás jogsértõ.
<br>A kérelmezõ kérelmében alapvetõen a 2. részszempont "a kivitelezési idõ" ajánlatkérõ általi érékelését vitatta, ezért a Döntõbizottság ajánlatkérõ értékelését a Vízisport utcai építések részszempont körében a 2. értékelési részszempont tekintetében vizsgálta felül:
<br>A 2. részszempont a kivitelezési idõ (munkaterület-átadás és mûszaki átadás közötti idõ naptári napokban) (7 súlyszám).
<br>Ajánlatkérõ ezen értékelési részszempontként nem a teljesítési határidõt, hanem a kivitelezési idõt kívánta értékelni. E körben azonban már a felhívásban meghatározta, hogy mit ért kivitelezési idõ alatt, ez pedig nem volt más, mint a munkaterület-átadás és a mûszaki átadás közötti (azaz a teljesítési határidõ) közötti idõ naptári napokban.
<br>Ajánlatkérõ a dokumentáció részeként kiadott szerzõdéstervezetben rögzítette azt is, hogy a munkaterület a szerzõdéskötést követõ napon rendelkezésre áll, sõt rögzítette, hogy a munkaterület átadására a szerzõdéskötést követõ napon kerül sor.
<br>A fentiek alapján tehát a kivitelezési idõt - az ajánlatban szereplõ eltérõ vállalás hiányában a munkaterület átadására vonatkozóan - a szerzõdéskötést követõ naptól, azaz a felhívás szerint 2003. október 17. napjától az ajánlatokban megjelölt mûszaki átadásig (teljesítési határidõ) terjedõ naptári napok adják ki és ez kell hogy az értékelés alapját képezze.
<br>A felhívás 16. e) pontja alapján az ajánlatnak nyilatkozatot kell tartalmaznia szerzõdés feltételeinek elfogadásáról, valamint megvalósítási ütemtervet is kell csatolni. Ezek mellett a dokumentáció elvárása volt a kiadott ajánlati nyilatkozat kitöltése és csatolása, amelyben a teljesítés határideje mellett az átfutási idõt is meg kellett adni.
<br>A kiadott szerzõdéstervezet feltétele a munkaterület átadására vonatkozóan a szerzõdéskötést követõen napot jelölte meg.
<br>A nyertes ajánlatának 125. oldalán nyilatkozott a szerzõdéses feltételek elfogadásáról, valamint az ajánlat 127. oldala tartalmazta a sávos ütemtervet, amely hetekre bontva mutatta be a munkafeladatokat.
<br>Ezen túl a nyertes ajánlata 5. oldalán a befejezési határidõt 2003. december 10. napjában határozta meg, míg az átfutási idõt 34 naptári napban.
<br>A fentiekben hivatkozott nyertes ajánlatának elemei alapján az állapítható meg, hogy a nyertes ajánlatának tartalma szerint vállalta az ajánlatkérõ által a dokumentáció részeként kiadott szerzõdéstervezetben rögzített azon szerzõdéses feltételt, hogy a munkaterület átadására a szerzõdéskötést követõ napon kerül sor, mivel lényegében elfogadta az ajánlatkérõ által rögzített munkaterület-átadási idõpontot. A nyertes ajánlatának sávos ütemterve pedig, tekintve, hogy a munkavégzést hetekben tartalmazza, a munkaterület átadásának megítélésére nem ad megfelelõ információt.
<br>Ajánlatkérõnek tehát a nyertes ajánlatának tartalma alapján a munka megkezdésének idõpontját a szerzõdéskötés napját követõ napban kellett volna megállapítania, és a mûszaki átadás idõpontját pedig az ajánlatban - eltérõ nyilatkozat hiányában - megadott a befejezési idõpontjában kellett volna meghatározni. Ezt követõen a két idõpont közötti naptári napok számát meghatározni és értékelni a részszempont körében.
<br>A nyertes ajánlattevõ esetében ez azt jelentette volna, hogy a munkakezdés idõpontja - felhívás szerinti szerzõdéskötés napját nézve - 2003. október 17. napja és a befejezés 2003. december 10. napja közötti naptári napok száma 54 nap összesen, tehát a kivitelezési idõ nyertes esetében 54 naptári nap, amely az értékelési részszempont körében figyelembe vehetõ.
<br>Ajánlatkérõnek a 2. részszempont tartalmát a fenti módon kellett volna megállapítani, függetlenül attól, hogy a nyertes ajánlattevõ ajánlatában 34 napos átfutási idõt határozott meg, ugyanis maga ajánlatkérõ határozta meg, hogy ha az ajánlatban eltérõ nyilatkozatok szerepelnek ugyanarra a tényre vonatkozóan, akkor a kedvezõtlenebbet veszi figyelembe, vagy érvényteleníti az ajánlatot.
<br>A Döntõbizottság megítélése szerint nem fogadható el ajánlatkérõ azon eljárása, hogy a befejezési határidõtõl visszaszámolva a megjelölt 34 napot állapította meg a munkaterület-átadás idõpontját, ugyanis ez ellentétes azon ajánlatevõi nyilatkozattal, mellyel a szerzõdéses feltételek elfogadása körében elfogadja az ajánlatkérõ által meghatározottakat, jelen esetben ez a szerzõdéskötést követõ nap.
<br>Tekintve, hogy ajánlatkérõ a felhívásában az értékelési részszempont tartalmát nem akként határozta meg, hogy a ténylegesen munkával töltött idõszakot kívánja értékelni, ezt már utóbb az értékelés szakaszában nem változtathatja meg.
<br>A fenti indokok alapján tehát ajánlatkérõ a második részszempont körében jogsértõ módon végezte el az értékelést, ugyanis a nyertes esetében nem a munkaterület átvételétõl a mûszaki átadásig terjedõ idõt értékelte, hanem ennél rövidebb idõtartamot.
<br>A fenti indokok alapján a Döntõbizottság megalapozottnak tekintette a kérelmezõ azon kérelmi elemét, hogy ajánlatkérõ nem az ajánlati felhívásban elõre megadottak szerint értékelt a 2. részszempont körében, és hogy a kivitelezési idõt nem a felhívásban megadott tartalom alapján határozta meg a nyertes ajánlattevõ esetében és ezáltal megsértette Kbt. 55. § (6) bekezdését.
<br>A Döntõbizottság elvégezte a nyertes és a kérelmezõ ajánlatának értékelését a vitatott részszempont esetében a felhívásban megadott képlettel akként, hogy a kivitelezési idõként a nyertesnél 54 napot, míg a kérelmezõnél 44 napot vett figyelembe és értékelt.
<br>	Nyertes		Kérelmezõ
<br>	pontsz.	súlyozott	pontsz.	súlyozott
<br>- ár	6,4	44,83	10	70
<br>- kivitelezési idõ	2,38	4,76	9,3	18,8
<br>- jótállás	10	10	1	1
<br>- kötbér	10	10	1	l
<br>Összesen: 		69,59		90,8
<br>A fenti ismertetett értékelés alapján megállapítható, hogy a kivitelezési idõ körében az ajánlatok helyes és a részszempont tartalmában megfelelõ elemeinek értékelése esetén az összességében legelõnyösebb ajánlatot a kérelmezõ tette, így ajánlatkérõ eljárást lezáró döntése sérti a Kbt. 59. § (1) bekezdését is a Vízisport utcai építés részterület tekintetében.
<br>Tekintettel a fent leírtakra, a Döntõbizottság a rendelkezõ részben foglaltak szerint határozott, és a Kbt. 88. § (1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ nem jogszerûen értékelt, és ezáltal nem az összességében legelõnyösebb ajánlatot hirdette ki az eljárás nyertesének a vitatott rész tekintetében, valamint azt, hogy az ajánlatkérõ által elkövetett jogsértés nem reparálható, hiszen a szerzõdés megkötésre került.
<br>A jogorvoslati eljárás során a bírság összegének meghatározását befolyásoló eljárást segítõ együttmûködés - a törvényi kötelezettségek teljesítésén túl - ajánlatkérõ nem tanúsított, valamint a jelen határozat meghozataláig a Döntõbizottság által a Kbt.-be ütközõ magatartás miatt jogsértés ajánlatkérõvel szemben megállapításra nem került.
<br>A Döntõbizottság megítélése szerint az, hogy ajánlatkérõ az ajánlatok értékelése körében jogsértõ módon járt el, olyan súlyú jogsértés, amely tekintetében a minimális bírság összegénél magasabb bírság indokolt, azonban figyelemmel a beszerzés tárgyára és értékére (a szerzõdések nettó összege a vitatott részterület tekintetében 72 656 283 Ft,) a kiszabott bírságot a fentiekre tekintettel szükségesnek, de egyben elegendõnek ítélte.
<br>A kiszabott bírság a szerzõdéses (nettó) érték 4,1%-a.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 21.
<br>
<br>Dr. Sárkány Izolda s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>