<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9585)
</h2>
<br>1024 Budapest, Margit krt. 85.
<br>Ikt.sz.: D.564/6/2003.
<br>
<br>Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Kisalföld Volán Közlekedési Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Bizottság elnöke) által a Kisalföld Volán Közlekedési Rt. (9027 Gyõr, Ipar u. 99., a továbbiakban: ajánlatkérõ) "1 db elõvárosi szóló új magyar típusbizonyítvánnyal is rendelkezõ autóbusz beszerzése" tárgyú közbeszerzési eljárása ellen hivatalból indított jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok alapján az alábbi tényállást állapította meg.
<br>Ajánlatkérõ 2003. október 17-én tájékoztatta a Döntõbizottság elnökét, arról hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján a rendelkezõ részben megjelölt beszerzés tárgyában.
<br>Ajánlatkérõ ajánlattételre a következõ cégeket hívta fel: IKARUS EAG Kft., M.A.N. Kamion és Busz Kereskedelmi Kft., KRAVTEX Kft., EVOBUS Hungária Kft. és NABI Rt. Ajánlatkérõ az eljárásfajta választását azzal indokolta, hogy 2003. június 9-tõl tartozik a Kbt. hatálya alá beszerzései tekintetében. Ajánlatkérõt a Gazdasági és Közlekedési Minisztérium 2003. szeptember 15-én kelt levelében tájékoztatta, hogy a 2003. évi költségvetésben autóbusz rekonstrukció céljára a GKM részére elõirányzott támogatásból 29 892 E Ft állami juttatást biztosít. Az e tárgyban megkötött szerzõdés alapján a busz vásárlására irányuló szerzõdést 2003. december 5-ig ajánlatkérõnek meg kell kötni. Hivatkozott arra is, hogy ennek alapján a közbeszerzés tárgyát képezõ autóbuszt legkésõbb a nyertes ajánlattevõnek 2003. december 5-ig le kell szállítania.
<br>A Döntõbizottság elnöke 2003. október 29-én kezdeményezett jogorvoslati eljárást ajánlatkérõ közbeszerzési eljárása ellen, mert álláspontja szerint a rendelkezésre álló iratokból a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg. Ellentmondást észlelt az ajánlatkérõ által megjelölt szerzõdés megkötésének idõpontja és a megadott teljesítési határidõ között. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ ezt követõen 2003. november 3-án a Döntõbizottságnak bejelentette, hogy ajánlati felhívását visszavonta és errõl tájékoztatta a felhívott ajánlattevõket is.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése értelmében a közigazgatási szerv a hivatalból indított, vagy folytatott eljárást - ha a megindításra vagy folytatásra okot adó körülmény már nem áll fenn - megszünteti.
<br>Figyelemmel arra, hogy ajánlatkérõ döntésével a közbeszerzési eljárás lefolytatásának szándékától elállt, közbeszerzési eljárás nincs folyamatban, ezért a Döntõbizottság a rendelkezõ részben foglaltak szerint a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2003. november 6.
<br>
<br>Dr. Engler Magdolna s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>