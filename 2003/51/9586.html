<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9586)
</h2>
<br>1024 Budapest, Margit krt. 85.
<br>Ikt.sz.: D.566/3/2003.
<br>
<br>Tárgy: a Pharmateam Kft. jogorvoslati kérelme a Zala Megyei Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Pharmateam Kft. (2310 Szigetszentmiklós, Dr. Varga László u. 32., a továbbiakban: kérelmezõ) által a Zala Megyei Kórház (8900 Zalaegerszeg, Zrínyi u. 1., a továbbiakban: ajánlatkérõ) "szemlencse beszerzése" tárgyú közbeszerzési eljárása ellen benyújtott jogorvoslati kérelmet érdemi vizsgálat nélkül elutasítja.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság megállapította, hogy kérelmezõ 2003. október 29-én jogorvoslati kérelmet nyújtott be a rendelkezõ részben meghatározott tárgyú közbeszerzési eljárás ellen, melyben nem igazolta a közbeszerzésekrõl szóló 1995. évi XL. törvény (a továbbiakban: Kbt.) 80. § (2) bekezdése szerinti igazgatási szolgáltatási díj megfizetését, valamint beadványa nem tartalmazta teljeskörûen a Kbt. 80. § (1) bekezdés e) és g) pontjában foglalt adatokat.
<br>Fentiekre tekintettel a Döntõbizottság a Kbt. 80. § (3) bekezdése alapján 2003. október 29-én hiánypótlásra hívta fel kérelmezõt, tájékoztatva õt arról is, hogy amennyiben a kézhezvételtõl számított 5 napon belül azt nem teljesíti, akkor jogorvoslati kérelme érdemi vizsgálat nélkül elutasításra kerül.
<br>A visszaérkezett tértivevény tanúsága szerint kérelmezõ a felhívást 2003. október 30-án átvette, de a jelzett hiányt 2003. november 4-ig nem pótolta.
<br>Erre tekintettel a Döntõbizottság a Kbt. 76. § (1) bekezdésében biztosított jogkörében eljárva a kérelmet a Kbt. 80. § (4) bekezdése alapján érdemi vizsgálat nélkül elutasította, mivel a hivatkozott jogszabályhely úgy rendelkezik, hogy ha a bizottság megállapítja, hogy a Kbt. 80. § (3) bekezdés szerinti hiánypótlást nem teljesítették, illetõleg a kérelem nem felel meg a Kbt. 79. § (3) vagy (7) bekezdése szerinti feltételeknek, a kérelmet elutasítja.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 11.
<br>
<br>Dr. Csanádi Péter s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Bíró László s. k.,
<br>közbeszerzési biztos
<br>
<br>
<br><br></body></html>