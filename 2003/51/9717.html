<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9717)
</h2>
<br>1024 Budapest, Margit krt. 85.
<br>Ikt.sz.: D.524/17/2003.
<br>
<br>Tárgy: a Délviép Rt. jogorvoslati kérelme Sárbogárd Város Önkormányzata közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Délviép Dél-dunántúli Vízügyi Építõ Rt. (7400 Kaposvár, Raktár u. 13., képviseli: dr. Hernesz Csaba ügyvéd, 7400 Kaposvár, Kossuth L. u. 1-9., a továbbiakban: kérelmezõ) kérelmét, melyet Sárbogárd Város Önkormányzata (7400 Sárbogárd, Hõsök tere 2., képviseli: dr. Deák Krisztina ügyvéd, 7100 Szekszárd, Jókai u. 22. fszt. 1-2., a továbbiakban: ajánlatkérõ) "Sárbogárd III. ütem és MÁV-lakótelep szennyvízcsatorna-építése és szennyvíztisztító telep bõvítése" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. június 25-én részvételi felhívást tett közzé a Közbeszerzési Értesítõ 26. számában elõminõsítési eljárás megindítására (4780/2003) a rendelkezõ részben írt tárgyban.
<br>Ajánlatkérõ a részvételi felhívásában különbözõ keresztmetszetû gravitációs és nyomás alatti szennyvízvezetékek, hálózati és házi átemelõk építésére, továbbá szennyvíztelep bõvítésére kért részvételi jelentkezéseket. Már a részvételi felhívásban jelezte, hogy 10 millió Ft-os ajánlati biztosítékot fog kérni az ajánlattevõktõl, amely összeg szerzõdést biztosító mellékkötelezettséggé válik a nyertes ajánlattevõ esetében. Meghatározta felhívásában az ajánlatok elbírálásának szempontjaként az összességében legelõnyösebb ajánlat kiválasztását. Rész- és többváltozatú ajánlatot nem lehetett tenni.
<br>Az elõminõsítési szakaszban 4 jelentkezõ nyújtott be részvételi jelentkezést, közülük az alábbi három jelentkezõt hívták fel ajánlattételre 2003. augusztus 11-én: kérelmezõ, Alterra Kft., OMS-Hungária Kft.
<br>Ajánlatkérõ az ajánlati felhívásban részletesen meghatározta az ajánlatok elbírálásának szempontját, illetve dokumentációban írta elõ a szerzõdési és az ajánlati feltételeit. A dokumentáció megvásárlása az érvényes ajánlattétel feltétele volt. A kérelmezõ a dokumentációt 2003. augusztus 14. napján vette át, amelyet átvételi elismervény tanúsít. Ajánlatkérõ helyszíni konzultációt is tartott 2003. augusztus 25-én, amelyen a kérelmezõ is részt vett.
<br>A 2003. szeptember 22-i ajánlattételi határidõre ketten tettek ajánlatot: kérelmezõ és az Alterra Kft. Az ajánlatokat külsõ szakértõ bevonásával értékelték, majd bizottság és a testület bírálta el azokat. A 2003. október 8-i eredményhirdetésen az ajánlatkérõ kihirdette az eljárás nyerteseként az Alterra Kft.-t, a kérelmezõ ajánlatával kapcsolatos döntés az érvénytelenítés volt. Az eredményhirdetésen az ajánlatkérõ a kérelmezõre vonatkozó döntését részletesen indokolta az alábbiak szerint:
<br>"3. Az érvénytelen ajánlatot tevõ, kizárt, illetve alkalmatlan ajánlattevõk neve és az érvénytelenség, a kizárás vagy az alkalmatlanság indokai:
<br>Délviép Rt. (7400 Kaposvár, Raktár u. 13.)
<br>
<br>1. A részletes kiírási feltételekben (a továbbiakban, ajánlati dokumentáció) több helyen is elõírásra került, hogy csak egyösszegû, teljes körû árat fogad el az ajánlatkérõ, amely tartalmaz minden, a beruházás eredményes befejezéséhez szükséges költséget, függetlenül attól, hogy az építés kapcsolódik vagy a próbaüzem során merül-e fel stb.
<br>Ajánlati dokumentáció:
<br>
<br>1.4.  Csak terv szerinti, teljes körû, generálkivitelezõi, befejezési határidõre prognosztizált, egyösszegû ajánlatot fogadunk el.
<br>
<br>10.1. Az ajánlati árat a teljesítés idõpontjára véglegesített átalányáron kell megadni. Kizárólag teljes körû jótállási és szavatossági feltételeket vállaló, a kiírásnak mindenben megfelelõ, a teljesítés idõpontjára véglegesített egyösszegû (alapösszeg + áfa), forintban megadott fõvállalkozási bruttó ajánlat értékelendõ.
<br>
<br>10.2. Az ajánlati árnak tartalmaznia kell mindazon költségeket, amelyek az ajánlat tárgyának eredményfelelõs megvalósításához az ajánlati feltételekben rögzített feltételek betartásával szükségesek. Erre vonatkozóan az ajánlattevõnek kifejezett nyilatkozatot kell tenniük.
<br>      Az áradatokat úgy kell megadni, hogy azok tartalmazzanak minden járulékos költséget, függetlenül azok formájától és forrásától, pl. vám, különbözõ díjak és illetékek stb.
<br>Az ajánlattevõ a kiírás ellenére több olyan elemet is beépít ajánlatában, ami a fenti kiírásnak nem felel meg.
<br>Pl.: ajánlatának 164. oldalán, az ajánlatkérõ által megadott 240 óra víztelenítés beárazásánál arra hivatkozik, hogy ennek tényleges költsége majd a kivitelezés során kerül meghatározásra.
<br>Hasonló a helyzet az ajánlattevõ azon megajánlásával (356. oldal), hogy
<br>"a próbaüzem lefolytatásának alapfeltételeként felmerülõ többletmunkát a vállalkozó térítés mellett elkészíti a megrendelõ megbízására."
<br>Az ajánlatkérõ több helyen és egyértelmûen kinyilatkozta az ajánlati dokumentációban, hogy minden költséget, ami a sikeres mûszaki átadás átvételhez hozzá tartozik (amibe a szennyvíztisztító telep próbaüzeme és a szennyvízcsatorna üzempróbája is beleszámít) az ajánlattevõnek kell viselnie, azaz ami a kivitelezés eredményes megvalósításához szükséges, annak ellenértékét az ajánlattevõnek be kell építeni az ajánlati árába.
<br>
<br>2. Az ajánlattevõ ajánlatának 334. oldalán, a vállalkozói szerzõdés tervezetében a megvalósítandó mûszaki tartalom alapjaként az engedélyes terveket jelöli meg, ellentétben azzal, hogy a mûszaki dokumentáció keretében kiadásra került kiviteli tervek, amik az ajánlat alapján kellett volna hogy képezzék.
<br>  Egyértelmû tehát, hogy ha az ajánlattevõ nem a kiviteli tervekre tette meg ajánlatát, azaz eltér az ajánlatkérõ által elõírt mûszaki tartalomtól.
<br>
<br>3. Az ajánlatkérõ elõírta az ajánlati dokumentáció 3.8 pontjában, hogy az ajánlattevõ olyan mûszaki ütemtervet csatoljon, amibõl az ajánlatkérõ számára egyértelmûen kiderül, hol mikor és milyen munkát kíván végezni, mely idõpontban kerül sor az úthelyreállításra, az üzempróbára, illetve próbaüzemre stb.
<br>
<br>3.8. Az ajánlatkérõ elõírja, hogy az ajánlattevõk szerzõdés tervezetük mellékleteként csatoljanak az ajánlatkérõ által rendelkezésükre bocsátott ütemezésnek megfelelõ mûszaki ütemterveként részletes idõgrafikont(okat). A grafikon(ok) utcánként (ahol nincsen utcanév, ott egyéb egyértelmû azonosító alkalmazásával), lebontott legyen, úgy kidolgozva, hogy az egyértelmûen megmutassa a munkavégzés idõtartamát (kezdõ és befejezõ napját naptári nap pontossággal) és helyét, valamint a munkavégzés legfontosabb szakaszainak azonosítására alkalmas jellemzõket (pl. gerincvezeték építése, aszfaltozás, üzempróba, készre jelentés, mûszaki átadás-átvétel stb.)
<br>Az ajánlattevõ a kiírás ellenére olyan mûszaki ütemtervet csatolt, ahol egy utca többször is szerepel, nem állapítható meg belõle, hogy a fõbb munkafolyamatok elvégzésére mikor kerül sor stb.
<br>
<br>4. Az ajánlatkérõ az ajánlati dokumentáció 6.3. pontjában kikötötte magának azt a jogot, hogy minden, a kivitelezés során felhasznált berendezésnek, terméknek stb. minõségi bizonylattal, alkalmazási engedéllyel kell rendelkeznie, és ezt a bizonylatot az ajánlatkérõ felhívására az ajánlattevõnek 8 napon belül be kell mutatnia.
<br>
<br>6.3. Minden anyagnak, elõre gyártott elemnek, készterméknek és elvégzett munkának, amelyet a vállalkozónak kell beszereznie vagy elkészítenie minõségi bizonylattal, alkalmazási engedéllyel kell rendelkeznie, amelyet a megbízó, illetve képviselõjének felhívására 8 napon belül be kell mutatnia. Ezen bizonylatokat részszámlázáskor vagy az átadás-átvételi eljáráson illetve üzembehelyezési eljárás alkalmával a megrendelõ részére át kell adnia.
<br>Az ajánlattevõ a kiírás ellenére ajánlatának 350. oldalán azt a megajánlást teszi, hogy a beépített anyagok, gépek, készülékek stb. bizonylatait a részmûszaki átadás-átvétel, illetve üzembehelyezési eljárás stb. elõtt 6 nappal biztosítja az ajánlatkérõ számára.
<br>
<br>5. Az ajánlatkérõ elõírta, hogy hónapra lebontott számlázási ütemtervet csatoljon az ajánlattevõ.
<br>
<br>10.7. A megajánlott számlázási rendet megfelelõ, hónapra lebontott pénzügyi ütemtervvel kell az ajánlatban alátámasztani.
<br>Az ajánlattevõ által becsatolt számlázási ütemterv (368. oldal) nem hónapra lebontott, azaz nem felel meg a kiírás feltételeinek.
<br>
<br>6. Az ajánlatkérõ jótállásra vonatkozó megajánlások körében elõírta, hogy az ajánlattevõk az általuk megajánlott jótállási idõre 11 000 000 Ft összegû bankgarancia-ígérvényt csatoljanak.
<br>Ajánlati dokumentáció:
<br>
<br>11.2. Az ajánlatkérõ kötelezõen elõírja, hogy az ajánlattevõk az általuk megajánlott jótállási idõ tartamára 11 000 000 Ft, azaz tizenegymillió forint mértékû bankgaranciát kötelesek nyújtani.
<br>
<br>11.3. A megajánlott jótállási idõ alátámasztására az ajánlattevõ csatoljon be azon banktól kötelezõ jellegû banki ígérvényt, mely banktól a bankgaranciát biztosítani kívánja. Az ígérvény alapján a kibocsátó bank kötelezettségét kell hogy képezze minden további vizsgálat és feltétel nélkül az adott bankgarancia kibocsátása.
<br>A becsatolandó banki nyilatkozatnak, többek között tartalmaznia kellet, hogy a majdan kibocsátandó bankgarancia mikortól és meddig lesz érvényben:
<br>
<br>11.4. Ezen banki nyilatkozatnak egyértelmûen és kötelezõ jelleggel tartalmaznia kell az alábbi elemeket:
<br>     - azon tényt, hogy a bank mely idõponttól és milyen mértékû garanciát vállal, a banki ígérvény és az ez alapján kibocsátandó bankgarancia lejártát és lehívhatóságát (a banki ígérvénynek minimálisan az ajánlattételi határidõ lejártától az ajánlati kötöttség lejártáig kell hogy érvényben maradjon, a bankgaranciának pedig a szerzõdés aláírásától a vállalt teljesítési határidõ + vállalt jótállási idõig kell hogy lejárata biztosított legyen, és a lejáraton túl 10 napos lehívhatóságnak kell lennie),
<br>Azaz az ajánlatkérõ elõírta, hogy a jól teljesítés idõtartamára elõírt bankgaranciának a szerzõdés aláírásának napjától (2003. október 16-tól) az ajánlattevõ által vállalt teljesítési határidõ + 30 napig kell érvényben lennie egy további 10 napos lehívhatósággal.
<br>Az ajánlattevõ a kiírás ellenére ajánlatának 34. oldalán úgy nyilatkozik, hogy a jótállási idõtartamára szóló banki ígérvényt csak a mûszaki átadás-átvételt követõen bocsátja az ajánlatkérõ rendelkezésére.
<br>
<br>7. A késedelmi kötbér fedezeteként csatolandó bankgarancia-ígérvénynél az ajánlatkérõ elõírta, hogy kötbér tekintetében csatolt bankgarancia-ígérvénynek mindenben meg kell felelnie a jótállási idõre vonatkozóan csatolt bankgarancia-ígérvénynél elõírtaknak azzal, hogy itt a kibocsátandó bankgaranciának az ajánlattevõ által vállalt teljesítési határidõ + 30 napig kell érvényben maradnia, további 10 nap lehívhatósággal.
<br>
<br>12.1. A napi kötbér megajánlása. Az ajánlatkérõ az ajánlatevõk által a napi késedelmi kötbér tekintetében tett megajánlásokat értékeli, azzal, hogy késedelmi kötbér legmagasabb értékelhetõ mértéke napi 1 000 000 forint lehet.
<br>
<br>12.2. ... Az ajánlattevõ csatoljon a vállalt értékû kötbér összegén belül a napi mérték X 30 napra vonatkozó banki ígérvényt. A banki ígérvény alapján a kibocsátó bank kötelezettségét kell hogy képezze minden további vizsgálat és feltétel nélkül az adott bankgarancia kibocsátása.
<br>
<br>12.3. A kötbérmegajánlás alátámasztására becsatolt banki papírnak minden meg kell felelnie a jótállási idõnél meghatározottaknak (11. pont) azzal, hogy ebben az esetben a banki ígérvénynek minimálisan az ajánlati kötöttség lejártáig kell, míg a bankgaranciának a vállalt teljesítési határidõ + 30 napig kell érvényben maradnia (további 10 napos lehívhatósággal)...
<br>A kiírás ellenére azonban az ajánlattevõ által a késedelmi kötbér fedezetként a 44. oldalon csatolt ígérvény szerint a bank vállalja, "a késedelmi kötbérre vonatkozó garancia kiadását a szerzõdés szerinti befejezési határidõtõl az azt követõ 30 nap (+ 10 nap lehívhatóság) idõtartamra.
<br>A fentiek alapján tehát az ajánlattevõ ajánlata nem felel meg az ajánlati dokumentációban és az ajánlati felhívásban elõírtaknak, ezért a Kbt. 52. § (2) bekezdés d) pontja alapján érvénytelen."
<br>Ajánlatkérõ a nyertesnek kihirdetett Alterra Kft.-vel a szerzõdést a felhívásban megjelölt idõpontban megkötötte.
<br>Kérelmezõ 2003. október 13-án jogorvoslati kérelmet nyújtott be Döntõbizottsághoz.
<br>Ebben kérte a jogsértés megtörténtének megállapítása mellett az ajánlatkérõ közbeszerzési eljárást lezáró döntésének a megsemmisítését, illetve ideiglenes intézkedés alkalmazásával a még meg nem kötött szerzõdés megkötésének megtiltását. Kérte továbbá az ügyben tárgyalás tartását is.
<br>Kérelmét a tárgyaláson változatlanul fenntartva azzal indokolta, hogy álláspontja szerint ajánlatkérõ megsértette a Kbt. 52. § (2) bekezdésének d) pontját, amikor az ajánlatát érvénytelenné nyilvánította. Ajánlata érvényes volt, és érdemben el kellett volna azt ajánlatkérõnek bírálnia, nem pedig kreált és valótlan indokok alapján érvénytelenné nyilvánítani. Véleménye szerint az ajánlatkérõ az alapelveket is megsértette, nevezetesen az esélyegyenlõség és a versenytisztaság alapelvét az eljárása során.
<br>Elõadta azt is kérelmezõ, hogy az ajánlatkérõ által hét különbözõ érvénytelenségi okként megjelölt kifogások nem helytállóak, mivel az ajánlati felhívásban és a dokumentációban írt feltételeknek az ajánlata mindenben megfelelt.
<br>Tárgyaláson is megerõsítette azt az álláspontját, hogy valamennyi értékelési szempont alapján a társaságuk ajánlata volt a legkedvezõbb, és megítélésük szerint azzal, hogy kreált és valótlan indokok alapján ajánlatuk érvénytelennek lett nyilvánítva, a Kbt. 24. §-ában foglalt eljárási alapelvek közül a verseny tisztasága és esélyegyenlõség súlyosan sérültek.
<br>A Döntõbizottság a jogorvoslati eljárás során kért ideiglenes intézkedést a törvényi feltételek hiányában nem alkalmazta.
<br>Ajánlatkérõ a tárgyaláson is fenntartott írásos észrevételében kérte a megalapozatlan jogorvoslati kérelem elutasítását és a kérelmezõ költségekben való marasztalását. Úgy az írásos észrevételében, mint a tárgyaláson elõterjesztett szóbeli nyilatkozatában ajánlatkérõ megerõsítette és megismételte azon indokokat, mely alapján hét pontban találta kérelmezõ ajánlatát érvénytelennek és nyilvánította az értékelésre alkalmatlannak.
<br>Az ügyben érintett további felek az eljárás során sem írásban, sem a tárgyaláson szóban érdemi észrevételt nem terjesztettek elõ.
<br>A Döntõbizottság a rendelkezésére álló iratok, dokumentumok, a felek által írásban és a tárgyaláson szóban elõterjesztett nyilatkozatai alapján megállapította, hogy jogorvoslati kérelem megalapozatlan az alábbiak miatt:
<br>A Döntõbizottságnak a felek által vitatott kérdéskörökre tekintettel a jogorvoslati eljárás során a kérelmezõ ajánlatát hét kérdéskörben kellett megvizsgálnia az alábbiak szerint: a teljes körû ajánlati ár, az ajánlat alapját képezõ terv fajta, a mûszaki ütemtervvel kapcsolatos hiányosságok, a minõségi bizonylatok kérdése, a számlázási ütemterv, a jótállási bankgarancia, valamint a késedelmi kötbér vonatkozásában. A Döntõbizottságnak abban a kérdéskörben kellett vizsgálatot folytatni és állást foglalni, hogy a fenti ajánlatkérõi indokok helytállóak-e vagy sem, azaz a kérelmezõ ajánlata mindenben megfelelt-e az ajánlati felhívásnak és a dokumentációnak.
<br>Fenti kérdésköröket megvizsgálva 1-7-ig a Döntõbizottság az alábbi megállapításokat teszi:
<br>
<br>1. A teljes körû ajánlati ár kérdése
<br>A kérelmezõ ajánlatának kifogásolt 164. oldala a dokumentáció részeként átadott árazatlan költségvetés változtatás nélküli oldala, amit a konzultáción elmondottak alapján az ajánlattevõ felhasználhatott az ajánlata elkészítéséhez. A kérelmezõ mindemellett a kiírás szerinti mennyiségi adatokkal beárazta a víztelenítési munkákat, a felhívásnak és dokumentációnak éppen azzal tudott megfelelni, hogy az ajánlatkérõ elõírását a víztelenítés tételes elszámolására vállalta. Az ajánlatkérõ a jogorvoslati eljárásban visszavonta az érvénytelenség ezen indokát.
<br>A kifogásolt 356. oldal szerint a kérelmezõ a szerzõdéstervezetben mint együttmûködés tárgyát jelöli meg a lehetséges többletmunkát a próbaüzemmel összefüggésben. Ettõl függetlenül a próbaüzem költségét az ajánlat 332. oldalán 6 millió Ft-ot meghaladó összegben szerepeltette, tehát megtette arra vonatkozó ajánlatát is, továbbá teljeskörûen vállalta a munkák elvégzését prognosztizált átalányáron. Többletmunka általában akkor merül fel egy beruházásnál, ha a megrendelõ a szerzõdésben nem szereplõ további feladat elvégzését kéri. A kérelmezõ ajánlatában semmi nem utal arra, hogy a dokumentációban szereplõ mûszaki tartalmat hiányosan kívánja teljesíteni, azt pedig önmagában nem lehet hátrányára értékelni, hogy az esetleges többletigényeket is teljesíteni szándékozik. Ha az ajánlatkérõnek kétségei lettek volna az így megtett ajánlattal összefüggésben, akkor magyarázatot kérhetett volna azzal kapcsolatban, erre azonban nem került sor. Elõbbiek miatt puszta feltételezéseken alapult részérõl a többletmunka vállalásának megítélése.
<br>Az érvénytelenségi okok közötti 1. indok tehát nem állja meg a helyét.
<br>
<br>2. Az ajánlat alapját képezõ tervfajta kérdése
<br>A kérelmezõ a szerzõdéstervezete elsõ oldalán (az ajánlat 334. oldalán) megjelöli az ajánlata alapjaként a részére átadott ajánlati felhívási dokumentációt, ajánlati dokumentációt és a mûszaki terveket, amely felsorolással teljeskörûen meghatározta, hogy mire adott ajánlatot. Emellett felsorolásszerûen meg is nevezi az általa fontosnak tartott dokumentumokat. Az ajánlati dokumentáció a felsorolásnak megfelelõen tartalmazta a hivatkozott számú hatósági engedélyeket, a két tervezõ által készített, munkaszámokkal azonosítható kiviteli terveket. Kétség nem fér hozzá, hogy a kérelmezõ azoknak a dokumentumoknak az összességére tette meg ajánlatát, amelyet ezzel a céllal az ajánlatkérõ bocsátott rendelkezésére, függetlenül attól, hogy a "kiviteli terv" megnevezés helyett az "engedélyes terv" kifejezést használta.
<br>Az érvénytelenség megállapításának a fentiekre tekintettel ebben a körben sincs alapja.
<br>
<br>3. Mûszaki ütemtervvel kapcsolatos hiányosságok
<br>A dokumentáció 3.8. pontja alapján az ütemtervbõl ki kell derülnie az alábbiaknak:
<br>a) utcák neve (nem volt kizárt, hogy egy utcára többször kerül sor a munkálatok során),
<br>b) munkavégzés kezdete és vége naptári nappal,
<br>c) munka jellege (gerincvezeték építése, aszfaltozás, üzempróba, készre jelentés, mûszaki átadás-átvétel stb.).
<br>Az ajánlatkérõ azt kifogásolja, hogy a kérelmezõ ajánlatából nem állapítható meg, hogy az egyes munkafolyamatokra mikor kerül sor.
<br>A kérelmezõ az ajánlatába egyesített mûszaki és pénzügyi ütemtervet csatolt, amelyen grafikusan ábrázolta a munkafolyamatokat. Az utcák neve, a munkakezdés és befejezés idõpontja az ábrázolásban szerepel, az egyes munkafolyamatok közül a grafikus jelölések és a szövegmagyarázatok együttes értelmezésével megkülönböztethetõk a következõ munkák: gerincvezeték, nyomóvezeték, átemelõ építése, úthelyreállítás, készre jelentés, mûszaki átadás-átvétel. Ezzel az ajánlatkérõ példálózó felsorolásként megfogalmazott igényét a kérelmezõ teljesítette. Ugyanakkor az ütemezés alapján a szennyvízcsatorna-hálózat építésével kapcsolatban csak egyszer, az egész rendszer építésének befejezésekor kerül sor a készre jelentésre és a mûszaki átadás-átvételre. Utcánként tehát részleges teljesítések nem történnek.
<br>A nyertes ajánlattevõnél is a fentiekhez hasonló az ütemterv kidolgozottsága, azonban ebben az ajánlatban a részteljesítések pontos ütemezése is feltüntetésre került, ezekhez mûszaki átadás-átvétel is kapcsolódik. Tény, hogy a nyertes ütemterve jobban követhetõ és áttekinthetõbb, mert a munkafolyamatok jelmagyarázattal ellátott eltérõ színekkel kerültek feltüntetésre.
<br>Összességében tehát ebben a körben a kérelmezõ ütemterve teljesíti az ajánlatkérõ elõírásait, kidolgozottságának színvonala viszont lényegesen alacsonyabb a nyertesénél, az érvényesség vizsgálata körében azonban erre nem lehetett tekintettel az ajánlatkérõ.
<br>Az érvénytelenség indoka nem megalapozott ebben a körben sem.
<br>
<br>4. Minõségi bizonylatok kérdése
<br>A dokumentáció szerinti ajánlatkérõi igény egyrészt az, hogy a bizonylatoknak folyamatosan rendelkezésre kell állni és kérésre bármikor 8 napon belül az ajánlatkérõ részére be kell azokat mutatni. Másrészt a részszámlázáskor, illetve az átadás-átvételi eljáráskor kell azokat a megrendelõ részére átadni. Ajánlatkérõ szerint az elsõ fordulat vállalása a kérdéses, mert a "bármikor 8 napon belüli" bemutatásra a kérelmezõ a szerzõdéstervezetben nem tér ki. A második fordulat tekintetében a kérelmezõ vállalása kedvezõbb, mint a dokumentációban meghatározott feltétel, mert a bizonylatok 6 nappal korábbi idõpontban történõ átadását vállalja ezzel a kérelmezõ. Az tény, hogy a szerzõdéstervezetben nincs nyilatkozat arra, hogy a munkák folyamán a bizonylatok bemutatása miként történik, viszont az ajánlatkérõ feltételével ellentétes nyilatkozata sincs, sõt a szerzõdéstervezetben más helyen (ajánlat 344. o.) kifejezetten vállalja is a kérelmezõ az ajánlatkérõ által kérteket. A kérelmezõnek a felhívás feltételeit vállaló nyilatkozatára tekintettel legfeljebb kérdésként merülhetett volna fel az ajánlatkérõ részérõl a nyilatkozat pontos tartalma, amely tisztázására nem került sor.
<br>Ebben a tekintetben is feltételezésen alapult az ajánlat érvénytelenítése.
<br>
<br>5. Számlázási ütemterv kérdése
<br>Az ajánlatkérõ a felhívás 10.7. pontjában hónapokra lebontott számlázási ütemtervvel kérte alátámasztani a számlázási rendet. A kérelmezõ összesen 9 részszámlát nyújt be, napra pontosan dátumozva az idõpontokat az általa csatolt "Számlázási ütemtervben". A számlázásokra azonban nem havi rendszerességgel, hanem változó idõszakokat követõen kerül sor. A kérelmezõ ajánlatában a pénzügyi teljesítés havi bontásban nem szerepel. Az ajánlatkérõ pénzügyi ütemterv alatt azt várta el, hogy az ajánlattevõ hónapokra lebontva tüntesse fel a megvalósuló mûszaki tartalom összegszerûségét, és ehhez illeszkedve állítsa be a számlázási idõpontokat és összegeket. Ezt az elvárást a hivatkozott 10.7. pontban érthetõen meg is fogalmazta. Elõírását helyesen értelmezte a nyertes ajánlattevõ, aki teljesítette a havi lebontású pénzügyi teljesítés meghatározását, míg a kérelmezõ valóban mellõzte a havi lebontású pénzügyi ütemterv elkészítését.
<br>Az ajánlat ebben a körben nem felelt meg az ajánlati felhívás és dokumentáció feltételének, azaz érvénytelenségének megállapítása e körben nem jogsértõ.
<br>
<br>6. Jótállási bankgarancia kérdése
<br>Az ajánlatkérõ a dokumentáció 11.2-4. pontjaiban határozta meg a feltételeit, melyek lényege a következõ:
<br>- bankgarancia-ígérvényt kell az ajánlathoz csatolni, amely az ajánlattételi határidõtõl az ajánlati kötöttség lejártáig (eredményhirdetés + 60 nap) van érvényben,
<br>- az ígért bankgaranciát (11 millió Ft-ot) a szerzõdés aláírásától a vállalt teljesítési határidõ + jótállási idõ lejártáig kell nyújtani, a véghatáridõn túli 10 napos lehívhatósággal.
<br>Az ajánlatkérõ sem vitatja, hogy a kérelmezõ által csatolt bankgarancia nyilatkozat megfelel az általa elõírt feltételeknek. Amit kifogásol, az az ajánlat 34. oldalán tett nyilatkozat, mely szerint a kérelmezõ a "jótállásról szóló banki ígérvényt" csak a mûszaki átadás-átvételt követõen bocsátja az ajánlatkérõ rendelkezésére.
<br>Tény, hogy az említett ajánlattevõi nyilatkozat értelmezése nem egyszerû. Az elsõ kérdés, hogy mit ért a kérelmezõ "jótállásról szóló banki ígérvény" alatt. Ugyanis a banki ígérvény nem más, mint a bankgarancia-nyilatkozat, amely az ajánlatban van, tehát már az ajánlatkérõ rendelkezésére áll. A kérelmezõ nyilatkozata az ajánlat 34. oldalán elõbbieken túl még ellentétes az ajánlat 42. oldalán csatolt banki szándéknyilatkozat tartalmával is a rendelkezésre bocsátás idõpontját illetõen. Miután a banki szándéknyilatkozat tartalmilag teljes mértékben megfelel az ajánlatkérõ által kérteknek, ajánlatkérõnek rá kellett volna kérdeznie a nem egyértelmû kijelentés tartalmára. Erre nem került sor.
<br>Tekintettel arra, hogy a banki szándéknyilatkozat visszavonhatatlan volt, az ellentmondás nem vezethetett az érvénytelenséghez.
<br>
<br>7. Késedelmi kötbér bankgaranciája
<br>Az ajánlatkérõ elõírásait a dokumentáció 12.1-3. pontjai tartalmazták. A lényegük:
<br>a) bankgarancia ígérvényt kell az ajánlathoz csatolni, amely az ajánlattételi határidõtõl az ajánlati kötöttség lejártáig (eredményhirdetés + 60 nap) van érvényben,
<br>b) az ígért bankgaranciát (kötbér napi értéke X 30 nappal összegben) a szerzõdés aláírásától a vállalt teljesítési határidõ + 30 napig kell nyújtani, a véghatáridõn túli 10 napos lehívhatósággal. (Az elõírások nagymértékben egybevágnak a jótállási bankgaranciára vonatkozó elõírásokkal.)
<br>Az ajánlatkérõ szerint ezeknek a feltételeknek az ajánlat 44. oldalán csatolt banki szándéknyilatkozat nem felel meg, mert a bankgarancia érvényességének kezdõ idõpontja nem a szerzõdés megkötésének napja, hanem a szerzõdés teljesítésének befejezési határideje. A kérelmezõ álláspontja szerint a bankgarancia szándéknyilatkozat értelmezhetõ úgy is, ahogy az ajánlatkérõ feltételeiben szerepel, bár elismeri, hogy a megszövegezése nem egyértelmû.
<br>Az ajánlat 44. oldalán csatolt szándéknyilatkozat teljesen egyértelmûen tartalmazza a bankgarancia feltételeit: a bank a bankgaranciát nyertesség esetén a szándéknyilatkozat érvényességi határideje elõtt (szerzõdéskötéskor) kibocsátja, de a késedelmi kötbérre vonatkozó 30 millió Ft összegû garancia érvényességi idõtartama a "szerzõdés szerinti befejezési határidõtõl az azt követõ 30 nap (+10 nap lehívhatóság)".
<br>A bankgarancia érvényességének kezdõ idõpontja tekintetében tehát a kérelmezõ nem teljesítette az ajánlatkérõ feltételét, ezért az ajánlat ebben a körben is érvénytelen.
<br>A fent leírt értékelés alapján a Döntõbizottság kétséget kizáróan megállapította, hogy a kérelmezõ ajánlatában az ajánlatkérõ által megjelölt hét indok közül kettõ helytálló, nevezetesen a számlázási ütemtervvel kapcsolatos, valamint a késedelmi kötbérre vonatkozó ajánlatkérõi megállapítás, így tehát ajánlatkérõ jogszerûen nyilvánította a kérelmezõ ajánlatát érvénytelenné és zárta ki az értékelésbõl.
<br>A Kbt. 52. § (2) bekezdése úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése azt tartalmazza, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>E kógens rendelkezéseket összevetve a fenti hét kérdéskörre vonatkozó ténymegállapításokkal a Döntõbizottság arra az álláspontra jutott, hogy a kérelmezõ ajánlata érvénytelen volt.
<br>A leírt értékelésbõl is megállapíthatóan a Döntõbizottság a vizsgálat során az érvényesként kezelt és nyertesnek kihirdetett Alterra Kft. ajánlatát is vizsgálat tárgyává tette, így erre tekintettel megállapítható az is, hogy a kérelmezõnek a verseny tisztaságára és az esélyegyenlõségre vonatkozó vélt sérelme is megalapozatlan, így ajánlatkérõ terhére a hivatkozott alapelvek megsértése sem állapítható meg.
<br>A fenti indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének a) pontja szerint a megalapozatlan jogorvoslati kérelmet elutasította, és ugyanezen § (1) bekezdésének h) pontja alapján rendelkezett a költségek viselésérõl is.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 17.
<br>
<br>Dr. Bíró László s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>