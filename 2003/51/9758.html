<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9758)
</h2>
<br>1024 Budapest, Margit krt. 85.
<br>Ikt.sz.: D.477/14/2003.
<br>
<br>Tárgy: az ÕRVÉD Kft. jogorvoslati kérelme az ELMÛ Rt. és az ÉMÁSZ Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az ÕRVÉD Kft. (2310 Szigetszentmiklós, Rév út 105., a továbbiakban: kérelmezõ) jogorvoslati kérelmének, melyet a Budapesti Elektromos Mûvek Rt. (1132 Budapest, Váci út 72-74., postacím: 1393 Budapest 62., Pf. 511., képviseli: dr. Sátori Anna ügyvéd, 1054 Budapest, Aulich u. 7., a továbbiakban: ajánlatkérõ) "A Budapesti Elektromos Mûvek Rt. és az Észak-magyarországi Áramszolgáltató Rt. kisfogyasztói csatlakozóin és fogyasztásmérõ helyein végzett munkák végrehajtása évente 914 ezer fogyasztási helyen" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a Kbt. 26. § (2) bekezdésére tekintettel az 52. § (2) bekezdés d) pontját, valamint ezekre tekintettel az 59. § (1) bekezdését, ezért ajánlatkérõvel szemben 10 000 000 Ft, azaz tízmillió forint bírságot szab ki.
<br>Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ részvételi felhívást jelentetett meg a Közbeszerzési Értesítõ 2003. június 11-én megjelent 24. számában a rendelkezõ részben megjelölt beszerzés tárgyában 3285/2003 szám alatt.
<br>A felhívás 3. d) pont meghatározta, hogy részajánlat tehetõ az ELMÛ Rt. és az ÉMÁSZ Rt. áramszolgáltatási területén belül 10 régió területére (ELMÛ Rt.: észak-pesti, közép-pesti, délpesti, észak-budai, dél-budai, ÉMÁSZ Rt.: miskolci, egri, gyöngyösi, salgótarjáni, sárospataki régióközpontok). Az egyes részterületeken belüli további bontás nem lehetséges.
<br>A szerzõdés teljesítési határideje a 4. pont szerint a szerzõdés aláírásától számított 30. napon lép hatályba és 2005. március 31-ig érvényes.
<br>A részvételre jelentkezõk alkalmassága elbírálásának szempontjait a 9. a) pont határozta meg, a II. b) pont a mûszaki szempontok között a mûszaki technikai felszereltség alapján, a II. c) pont a teljesítésbe bevonni kívánt, a részvételre jelentkezõvel munkaviszonyban álló szakemberek megfelelõsége alapján. Az alkalmasság elbírálására vonatkozóan a felhívás elõírta, hogy a II. b) és c) alpontokban meghatározott minimális követelmények 1 régió ellátásához szükségesek!
<br>A 9. b) pont a szerzõdés teljesítésére alkalmatlanná minõsítése mûszaki szempontjai között a II. b) és c) pontja a következõket határozta meg:
<br>b) nem rendelkezik egy régió területére vonatkozóan legalább a 9. a) II. b) pontban felsorolt eszközökkel,
<br>c) nem rendelkezik egy régió területére vonatkozóan olyan szakembergárdával, amely felkészültsége és létszáma megfelel a 9. a) II. c) pontban leírt valamennyi minõségi és mennyiségi értékelési szempont ott meghatározott legalacsonyabb értékének.
<br>Az ajánlatok elbírálásának szempontja a legalacsonyabb összegû ellenszolgáltatás volt.
<br>Az ajánlatkérõ által meghívni kívánt ajánlattevõk keretszáma húsz volt, hat céget ajánlatkérõ már kiválasztott.
<br>Az ajánlatkérõ részvételi dokumentációt is készített.
<br>A részvételi jelentkezési határidõre, 2003. július 7-ére 16 jelentkezés érkezett ajánlatkérõhöz.
<br>A részvételi szakasz eredményhirdetése 2003. július 17-én volt, az ajánlatkérõ a BanKonzult Kft.-t, az Elektromos Mûszaki Szolgáltató Kft.-t, az Elektron Immo-Plus Kft.-t, az Elektro Szolg. 98 Kft.-t, az EM-AN Kft.-t, az ERSTO Kft.-t, az ESCORT Kft.-t, az Észak-budai Kft.-t, a GA Magyarország Kft.-t, a GOLDES Security Kft.-t, a Kábel Team Kft.-t, a Sector Hungary Rt.-t, a TESSAG Hungária Kft.-t és kérelmezõt alkalmasnak minõsítette és ajánlattételre az ajánlati felhívás megküldésével az ajánlattevõket felhívta. Két cég részvételi jelentkezését érvénytelenné nyilvánította.
<br>Az ajánlati felhívás 8. b) pontja a 2., 3. és 4. bekezdésben a csatolandó iratok között elõírta, hogy
<br>- az ajánlattevõnek - mivel kapacitását meghaladó részterületekre tehet ajánlatot - meg kell adnia, hogy milyen részajánlati variációkban tartja magát alkalmasnak a teljesítésre (pl. 1. változat: 1. és 4. részterület, 2. változat: 5. részterület 3. változat: 2. és 4. részterület stb.),
<br>- az ajánlattevõnek meg kell adnia a részajánlatok prioritását,
<br>- az ajánlatban szerepelnie kell - a részvételi jelentkezésben bemutatottak alapján - a részterületi variációkhoz rendelt erõforrások felsorolásának a következõ bontásban:
<br>- a szerelõpárok neve,
<br>- a szerelõpár rendelkezésére álló FAM-készletek száma,
<br>- a szerelõpár rendelkezésére álló gépjármûívek) darabszáma, feltüntetve legalább a forgalmi rendszám utolsó betûjele, továbbá annak három számjegye,
<br>- a szerelõpár rendelkezésére álló mobiltelefon(ok) darabszáma, a telefonszám legalább az utolsó 4 számjegyének feltüntetésével.
<br>Ugyanaz az erõforrás több megjelölt részterületi variációban is szerepelhet.
<br>A 12. pont 3. bekezdése elõírása szerint az ajánlatnak egyértelmûen tartalmaznia kell, hogy az ajánlattevõ mely részterületre tesz ajánlatot.
<br>Az 5. bekezdés elõírta, hogy az ajánlattevõ a részterületekre összkapacitását meghaladóan is tehet ajánlatot, ez esetben azonban meg kell jelölnie, hogy mely részajánlati variációkra vonatkozóan rendelkezik elegendõ kapacitással, és meg kell jelölnie a részterületek prioritási sorrendjét is.
<br>A 7. bekezdés az ajánlat érvénytelenségi okai között a második, harmadik, negyedik és ötödik francia bekezdésekben meghatározta:
<br>- nem tartalmazza, hogy mely részterület(ek)re tesz ajánlatot,
<br>- nem tartalmazza az ajánlattevõ nyilatkozatát arra vonatkozóan, hogy mely részajánlati variációk ellátására vonatkozóan rendelkezik elegendõ kapacitással,
<br>- az ajánlattevõ több régióközpont területére tett ajánlatot, de nem adta meg a kapacitásvariációkat,
<br>- nem, vagy hiányosan tartalmazza a részterületi variációkhoz rendelt erõforrások felsorolását.
<br>Továbbá azt, hogy érvénytelen az a nyertes pozícióban lévõ fõvállalkozói ajánlat, amelyben a felsorolt erõforrásokat más nyertes pozícióban lévõ fõvállalkozói ajánlat alvállalkozói erõforrásaként is számba vették.
<br>Az ajánlattevõk rendelkezésére bocsátott dokumentáció mûszaki követelményeket, kereskedelmi és egyéb szerzõdési feltételeket és az ajánlatra vonatkozó elõírásokat tartalmazott.
<br>A dokumentáció 1.8. pontja ismertette az egyes tevékenységek leírását, a 12-féle tevékenység egységárát az ajánlati árûrlapon kellett megadni. A 3.1. pont szerint az egységárakhoz "szorzókat" kellett hozzárendelni, amelyeket az ajánlattevõk határoztak meg.
<br>Az ajánlatra vonatkozó elõírások között a 3.3. pont 2. bekezdése a részajánlat tételre vonatkozóan elõírta, hogy egy ajánlattevõ több régióközpont területére is tehet ajánlatot. Ebben az esetben az ajánlattevõnek az ajánlatban meg kell adnia a prioritási sorrendet, valamint azt, hogy maximálisan hány területre rendelkezik kapacitással. Ezen adatok hiányában az ajánlat érvénytelen.
<br>Továbbá, hogy az ajánlati lapon az ajánlattevõnek fel kell tüntetnie mely részajánlat(ok)ra tesz ajánlatot.
<br>A 3.8. pont az érvénytelenségre vonatkozó elõírásokat a felhívásban foglaltak szerint ismertette.
<br>Az ajánlattételi és bontási határidõ 2003. augusztus 5-én volt. A kérelmezõn kívül a BanKonzult Kft., az Elektromos Mûszaki Szolgáltató Kft., az Elektron Immo-Plus Kft., az Elektro Szolg. 98 Kft., az EM-AN Kft., az ERSTO Kft., ESCORT Kft.-t, az Észak-budai Kft., a GA Magyarország Kft., a GOLDES Security Kft., a Kábel Team Kft., a Sector Hungary Rt., és a TESSAG Hungária Kft. nyújtott be ajánlatot. A kérelmezõ az Észak-pesti, az Észak- és Dél-budai, valamint az ÉMASZ Rt. valamennyi régiójára részajánlatokat tett.
<br>Az ajánlatkérõ az elsõ tárgyalást valamennyi ajánlattevõvel 2003. augusztus 25-én folytatta le, a tárgyalási jegyzõkönyv szerint a végsõ árajánlatot 2003. augusztus 29-én 11.00 óráig küldhették meg az ajánlattevõk. Az utolsó tárgyalásra az ajánlattevõk egyik részével 2003. szeptember 1-jén, másik részével szeptember 2-án került sor. A kérelmezõ a tárgyalás mindkét szakaszában részt vett.
<br>Többek között 2003. szeptember 1-jén folytatott tárgyalást az ajánlatkérõ a Goldex Security Kft.-vel és az Észak-Budai Kft.-vel.
<br>Az Észak-Budai Kft. az elvégzendõ feladatok volumenére tekintettel, kapacitása hiánya miatt az észak-budai régióra vonatkozó ajánlatát visszavonta, a dél-budai és az észak-pesti régióra tett ajánlatát fenntartotta. Ajánlati ára a dél-budai régióra 469 697 000 Ft volt.
<br>A Goldex Security Kft. fenntartotta az észak-budai régióra tett ajánlatát, nyilatkozata szerint ezen területen végzendõ munkákra rendelkezik elegendõ kapacitással. Ajánlati ára az észak-budai régióra 768 336 000 Ft.
<br>A kérelmezõvel 2003. szeptember 2-án tárgyalt az ajánlatkérõ. Nyilatkozata szerint fenntartotta árajánlatát az utoljára megadott egységárakra és szorzókra vonatkozóan. Ajánlati ára az észak-budai régióra 633 781 096 Ft, a dél-budai régióra 383 224 049 Ft volt.
<br>A bírálóbizottság javaslata alapján az ajánlatkérõ 2003. szeptember 11-én nyertes ajánlattevõnek az észak-pesti régióra az Elektro Szolg. 98 Kft.-t, a közép-pesti régióra a Kábel Team Kft.-t, a dél-pesti régióra az Escort Kft.-t, az észak-budai régióra a Goldex Security Kft.-t, a dél-budai régióra az Észak-budai Kft.-t, a miskolci és a sárospataki régióra a Tessag Hung. Kft.-t, a gyöngyösi régióra az ELMÛ Szolg. Kft.-t, az egri és a salgótarjáni régióra a GA Magyarország Kft.-t hirdette ki.
<br>Az ajánlatkérõ, az Elektron Immo-Plus Kft. és kérelmezõ ajánlatát érvénytelennek nyilvánította. Kérelmezõ ajánlata érvénytelenségét azzal indokolta, hogy az nem tartalmazta milyen részajánlati variációkban tartja magát alkalmasnak a teljesítésre, valamint nem adta meg a részajánlatok prioritását.
<br>Az ajánlatkérõ a nyertes ajánlattevõkkel a szerzõdéseket 2003. szeptember 19-én megkötötte, a szerzõdés idõtartamára tekintettel az észak-budai régióra a Goldex Security Kft. 768 336 000 Ft nettó ajánlati árára tekintettel keretösszegben 1,2 milliárd forint, a dél-budai régióra az Észak-budai Kft.-vel a 469 697 000 Ft nettó ajánlati árára tekintettel 750 millió Ft keretösszegben szerzõdött ajánlatkérõ.
<br>A kérelmezõ 2003. szeptember 22-én jogorvoslati kérelmet nyújtott be a Döntõbizottsághoz. Kérte, hogy a Döntõbizottság semmisítse meg az ajánlatát érvénytelené nyilvánító ajánlatkérõi döntést és 2003. szeptember 26-i kérelem kiegészítésének megfelelõen a dél- és észak-budai régiókra vonatkozóan ideiglenes intézkedéssel tiltsa meg a szerzõdések megkötését, mert álláspontja szerint ezekre vonatkozó ajánlata a legkedvezõbb volt. A 2003. október 15-én megtartott tárgyaláson a szerzõdések megkötésére tekintettel - kérelmét módosította és jogszabálysértés megállapítását, bírság kiszabását, valamint költségekben marasztalást kért.
<br>Ajánlata érvénytelenné nyilvánítását azért sérelmezte, mert álláspontja szerint az ajánlatkérõ ajánlatát alkalmasnak minõsítette, a tárgyalásokba bevonta. Az árajánlatok alapján kettõ - dél- és észak-budai - régióban legkedvezõbb ajánlatot adta.
<br>Elõadta, hogy kizárása jogsértõ, mert ajánlata mindenben megfelelt a törvényben, az ajánlati felhívásban, illetõleg a dokumentációban meghatározott feltételeknek.
<br>A felhívás 12. pont 5. bekezdésére tekintettel ajánlatának 9. oldalán csatolt nyilatkozata értelmében a megajánlott tevékenység nem haladja meg a társaság összkapacitását, így a prioritási sorrend megjelölésének nincs jelentõsége. Álláspontja szerint, ha ez kötelezõ elvárás lett volna, akkor ennek tisztázására hiánypótlás keretében felszólíthatta volna, vagy a tárgyaláson ilyen irányú kérdéseket feltehetett volna ajánlatkérõ.
<br>A kizárással ellentétben a kérelmezõ nyilatkozott arról, hogy az ajánlati lapon a kiírásnak megfelelõen a megjelölt nyolc részterületen alkalmasnak találja magát a teljesítésre. Erre a nyilatkozatra tekintettel nem kell rangsorolni, hogy mely részterületeket helyezi elsõ helyre, hiszen minden területen a meglévõ kapacitásával teljesíteni tud a pályázati kiírásban megjelölt feltételeknek megfelelõen. A tárgyaláson tett nyilatkozata szerint két másik régióban nyertes cégnél, mint alvállalkozó szerepel, de ezen alvállalkozói kapacitásai nem szerepelnek az észak- és dél-budai régióra vonatkozó ajánlatában szereplõ kapacitásokban.
<br>Álláspontja szerint az érvénytelenné nyilvánítással ellentétben figyelemmel kell lenni a Kbt. 79. § (1) bekezdésében írtakra, ezáltal az államigazgatási eljárás általános szabályairól szóló az 1957. évi IV. törvény alkalmazására, amelynek 16. § (3) bekezdése rendelkezik arról, a kérelmet - így a pályázatot is - tartalma szerint kell elbírálni.
<br>Az ajánlatkérõ a kérelemre tett észrevételében elõadta, hogy az ajánlati dokumentációban leírt feltételeknek megfelelõen a tárgyalási alapot jelentõ egységárakra - valamint arra kért ajánlatot, hogy és -, amennyiben az ajánlattevõ több részajánlati területen éri el a tárgyalás során a legalacsonyabb ajánlati árat, milyen prioritással és milyen variációban tartja kapacitását elegendõnek a teljesítésre.
<br>Tévesnek tartja kérelmezõ értelmezését, miszerint "Az ajánlatkérõ az ajánlatot alkalmasnak minõsítette és az elsõ tárgyaláson elfogadta".
<br>Ajánlatkérõ az ajánlatot a Kbt. elõírásai szerint érvényesnek, vagy érvénytelennek minõsítheti. A minõsítés teljes körû feltételei az ajánlati dokumentációban leírtak szerint ebben az idõszakban nem voltak értelmezhetõek, mivel a legalacsonyabb ár elérése volt a cél a tárgyalási szakaszban és annak lezárása után volt értékelhetõ a prioritás és a kapacitás.
<br>Hivatkozott továbbá kérelmezõ nyilatkozatára, amely "mindhárom részterület ellátásához elegendõ" kapacitást említ, de sem a kért rangsort, sem a részterületek variációját, azonosítóját nem adta meg.
<br>A tárgyaláson tett nyilatkozata szerint az ajánlatok érvényességét a tárgyalási szakasz elõtt egyáltalán nem vizsgálták. Mivel az ajánlat belsõ tartalmával nem foglalkoztak, az értékelésnél derült ki, hogy kérelmezõ a prioritási sorrendet nem adta meg. Kérelmezõvel nyolc régióra tárgyaltak. Kérelmezõ az ajánlati lapon is nyolc régióra vonatkozóan adott ajánlatot.
<br>Kijelentette, hogy kérelmezõ ajánlatát nyilatkozatának formai hiányosságai alapján nyilvánította érvénytelennek a dokumentáció 3.3. pont 2. bekezdésében foglaltak alapján. Elismerte, hogy a hiánypótlást nem zárták ki. Továbbá azt is kijelentette, hogy kérelmezõ az észak- és dél-budai régióban a legjobb ajánlatot tette.
<br>Nyilatkozata szerint, ha valamely ajánlattevõ az általa megajánlott részterületek mindegyikét képes teljesíteni, akkor a prioritás megjelölésének nincs értelme. Kérelmezõ más nyertesnél alvállalkozóként feltüntetett kapacitása átfedésével kapcsolatban azt nyilatkozta, hogy ez az átfedés kérelmezõnél vélhetõen nem állt fenn.
<br>A végsõ ajánlati árakkal kapcsolatosan úgy nyilatkozott, hogy az ellenszolgáltatási értékek 1 évre, azaz 2003. október 19-tõl 2004. október 19-ig terjedõ idõszakra vonatkoznak.
<br>Egyéb érdekeltként a Sector Hungary Kft., a BanKonzult Kft. és a Tessag Hungaria Kft. jogorvoslati kérelemre vonatkozó érdemi észrevételt nem tett.
<br>A Döntõbizottság a rendelkezésére álló iratok, valamint az írásbeli és szóbeli nyilatkozatok alapján a jogorvoslati kérelmet az alábbiak szerint megalapozottnak tartja.
<br>Kérelmezõ sérelmezte, hogy ajánlatkérõ az ajánlatát érvénytelennek nyilvánította, mert ajánlata nem tartalmazta:
<br>- milyen részajánlati variációkban tartja magát alkalmasnak a teljesítésre,
<br>- nem adta meg a részajánlatok prioritását.
<br>A Kbt. 26. § (2) bekezdése második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>Az ajánlatkérõ a felhívásban meghatározta, hogy az ajánlattevõ összkapacitását meghaladóan is tehet ajánlatot, ez esetben azonban meg kell jelölnie, hogy mely részajánlati variációkra vonatkozóan rendelkezik elegendõ kapacitással és meg kell jelölnie a részterületek prioritási sorrendjét is.
<br>Az elõírás kiegészült továbbá a dokumentáció azon elõírásával, amely szerint az ajánlatban szerepelnie kellett a részterületi variációkhoz rendelt erõforrások felsorolásának.
<br>A kérelmezõ ajánlatának 4. oldalán az ajánlati lapon és a 9. oldalán nyilatkozott a részterületekre vonatkozóan, összesen nyolc régióra tett ajánlatot, az indokolásban már ismertetettek szerint.
<br>Továbbá úgy nyilatkozott, hogy "mindhárom részterület" ellátásához elegendõ kapacitással rendelkezik, ezért részajánlati variációkat nem ad meg. A rendelkezésre álló erõforrásokat a "három terület" bontásában ajánlata tartalmazza, FAM-szerelõkészlettel pedig minden szerelõpárja rendelkezik.
<br>Az ajánlat nyolc területre, a 11. oldaltól a 22. oldalig az észak-pesti, az észak- és dél-budai régiókra, valamint a 23. oldaltól a 42. oldalig az egri, a gyöngyösi, a salgótarjáni, a miskolci és a sárospataki régiókra vonatkozóan a szerelõpárok, a telefonszámok, a gépjármûvek rendszámának ismertetését részletezi az ajánlati felhívás elõírásainak megfelelõen.
<br>Az ajánlati felhívás 12. pont 5. bekezdés úgy fogalmazott, hogy abban az esetben kell megjelölni a részajánlati variációkat és ezekre vonatkozóan a prioritást, ha és amennyiben az ajánlattevõ összkapacitását meghaladóan tesz ajánlatot.
<br>Az ajánlati felhívás az elõzõekben összefüggésben határozta meg az érvénytelenségi szempontok között azt - amennyiben ajánlattevõ összkapacitása kevesebb, mint részajánlati vállalása -, hogy akkor érvénytelen az ajánlat, ha nem tartalmazza az ajánlattevõ nyilatkozatát, melyik részajánlati variációkra vonatkozóan rendelkezik elegendõ kapacitással, illetõleg, ha nem adta meg a kapacitásvariációkat.
<br>A Döntõbizottság álláspontja szerint az érvénytelenségi szempontok szó szerinti és tartalmi értelmezése alapján a kérelmezõ ajánlata e részében nem volt érvénytelen. A kérelmezõ nyolc régióra tett az ajánlati felhívásnak megfelelõ részajánlatot. A kapacitást az erõforrásokkal - szerelõpár, gépjármû, telefon, FAM-készlet - kellett bemutatni. Ezen adatokat mind a nyolc régióra vonatkozóan az ajánlat tartalmazta.
<br>Ajánlatkérõ nem vetette össze kérelmezõ ajánlati lapon tett nyilatkozatát, mely szerint "mindhárom" részterület ellátásához elegendõ kapacitással rendelkezik azzal a ténnyel, hogy az ajánlatában pedig nyolc régióra tett részajánlatot. Ajánlatkérõ eljárása során nem élt a Kbt. 57. § (2) bekezdésében biztosított felvilágosítás kérési lehetõséggel, amely alapján az ajánlattal kapcsolatos nem egyértelmû kijelentések tartalmát tisztázhatta volna.
<br>A Döntõbizottság figyelemmel az ajánlat tényleges tartalmára, megállapította, hogy az ajánlatkérõ nem a felhívás, illetve a Kbt. 26. § (2) bekezdése szerint értékelte a kérelmezõ ajánlatát, mert figyelmen kívül hagyta, hogy az ajánlat tartalmazta kérelmezõ kapacitásának bemutatását az általa vállalt mind a nyolc részterületre.
<br>Az ajánlat másik érvénytelenségi oka a részajánlatok prioritás megjelölésének elmaradása volt.
<br>Kérelmezõ úgy nyilatkozott, hogy mindegyik részterület ellátásához elegendõ kapacitással rendelkezik, ezért nem adott meg részajánlati variációkat. Ajánlatkérõ a tárgyaláson elismerte, hogy valószínûsíthetõ, hogy kérelmezõ összkapacitása elegendõ volt mindegyik részajánlatára, valamint arra is, hogy alvállalkozóként szerepelhessen más régió nyertesénél. Azt is elismerte, hogy ha valamely ajánlattevõ az általa megajánlott részterületek mindegyikét képes teljesíteni, akkor a prioritás megjelölésének nincs értelme.
<br>A felhívás 8. b) pontja 2. bekezdésben ajánlatkérõ lehetõvé tette, hogy az ajánlattevõk kapacitásukat meghaladó részterületekre is tehetnek ajánlatot. A 3. bekezdésben és a dokumentáció 3.3. pontjában azt írta elõ, hogy meg kell adni a részajánlatok prioritását. A 12. pont 5. bekezdésben ajánlatkérõ azt írta elõ, hogy az összkapacitást meghaladóan tett ajánlat esetében kell megjelölni a részterületek prioritási sorrendjét.
<br>A Döntõbizottság álláspontja szerint - figyelembe véve ajánlatkérõ erre vonatkozó nyilatkozatát és a felhívás 12. pont 5. bekezdését - a kérelmezõnek prioritási sorrendet nem kellett megjelölnie, hiszen nyilatkozott, hogy mindegyik részterület ellátásához rendelkezik elegendõ kapacitással. A prioritás megjelölésének - amelyet ajánlatkérõ is elismert - csak a kapacitáson túli vállalások esetében van funkciója.
<br>Erre tekintettel a Döntõbizottság nem fogadta el ajánlatkérõ hivatkozását a dokumentáció 3.3. pontjára, hiszen ezt a pontot a 12. pont 5. bekezdésével együtt kell figyelembe venni.
<br>A Döntõbizottság megvizsgálta, hogy a kérelmezõnek az észak- és dél-budai régió teljesítésbe vont erõforrásai szerepeltek-e más régiókra vonatkozóan és megállapította, hogy ezen két régió megjelölt erõforrásai mind a szerelõpárok, mind a technikai felszerelés tekintetében kizárólag ezen területek ellátását szolgálták.
<br>A fentiek alapján a Döntõbizottság álláspontja szerint az ajánlatkérõ nem vette figyelembe azt, hogy kérelmezõ - ajánlatkérõ által sem vitatottan - az általa megajánlott régiók tekintetében rendelkezett megfelelõ kapacitással, így külön prioritási sorrendet felállítania nem volt szükséges, mivel a prioritási sorrend meghatározásának csak az összkapacitást meghaladóan tett ajánlat esetében volt jelentõsége.
<br>Ezért a Döntõbizottság megállapította, hogy ajánlatkérõ az érvénytelenség megállapítása körében felhozott mindkét indoka megalapozatlan volt. Ajánlatkérõ nem az ajánlati felhívás és a dokumentáció tartalmának való megfelelõség szerint értékelte érvényesség szempontjából kérelmezõ ajánlatát. A Döntõbizottság megállapította, hogy kérelmezõ - ajánlatkérõ által is elismerten - két részterületre a legalacsonyabb összegû ellenszolgáltatást adta meg, amely az érvénytelenség kimondásával nem került értékelésre. Erre tekintettel, mivel a dél- és észak-budai régióra nem a legalacsonyabb összegû ellenszolgáltatást tartalmazó ajánlatokat hirdette ki nyertesnek ajánlatkérõ, megsértette a Kbt. 59. § (1) bekezdését.
<br>Mindezekre tekintettel a jogorvoslati kérelem megalapozott és a Döntõbizottság megállapította, hogy ajánlatkérõ megsértette a Kbt. 26. § (2) bekezdésére tekintettel az 52. § (2) bekezdés d) pontját, valamint az elõzõekre tekintettel az 59. § (1) bekezdését.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."
<br>A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban az iratok és a nyilatkozatok alapján egyszemélyi felelõs megállapítására nem került sor.
<br>A bírság mértékének megállapításakor a Döntõbizottság az eset összes körülményét figyelembe véve a megállapított jogsértésekkel arányban állónak látta a rendelkezõ részben megállapított bírságot.
<br>A mérlegelés során a Döntõbizottság figyelemmel volt arra, hogy az eljárást lezáró szerzõdéseket megkötötték, így a jogsértés reparációjára nincs mód. A beszerzés értéke azon két régiónál, ahol kérelmezõ a legalacsonyabb összegû ajánlatot nyújtotta, meghaladja az 1,238 milliárd forintot. A beszerzés értékéhez viszonyítva a kiszabott bírság annak mindössze 0,8%-a.
<br>A Döntõbizottság figyelembe vette azt is, hogy ajánlatkérõ e törvénybe ütközõ magatartást ismételten nem tanúsított.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d) pontja alapján megállapította a rendelkezõ részben megjelölt jogsértéseket, ezért az f) pont alapján bírságot szabott ki és a h) pont alapján kötelezte a jogsértõt az eljárási díj viselésére.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 4.
<br>
<br>Dr. Szaller Ottó s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>