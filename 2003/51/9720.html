<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9720)
</h2>
<br>1024 Budapest, Margit krt. 85.
<br>Ikt.sz.: D.505/14/2003.
<br>
<br>Tárgy: a Fõkert Parkfenntartó Kft. kérelmezõ jogorvoslati kérelme a Budapest Fõváros XVI. Kerületi Önkormányzat Polgármesteri Hivatal ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Fõkert Parkfenntartó Kft. (1149 Budapest, Limanov tér 25., képv.: dr. Patay Géza ügyvéd, 1026 Budapest, Pasaréti u. 72.; továbbiakban kérelmezõ) kérelme alapján indult jogorvoslati eljárásban, melyet a Budapest Fõváros XVI. Kerületi Önkormányzat Polgármesteri Hivatal (1163 Budapest, Havashalom u. 43., továbbiakban: ajánlatkérõ) által "Budapest XVI. ker., Erzsébet liget mûvelõdési otthon (színházépület), orvosi rendelõ környezetének öntözõhálózat-kiépítése, valamint a zöldfelületi rekonstrukciós munkák I. ütemének (5007 m2 nagyságú terület) elvégzése" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 55. § (6) bekezdését ezért a Döntõbizottság az ajánlatkérõ eljárást lezáró döntését megsemmisíti, és az ajánlatkérõvel szemben 1 000 000 Ft, azaz egymillió forint bírságot szab ki. A kérelmet egyebekben elutasítja.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. július 30. napján a Közbeszerzési Értesítõ (K. É.) 31. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.
<br>A közzétett hirdetményt 2003. augusztus 13-án közzétett hirdetménnyel az értékelési részszempontok és azok súlyszáma tekintetében módosította ajánlatkérõ.
<br>Az ajánlati felhívás 4. pontjában meghatározásra került, hogy a szerzõdés idõtartama 2003. október 15-tõl 2004. május 15-ig szól.
<br>A felhívás 13. a) pontjában ajánlatkérõ rögzítette, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlyszámával és az értékelés módszerével együtt: A felhívás ezen részének módosítását követõen az értékelés szempontjai az alábbiak szerint alakultak:
<br>- ajánlati ár (figyelembe véve az évenkénti árváltozás mértékét)	 súlyszám: 70
<br>- növényültetéskor az eredésen túli garancia vállalása	súlyszám: 10
<br>- többletszolgáltatásként az elkészült parkfelület fenntartása (hónapokban megadva)	súlyszám: 20
<br>Az értékelés során adható pontszám részszempontonként 0-10.
<br>A legjobb ajánlat 10 pontot kap, a többi ajánlat pontszáma arányosítás módszerével kerül meghatározásra. Az ajánlatok összpontszámának számítási módja: az egyes részszempontokra adott értékelési pontszámot megszorozzuk a súlyszámmal, a szorzatokat pedig összeadjuk.
<br>Ajánlatkérõ a felhívás 16. "Egyéb információk" e) pontjában rögzítette, hogy a dokumentációval kiadott pályázati adatlap kitöltése kötelezõ. Az elõírt mellékletek bármelyikének hiánya maga után vonja az ajánlat érvénytelenségét a Kbt. 52. § (2) bekezdés d) pontja alapján.
<br>E pontban ajánlatkérõ meghatározta, hogy a hiánypótlás lehetõségét biztosítja.
<br>Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket, a kötelezõen kitöltendõ nyilatkozatokat, szerzõdés tervezetet csatolt, és kertészeti kiviteli terv és árazatlan költségvetési kiírás formájában meghatározta a pontos mûszaki tartalmat.
<br>A dokumentációban szereplõ aktualizált kertészeti kiviteli terv növényjegyzéke szerint az ajánlattevõknek az abban megjelölt fajtájú fák, cserjék, örökzöldek és évelõ növények ültetését is vállalniuk kellett, valamint a kiültetendõ növények között a költségvetési kiírás V. 11. sora szerint egynyáriak ültetése is a feladat része volt.
<br>A kiadott árazatlan költségvetés V. 15. tételeként az 1 éves parkfenntartási munkák szerepeltek, míg a dokumentáció egyértelmûen tartalmazza azon kötelezettséget, hogy az ajánlati árat a kiadott költségvetési kiírásnak megfelelõen kell megadni, valamint a kötelezõen alkalmazandó egységes tartalomjegyzék szerint a költségvetés kiírás beárazott példánya kötelezõ része kellett legyen az ajánlatnak.
<br>Az ajánlattételi határidõre, 2003. szeptember 23. napjára 5 db ajánlat érkezett. Ajánlatot nyújtott be a GARDEN Kft., a LIÁN Kht., a Jánosik és Társa Kft., a Varpex Rt., valamint kérelmezõ.
<br>Az ajánlatokat ajánlatkérõ által felállított bizottság megvizsgálta, amelynek eredményeként 3 ajánlattevõt felszólított hiánypótlásra. A hiánypótlást követõen ajánlatkérõ valamennyi ajánlatot érvényesnek minõsített és az ajánlatokat értékelte.
<br>Ennek során a bírálóbizottság 2003. október 2. napján tartott ülésén határozott arról, hogy a növényültetéskor az eredésen túli garancia a törvényben elõírt 12 hónapon túl a 36 hónapot meghaladó garancia vállalás setében "értelmezhetetlen, szakmailag értékelhetetlen, komolytalan, továbbá az ajánlattevõk esélyegyenlõségét súlyosan sértõ, ezért az ilyen ajánlatokat 0 pontra értékeli"
<br>Döntött továbbá arról is a bizottság, hogy azon ajánlatok esetében, ahol az ajánlattevõ a kész parkfelület ingyenes fenntartását vállalta, de a részletes költségvetésben az 1 éves parkfenntartás tételt beárazta, az ajánlati árból az éves parkfenntartás költségét a vállalt idõtartamnak megfelelõ arányban levonja. Az összehasonlíthatóság érdekében a korrigált árat veszi figyelembe az értékelés során.
<br>A fenti döntések alapján elvégezte a bizottság az ajánlatok értékelését, majd döntésük szerint az eljárás nyertese a Garden Kft., az ezt követõ 2. legkedvezõbb ajánlat a Varpex Kft. ajánlata.
<br>A nyilvános eredményhirdetésre 2003. október 3. napján került sor, ahol ajánlatkérõ kihirdette az eljárás eredményét, valamint a fenti bizottsági döntéseket is ismertették. Ajánlatkérõ az Összegzés c. iratot elkészítette, mely az eredményhirdetésen ismertetetteket tartalmazta a törvényben elõírt tartalom mellett.
<br>Kérelmezõ 2003. október 8-án nyújtott be jogorvoslati kérelmet, melyben ajánlatkérõ eljárást lezáró döntését sérelmezte.
<br>Álláspontja szerint a növényültetéskor az eredésen túli garancia vállalása részszempont tekintetében ajánlatkérõ olyan szempontot vont be az értékelésbe, melyet sem a felhívásban, sem a dokumentációban elõre nem határozott meg, és erre hivatkozva értékelte 0 pontra ajánlatának ezt a részét. Álláspontja szerint ez sérti a Kbt 55. § (6) bekezdését. Hivatkozott arra, hogy a beszerzés tárgyához kapcsolódó feladatok jelentõs része faültetés, amelyek hosszú élettartamára tekintettel a 20 év garancia nem tekinthetõ túlzónak.
<br>Kérelmezõ elõadta, hogy helyes értékelés esetén kérelmezõ lenne az eljárás nyertese, ezért ajánlatkérõ megsértette az 59. § (1) bekezdését is.
<br>Kérelmezõ kérelmét kiegészítve kifogásolta továbbá az ajánlati ár értékelését is. Indokai szerint ugyanis ajánlatkérõ módosította a már benyújtott ajánlatok ajánlati árait akkor, amikor az éves parkfenntartás költségét az ajánlatokból kivette, és az összehasonlítást úgy végezte el, mintha ezek az ajánlattevõk is ingyen vállalták volna a parkfenntartást. Álláspontja szerint ezzel ajánlatkérõ megsértette e körben is a Kbt. 55. § (6) bekezdését, illetõleg ajánlatkérõ megsértette a Kbt. 49. § (2) bekezdését is, valamint elmulasztotta a tájékoztatási kötelezettségét és ezzel megsértette a Kbt. 43. § (7) bekezdését is abban az esetben, ha számítási hibának tekintjük a parkfenntartási munkák értékének kivételét az ajánlati árból. Kérelmezõ álláspontja szerint azonban ezt nem lehet a számítási hiba kategóriájába sorolni.
<br>Kérelmezõ kérte az eljárást lezáró döntés megsemmisítését, és ideiglenes intézkedésként a szerzõdéskötés megtiltását.
<br>Ajánlatkérõ 2003. október 14-én nyújtott be észrevételt, melyben a kérelem elutasítását kéri. Álláspontja szerint az értékelésbe nem vont be utólag szempontokat, hanem kérelmezõ értelmezte tévesen a bírálati részszempontot. Észrevételében kifejti, hogy nem a fák élettartamára kért garanciát, hanem csak arra, hogy az eredeztetésük sikeres lesz, azaz meggyökeresednek, ez pedig nagyságrendekkel kevesebb, mint 240 hónap. Elõadja továbbá, hogy a feladat csak csekély mértékben foglal magában faültetést (10 db), többségében cserje (3970 db) és évelõ növény (8320 db).
<br>Álláspontja szerint kérelmezõ ajánlata a garanciavállalás körében nem tekinthetõ jóhiszemûnek, valamint ezen tartalmi elem 0 pontra történõ értékelését jogszerûnek és értelemszerûnek tekinti.
<br>Az ajánlati árak korrigálásával kapcsolatban elõadja, hogy annak elvégzése az ajánlatok összehasonlíthatósága érdekében szükséges volt az esélyegyenlõség biztosítása érdekében. Az ajánlattevõk egy része (kérelmezõ is) vállalta 1 évnél hosszabb idõre az ingyenes parkfenntartást és a tételes költségvetési táblázatban ezt a tételt 0 Ft-ra árazta. Más ajánlattevõk is vállalták az 1 évet meghaladó idõre a térítésmentes fenntartást, de a tételes költségvetési táblázatban beárazták, ezért ezen tétel összegét a vállalási árukból levonták. "Ez az összeg nem számít bele a tényleges vállalási árba, a korrekció elvégzése merõben technikai kérdés.
<br>Egyéb érdekelt Garden Kft. érdemi észrevételében elõadta, hogy a kérelmezõ által vállalt 20 éves garancia azért is elfogadhatatlan számukra, mert a beültetésre kerülõ növények többségének élettartama ennél jóval rövidebb.
<br>A Döntõbizottság 2003. október 8. napján ideiglenes intézkedéssel élt és az eljárást lezáró a szerzõdés megkötését megtiltotta.
<br>A Döntõbizottság megállapította, hogy a jogorvoslati kérelem részben megalapozott az alábbi indokok szerint
<br>A Döntõbizottságnak a Kbt. 76. § (1) bekezdésében megfogalmazott hatáskörében eljárva a kérelem keretei között két kérdésben kellett állást foglalnia. Egyrészt hogy ajánlatkérõ módosította-e az egyes ajánlatokat, akkor, amikor a parkfenntartás költségével csökkentette adott ajánlattevõk ajánlati árait, és erre tekintettel történt-e jogsértés az ajánlati ár értékelése körében. Másodsorban választ kellett adnia Döntõbizottságnak arra a kérdésre, hogy ajánlatkérõ jogszerûen mellõzte-e a kérelmezõ növényültetésen túli garanciára tett vállalását az értékelés során, illetve jogszerûen végezte- e el a pontozást ezen részszempont körében.
<br>
<br>1. Az ajánlati árnak az egyes ajánlattevõk esetén ajánlatkérõ általi korrekciója az 1 éves parkfenntartás költségével.
<br>Ajánlatkérõ a kiadott dokumentáció pályázati adatlapja alapján kötelezõen nyilatkozatot várt el ajánlattevõktõl, hogy menynyi ideig vállalják a kész parkterület fenntartását ingyenesen.
<br>Az elkészült parkterület ingyenes fenntartására vonatkozó vállalásokat ajánlatkérõ értékelni kívánta a külön meghatározott értékelési részszempont körében a felhívás 13. b) pontja szerint.
<br>Emellett azonban a dokumentáció részét képezõ költségvetési kiírásban - amely kitöltése ajánlatevõk által kötelezõ volt - az 1 éves parkfenntartás munka megjelölésre került mint beárazandó tétel.
<br>A dokumentáció szerint a beárazott költségvetés ajánlatba szerepeltetése kötelezõ tartalmának részét kellett képeznie.
<br>A fenti ajánlatkérõi feltételrendszer alapján valamennyi ajánlattevõ az ajánlati adatlapon nyilatkozott az ingyenes parkfenntartás idejére vonatkozóan, valamint csatolták az árazott költségvetést. Egyes ajánlattevõk - köztük kérelmezõ is - az árazott költségvetésnek az 1 éves parkfenntartás tételét 0 Ft-ra költségelte, egyes ajánlattevõk - köztük a nyertesnek kihirdetett Garden Kft. is - az ingyenes parkfenntartás vállalása mellett beárazta a parkfenntartás tételét a költségvetésbe, így az ajánlati árukban a parkfenntartás költsége is megjelent. Ajánlatkérõ azon ajánlattevõk esetében, akik az ingyenes parkfenntartás vállalása mellett a költségvetésben ennek ellenértékét szerepeltették, ezen összeggel csökkentette az ajánlattevõk ajánlati árait.
<br>A Döntõbizottság álláspontja szerint az ajánlatkérõ eljárása az ajánlati ár korrigálása körében semmi esetre sem tekinthetõ az ajánlatok tartalmának módosításának. Ezen ajánlatokban ugyanis ajánlattevõk az elkészült parkfelület fenntartását ingyenesen vállalták 24, avagy azt meghaladó idõtartamban.
<br>A beszerzés tárgya nem terjedt ki parkfenntartási feladatok ellenérték fejében történõ elvégzésére, az kizárólag az ajánlattevõk által vállalt ingyenes fenntartásra terjedhet ki.
<br>A parkfenntartási munkák ezért csak abban a körben jelentkezhetnek, amennyiben és amilyen idõtartamban az ingyenesen kerül vállalásra, parkfenntartási munkák ellenérték fejében történõ végzése nem része a beszerzésnek - még akkor sem, ha a költségvetési kiírásban ezen munkák 1 éves idõtartama tételként szerepel -, így az ajánlati árnak sem lehet része, fõképp akkor nem, ha ajánlattevõk az ingyenes fenntartási munkákra vállalnak kötelezettséget az ajánlatban.
<br>Az olyan ajánlati árak estében tehát, ahol az ingyenes parkfenntartás ajánlati vállalása ellenére annak költsége az ár részét képezte, nyilvánvalóan tévedésen alapul, azon a tévedésen hogy az ingyenesség ellenére költségelésre került.
<br>Ezen esetben pedig ajánlatkérõnek ezen ajánlati ár meghatározásának hibáját korrigálni kellett, erre a Kbt. 43. § (7) bekezdése lehetõséget is biztosít számára, amikor kimondja, hogy az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki a összesített ellenértéket. Ez a jelen esetben azt jelentette, hogy a költségeit parkfenntartás értékét - amely az ajánlati vállalások szerint ingyenes volt - levonta az ajánlati árból.
<br>Jelen esetben ez természetesen az ajánlati ár módosulását jelentette és ezáltal az ajánlat érdemi részét érintette, de éppen azért nem tekinthetõ az ajánlat jogszerûtlen módosításának, mert magukból az ajánlatokból következett és azok tartalmának megfelelõen megállapítható volt. Önmagában az, hogy az elvégzett korrekció kihat az egyes - értékelés alapját képezõ - tartalmi elemekre még nem szükségképpen jelenti az ajánlat módosítását, ezért nem osztotta a Döntõbizottság a kérelmezõ azon okfejtését, hogy az ajánlati ár megváltozására tekintettel az ajánlat tiltott módosítása valósult meg.
<br>A törvény fent hivatkozott 43. § (7) bekezdése azt is elõírja, hogy a számítási hiba javításáról az összes ajánlattevõt egyidejûleg haladéktalanul értesíteni kell. Jelen esetben ajánlatkérõ értékelõ bizottsága 2003. október 2. napján megtartott bizottsági ülésén döntött az ajánlati ár javításáról, amelyrõl az eredményhirdetés idõpontjában a jelenlévõ ajánlattevõket, illetve az eredményhirdetésen meg nem jelenõ ajánlattevõket az összegzés megküldésével tájékoztatta és ezzel eleget tett a tájékoztatási kötelezettségének a számítási hiba javításával kapcsolatban. Az 1 napon belüli tájékoztatás kielégíti azt a követelményt, hogy haladéktalanul kell megtörténjen a tájékoztatás.
<br>A fenti indokok alapján a Döntõbizottság nem találta alaposnak a kérelmezõi kifogásokat e körben, álláspontja szerint ajánlatkérõ eljárása az ajánlati ár javítása tekintetében nem volt jogsértõ.
<br>
<br>2. A második részszempont "növényültetéskor az eredésen túli garanciavállalás" ajánlatkérõ általi értékelése
<br>A Kbt. 55. § (6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.
<br>Ajánlatkérõ értékelési részszempontként a növényültetésen túli garanciavállalást határozta meg. E körben a dokumentációban a "Tájékoztató a pályázat elkészítéséhez" 7. pontjában csak azt rögzítette, hogy a növényültetéskor az eredésen túl vállalt garanciát megrendelõtõl való ellenszolgáltatás nélkül kell érteni, és a vállalkozónak arról kell nyilatkozni, hogy vállalja-e azt, és ha igen, akkor hány hónapig az átvételt követõen. Ajánlatkérõ azt is meghatározta még; hogy az eredésen túli garancia fenntartási szerzõdéshez nem köthetõ.
<br>A fent ismertetetteken túl a garanciavállalás tartalmára, az ezzel kapcsolatos elvárásokra, feltételekre megszorításokra vonatkozóan semmiféle rendelkezést nem adott.
<br>Az ajánlatok értékelésének szakaszában ezen részszempont esetén rendelkezett arról, hogy a növényültetésen túli garanciavállalás körében a 36 hónapot meghaladó vállalásokat kizárja az értékelésbõl, azokat értékelhetetlennek tekinti. Ezen döntése szerint végezte el az értékelést, amely során a kérelmezõ vállalását 0 ponttal értékelte.
<br>Ajánlatkérõ joga, hogy meghatározza, milyen elemeket kíván értékelni az összességében legelõnyösebb ajánlat körében, ezen lehetõségének korlátja, hogy azt elõre a felhívásban kell meghatároznia, illetõleg a részszempont tartalmának pontos meghatározását a dokumentációban teheti. Arra azonban nincs lehetõsége, hogy egy részszempont tartalmát késõbbiekben, az ajánlatok ismertében az értékelés szakaszában határozza meg. Jelen ügyben ajánlatkérõ garanciavállalást (jótállást) kért megajánlani, amely körében csak az volt az elõírás, hogy az az eredésen túli idõszakra vonatkozzon.
<br>Az, hogy ajánlattevõk a vállalásaikat a garancia körében az eredésen túli idõre meddig terjedõen tehetik meg, illetve, hogy ajánlatkérõ a szerzõdésszerû teljesítés biztosítását a jótállással meddig az idõpontig kívánja kedvezõen figyelembe venni, nem határozta meg sem a felhívásban, sem a dokumentációban.
<br>Ajánlatkérõ ilyen irányú rendelkezéseket csak az ajánlatok beérkezése után az ajánlatok értékelésének körében tett, ami azt eredményezte, hogy ezen részszempont tekintetében az ajánlatokban tett vállalások értékelésére utóbb meghatározott korlátozások között került sor. Ezen korlátozás kétirányú volt jelen esetben, egyfelõl ajánlatkérõ magát a garancia fogalmát értelmezte a felhívásban közöltekhez képest szûkítõen akkor, amikor elõadta, hogy garanciára vonatkozó vállalásokat nem az élettartamra kért, hanem arra, hogy az eredeztetésük sikeres lesz, meggyökeresednek, azaz a megfelelõ folyamatok lejátszódnak. Másfelõl ajánlatkérõ idõkorlátot is felállított, hogy a garanciavállalásokat 36 hónapi vállalásig fogja értékelni.
<br>Mindkét korlátozása ajánlatkérõnek az értékelési részszempont körében sértette a törvény rendelkezést, amikor az értékelést nem a felhívásban elõre közöltek alapján, hanem a szempont tartalmát késõbbiekben, az értékelési szakban felállított feltételek mellett bírálta el. Ezzel az eljárásával ajánlatkérõ megsértette a Döntõbizottság álláspontja szerint a Kbt. 55. § (6) bekezdésben foglalt követelményeket, amikor a kérelmezõ vállalását a garancia körében a fenti két - elõre nem ismertetett - feltétel mentén ítélte meg és pontozta 0 ponttal.
<br>A Döntõbizottság megítélése ajánlatkérõ eltérõ rendelkezése hiányában a garancia (jótállás) vállalások körében annak tartalmát a jótállás általános fogalma alapján kell és lehet értelmezni a jelen közbeszerzési eljárásban is. Ez azt jelenti, hogy jótállás az amikor, a jótálló fokozott felelõséget vállal azért, hogy a szolgáltatott dologban megvannak a törvényes és a szerzõdésben meghatározott tulajdonságot.
<br>Ajánlatkérõnek tehát a garancia fenti fogalma alapján kell a Kbt. 55. § (6) bekezdésében megfogalmazott kötelezettsége teljesítése körében eljárnia, amely az ajánlat részszempont szerint tartalmi elemeinek megállapítását jelenti, meg kell állapítania, hogy az egyes ajánlatokban tett vállalások tartalma miképp állapítható meg, illetve megállapítható-e figyelemmel természetesen a teljesítendõ feladatra és azok feltételeire is. Ezt követõen kell ajánlatkérõnek ajánlatok megállapított tartalmi elemeit pontoznia szintén az általa elõre megadottak betartásával.
<br>A kérelmezõ kérelmében hivatkozott arra is, hogy helyes értékelés mellett nyertes ajánlattevõ lett volna.
<br>Tekintettel azonban arra, hogy a jogorvoslati eljárás során alkalmazott ideiglenes intézkedéssel ajánlatkérõnek lehetõsége van az értékelés során elkövetett jogsértést korrigálni, a Döntõbizottság nem végezhet ajánlatkérõ helyett értékelést, ezzel ugyanis ajánlatkérõ helyett hozna döntést, ez pedig nem feladata a Döntõbizottságnak, valamint ajánlatkérõ döntési jogát korlátozná. A fentiek alapján Döntõbizottság az eljárást lezáró döntés megsemmisítése mellett megadta a lehetõséget ajánlatkérõnek - és ezzel biztosította kérelmezõ részére -, hogy az általa sérelmezett közbeszerzési eljárásban egy jogszerû eljárást lezáró döntést hozhasson, avagy új eljárás keretében jogszerûen lefolytatott eljárásban vehessen részt kérelmezõ.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte. Ajánlatkérõ a reparáció körében a törvény adta lehetõség szerint újra értékelheti a döntést megalapozó tényezõket és új eljárást lezáró döntést hozhat avagy dönthet arról hogy ezen eljárás eredménytelenné nyilvánítása mellett egy új közbeszerzési eljárást indít a jelen beszerzési tárgyban.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 14.
<br>
<br>Dr. Sárkány Izolda s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>