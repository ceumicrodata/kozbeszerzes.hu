<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9762)
</h2>
<br>1024 Budapest, Margit krt. 85.
<br>Ikt.sz.: D.471/13/2003.
<br>
<br>Tárgy: az MLU Mûszaki és Környezetvédelmi Mérnöki Iroda jogorvoslati kérelme az Észak-dunántúli Környezetvédelmi Felügyelõség közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az MLU Mûszaki és Környezetvédelmi Mérnöki Iroda Kft. (1089 Budapest, Vajda Péter u. 12., képviseli: dr. Szász András ügyvéd, 1027 Budapest, Ganz u. 5-7., a továbbiakban: kérelmezõ) jogorvoslati kérelmét, melyet az Észak-dunántúli Környezetvédelmi Felügyelõség (9021 Gyõr, Árpád u. 28-32., képviseli: dr. Bartha Sándor ügyvéd, 9021 Gyõr, Arany János u. 28-32., a továbbiakban: ajánlatkérõ) "1 db városi levegõminõség-mérõ monitorállomás létesítése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ a Közbeszerzési Értesítõ 28. számában 4835/2003 szám alatt 2003. július 9-én ajánlati felhívást tett közzé nyílt közbeszerzési eljárás megindítására a rendelkezõ részben meghatározott tárgyban. Többváltozatú ajánlat tételére lehetõséget biztosított ajánlatkérõ.
<br>Ajánlatkérõ a megadott bírálati részszempontok, pontszámok és értékelési módszer szerint az összességében legelõnyösebb ajánlatot kívánta kiválasztani az alábbi részszempontok és súlyszámok alapján:
<br>részszempontok	súlyszámok
<br>- ajánlat ár	50
<br>- üzembehelyezési határidõ	10
<br>- vállalt garancia idõtartama	10
<br>- alkatrész-utánpótlás vállalt ideje	10
<br>- éves üzemeltetési költség (Ft/év)	10
<br>Ajánlatkérõ "mûszaki követelmény" elnevezéssel dokumentációt is összeállított és az ebben leírtaknak megfelelõ ajánlatot várt el, A és B összeállítás szerinti mûszerezettségi fokra. Ajánlatkérõ a hiánypótlás lehetõségét kizárta.
<br>Ajánlatkérõ három alkalommal írásban válaszolt a dokumentáció alapján felmerült kérdésekre. Az éves üzemeltetési költség részszemponttal, illetve annak értelmezésével kapcsolatban kérdés nem merült fel.
<br>Az ajánlattételi határidõre 2003. augusztus 19.-re kérelmezõn kívül az ECM ECO Monitoring Kft., a GreenLab Magyarország Mérnöki Iroda Kft. és az YSSELBACH Envimet Analytical Systeme Ges.M.b.H. ajánlattevõ nyújtotta be ajánlatát. Az eredményhirdetésre 2003. szeptember 8-án került sor.
<br>Az eljárás nyertese a GreenLab Magyarország Mérnöki Iroda Kft. lett, a szerzõdést 2003. szeptember 18-án megkötötte vele ajánlatkérõ. Az õt követõ legkedvezõbb ajánlatot kérelmezõ tette.
<br>Az éves üzemeltetési költség részszempont értékelése során a GreenLab Magyarország Mérnöki Iroda Kft.-n kívül a többi ajánlattevõ részére ajánlatkérõ 0 pontot adott. Az összegzés erre vonatkozó indokolása azt tartalmazza, hogy "ezen elbírálási szempontra nem tért ki ajánlatában."
<br>Kérelmezõ 2003. szeptember 18-án elõterjesztett jogorvoslati kérelmében kérte az ajánlatkérõ eljárást lezáró döntésének megsemmisítését, jogsértés megállapítását, bírság kiszabását, költségeinek megtérítését. Kérte ideiglenes intézkedésként a szerzõdés megkötésének megtiltását.
<br>Kérelmezõ álláspontja szerint ajánlatkérõ jogsértõ módon értékelte 0 pontra ajánlatát az éves üzemeltetési költségre vonatkozó részszempont tekintetében.
<br>Elõadta, hogy ajánlatában megjelölte az éves üzemeltetési költséget oly módon, hogy ajánlatának 53. oldalán szerepel a két éves megelõzõ karbantartási szervizszolgáltatás díja, valamint a tartalék alkatrészeknek és fogyóanyagoknak a kétéves garanciális idõtartamra vonatkozó ára, melybõl az éves üzemeltetési költség könnyen kiszámítható.
<br>Hivatkozott arra, hogy a karbantartási szervízszolgáltatás díján, valamint a tartalék alkatrészek és fogyóanyagok költségén kívül az éves üzemeltetési költség körébe egyéb tényezõk nem számíthatóak. Így ajánlata tartalmazza az éves üzemeltetési költségre, mint részszempontra vonatkozóan figyelembe veendõ adatokat.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta az ajánlatok értékelését és kérte a kérelem elutasítását megalapozatlanság jogcímén.
<br>Ajánlatkérõ elõadta, hogy az éves üzemeltetési költség mint a szállítandó mûszaki berendezés egyik legfontosabb mûszaki mutatója lényeges és a berendezések minõségének objektív értékelésére alkalmas szempont, melyet a közpénzek felhasználása érdekében is köteles a közbeszerzési eljárásban szempontként figyelembe venni. Ezért értékelési részszempontként az éves üzemeltetési költséget kívánta figyelembe venni, melyet Ft/év-ben határozott meg. Az éves üzemeltetési költség tartalmát, egyes elemeit nem kívánta külön vizsgálat tárgyává tenni.
<br>Hivatkozott arra, hogy a Kbt. elõírásai nem teszik lehetõvé azt, hogy az értékelést a felhívástól eltérõen végezze el és ne vegye figyelembe az ajánlati felhívásban és a dokumentációban elõírtakat.
<br>Elõadta, hogy kérelmezõ az ajánlattételi határidõ lejártáig az értékelési részszempontra nem tett észrevételt, a benyújtott pályázati anyagban írásban nyilatkozott arról, hogy az ajánlati felhívásban és dokumentációban foglaltakat megértette, ennek ellenére az ajánlatban a vitatott részszempontra nem tett nyilatkozatot.
<br>A részszempont meghatározása alapján az ajánlattevõknek ajánlatukban külön erre az éves üzemeltetési költségre kellett volna nyilatkozni. Ehhez képest ezt több ajánlattevõ - köztük kérelmezõ - nem tette meg. A kérelmezõ ajánlatában táblázatban számos más - köztük más jellegû pl. oktatás - adatot közölt, azonban ezt nem foglalta össze, magára a részszempontra nem adott adatot.
<br>Egyéb érdekeltként az Ysselbach Envimet Hungária Kft. nyilatkozatában egyetértett a kérelmezõ jogorvoslati kérelmében foglaltakkal, továbbá észrevételt tett ajánlatkérõ adatszolgáltatásával kapcsolatban.
<br>A Döntõbizottság megállapította, hogy a jogorvoslati kérelem megalapozatlan.
<br>Kérelmezõ vitatta az ajánlatkérõ értékelését abból a szempontból, hogy az éves üzemeltetési költség bírálati részszempont értékelése jogsértõ volt.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.
<br>A Kbt. rendelkezése értelmében az ajánlatok részszempont szerinti tartalmi elemeit kell értékelni. Jelen esetben ajánlatkérõ az "éves üzemeltetési költség (Ft/év)" értékelési részszempontot határozta meg. E meghatározás alapján e részszempontnál az éves üzemeltetési költséget, mint tartalmai elemet kell értékelni.
<br>A Döntõbizottság megvizsgálta a kérelmezõ ajánlatát és megállapította, hogy ajánlatában erre az értékelési részszempontra konkrét ajánlat nem található.
<br>Az ajánlat 76. oldalán és 93. oldalán található utalás arra, hogy "az MLU mûszerek rendkívül alacsony mûködési költségekkel üzemelnek", de a mûködési költség mértékét az ajánlat nem tartalmazza.
<br>Kérelmezõ ajánlatában a két változatra vonatkozó árajánlata táblázatba van foglalva. Az ajánlat 45. és 53. oldalán is található egy-egy táblázati rész, melynek tartalmára kérelmezõ hivatkozik, azonban ajánlata sem az "üzemeltetési költség" megnevezést nem tartalmazza, sem egy évre meghatározott összeget nem tartalmaz. A kérelmezõ ajánlata alapján tehát egyértelmûen megállapítható, hogy kérelmezõ az éves üzemeltetési költség (Ft/év) értékelési részszempont vonatkozásában ajánlatában nem tett nyilatkozatot.
<br>A Kbt. 26. § (2) bekezdése és a 49. § (2) bekezdése értelmében fennáll az ajánlati kötöttség. A benyújtott ajánlatokat kell elbírálni érvényesség és alkalmasság szempontjából, és azokat kell értékelni. A benyújtott ajánlatok módosítását, tételek összeadását a Kbt. kizárja. A Kbt. 43. § (7) bekezdése csak nyilvánvaló számítási hiba kijavítását teszi lehetõvé, azt meghaladó mértékû ajánlatkérõi eljárás tehát kizárt.
<br>A Döntõbizottság megállapította, hogy a fentiek alapján nem jogsértõ a részszempont értékelése.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 17.
<br>
<br>Dr. Telek Katalin s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br><br></body></html>