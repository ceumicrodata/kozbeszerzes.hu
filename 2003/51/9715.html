<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9715)
</h2>
<br>1024 Budapest, Margit krt. 85.
<br>Ikt.sz.: D.528/7/2003.
<br>
<br>Tárgy: Nagy Levente, a Közbeszerzések Tanácsa tagja által hivatalból kezdeményezett jogorvoslati eljárás a Budapesti Távhõszolgáltató Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság Nagy Levente, a Közbeszerzések Tanácsának tagja (1024 Budapest, Margit krt. 85., a továbbiakban: tanács tagja) által a Budapesti Távhõszolgáltató Rt. (1116 Budapest, Kalotaszeg u. 31., a továbbiakban: ajánlatkérõ) "Budapest XIII., Fiastyúk utcai távfûtési gerincvezeték ISOPLUS-rendszerû felújításának építési-szerelési munkái" tárgyú közbeszerzési eljárása ellen hivatalból indított jogorvoslati eljárást megszünteti.
<br>A felek az eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. július 30-án hirdetmény közzététele nélküli tárgyalásos közbeszerzési eljárást indított a rendelkezõ részben meghatározott közbeszerzés tárgyában a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján.
<br>Az ajánlatkérõ 2003. július 30-án tájékoztatta a Döntõbizottság elnökét is az eljárás indításáról, mely szerint a Kbt. alanyi hatályának a 2003. április 25-én elfogadott és június 10-én hatályba lépett változása folytán a törvény hatálya alá került minden értékhatárt elérõ beszerzése tekintetében.
<br>Ajánlatkérõ ezt megelõzõen 2003. január 31-én ajánlati felhívást küldött ki, fenti munka tanulmánytervére, kivitelezési tervére és engedélyezési tervére.
<br>A szerzõdés szerinti tervszállítási határidõ alapján a kiviteli tervek 2003. június 10-én, az engedélyes tervek 2003. július 8-án kerültek leszállításra, melyrõl az átvételi jegyzõkönyvet mellékelte.
<br>Ajánlatkérõ ekkor került abba a helyzetbe, hogy a szükséges engedélyek és a megfelelõ fedezet birtokában a Kbt. 32. § (2) bekezdésének megfelelõen a közbeszerzési eljárást megindítsa.
<br>Az ajánlatkérõre vonatkozó hatályos jogszabályi rendelkezések alapján a távhõszolgáltatónak a hivatalos fûtési szezon kezdete (október 15.) elõtt, legkésõbb szeptember 30-ára el kell készülnie a szükséges felújítási munkálatokkal, mert a vezetékek állapota miatt a munkák elvégzése nem halasztható. Ennek hiányában a távfûtési szolgáltatás megkezdésében súlyos zavarok keletkeznek.
<br>Mivel az elvégzendõ munkák szeptember 30-ára történõ elvégzése mindenképpen szükséges, e határidõ alatt pedig a Kbt. által elõírt határidõk nem lennének betarthatóak, ugyanakkor a beszerzés tervezésekor a Kbt. módosítása még nem volt elõre látható, a rendkívüli sürgõsség feltétele fennáll. A közbeszerzési eljárás megindításához szükséges törvényi feltételek pedig csak 2003. július 8-án valósultak meg, tehát a rendkívüli sürgõsséget elõidézõ körülmények nem eredtek az ajánlatkérõ mulasztásából.
<br>Mindezek alapján álláspontja szerint megalapozottan döntött a hirdetmény közzététele nélküli tárgyalásos közbeszerzési eljárás lefolytatása mellett.
<br>Ajánlatkérõ ajánlattételre felkérte BERÉPSZER Kft.-t, az ALTERRA Kft.-t, a FORCE Építõipari Tervezõ és Kivitelezõ Kft.-t, a TECTUM Kft.-t és a TERRA 21. Közmû- és Mélyépítõ Kft.-t.
<br>Az ajánlattevõk részére megküldött ajánlati felhívásban többek között meghatározta az eljárás lefolytatásának menetét, elõírta az ajánlattevõk pénzügyi, gazdasági és mûszaki alkalmasság igazolására kért adatokat, az ajánlattevõnek a szerzõdés teljesítésére alkalmatlanná minõsítés szempontjait.
<br>Az ajánlatok elbírálásának szempontja az összességében legelõnyösebb ajánlat kiválasztása volt. Az ajánlatkérõ meghatározta a részszempontokat, a súlyszámokat, ponthatárokat, valamint a pontszámok kiosztását, illetve a bírálat módszerét.
<br>Ajánlatkérõ dokumentációt is készített, amelynek 1.12. pontjai szerint az ISOPLUS csõ és idomanyagokat az ajánlatkérõ bocsátja az ajánlattevõk rendelkezésére.
<br>Az ajánlattételi határidõre 2003. augusztus 11-re a Force Kft., a Berépszer Kft., a Terra 21 Kft., a Tectum Kft. és az Alterra Kft. nyújtotta be ajánlatát.
<br>A tárgyalások lefolytatását követõen 2003. augusztus 14-én az ajánlatkérõ az eljárás nyertesének a Terra 21 Kft.-t hirdette ki.
<br>Ajánlatkérõ a szerzõdést a Terra 21 Kft.-vel 2003. augusztus 18-án megkötötte. A tájékoztató az eljárás eredményérõl a Közbeszerzési Értesítõ 2003. szeptember 3-i számában jelent meg.
<br>A Közbeszerzések Tanácsa tagja ajánlatkérõ közbeszerzési eljárása ellen 2003. október 13-án hivatalból eljárást kezdeményezett a Döntõbizottságnál. Elõadta, hogy a jogsértõ eseményrõl 2003. szeptember 29-én a számára eljuttatott közérdekû bejelentésbõl és az azzal együtt rendelkezésre bocsátott dokumentumok tartalmából értesült.
<br>A rendelkezésre álló iratok alapján vélelmezhetõ, hogy az ajánlatkérõ megsértette a Kbt. 24. § (2) bekezdésében a 40. § (5) bekezdésében, illetve a Kbt. 70. § (1) bekezdés c) pontjában foglalt rendelkezéseket.
<br>Az ajánlatkérõ a tájékoztató 1. b) pontjában a beszerzés tárgyaként ISOPLUS rendszerû felújítást határozott meg.
<br>A Kbt. 24. § (2) bekezdésében általános jelleggel alapelvként rögzíti, hogy az ajánlatkérõnek biztosítani kell az esélyegyenlõséget az ajánlattevõk számára. A Kbt. 40. § (5) bekezdése pedig a közbeszerzés tárgyának meghatározását illetõen egyértelmûen kimondja, hogy az ajánlatkérõ a közbeszerzés tárgyát nem határozhatja meg oly módon, hogy egyes ajánlattevõkre az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. A hivatkozott jogszabályi hely az is elõírja, hogy ha a közbeszerzés tárgyának egyértelmû meghatározása szükségessé teszi a meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, úgy a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt. Ebben az esetben az ajánlatkérõnek el kell fogadnia a kiírással egyenértékû teljesítések megajánlását is.
<br>Fentiek alapján álláspontja szerint a beszerzés tárgyának meghatározása nem felel meg a Kbt. 40. § (5) bekezdésében foglaltaknak, ugyanis ajánlatkérõ egy konkrét márkanévre való hivatkozással határozta meg a beszerzés tárgyát, ugyanakkor a Kbt. 40. § (5) bekezdésében foglaltakra nem utalt.
<br>Továbbá az ajánlatkérõ eljárásával kapcsolatban kifogásolta a választott eljárás indokaként meghatározottakat.
<br>Ajánlatkérõ a tájékoztató 2. a) pontja értelmében hirdetmény közzététele nélküli tárgyalásos eljárást folytatott le, melynek jogalapját a Kbt. 70. § (1) bekezdés c) pontjára való hivatkozással határozta meg.
<br>Ajánlatkérõ a tájékoztató 2. b) pontjában ismertette a rendkívüli sürgõsséget eredményezõ körülményeket, mely szerint: "a közbeszerzési eljárás megkezdéséhez szükséges engedélyes tervek [Kbt. 32. § (2) bekezdés] 2003. július 8-án kerültek leszállításra, a tervbírálat idõpontja 2003. július 10. volt.
<br>A beszerzés tárgyát képezõ feladat elvégzésének határideje 2003. szeptember 30. Így a Kbt. által elõírt határidõk nem lettek volna betarthatóak, a rendkívüli sürgõsség feltétele fennállt.
<br>Az eljárást hivatalból kezdeményezõ tanács tagja megítélése szerint az ajánlatkérõ indokolása nem zárja ki egyértelmûen a neki felróható mulasztást, amely a rendkívüli sürgõsség fennállásához vezetett. Az ajánlatkérõ ugyanis olyan, a szokásos tevékenysége körébe esõ tárgyban indított közbeszerzési eljárást, amellyel - a távhõszolgáltatással összefüggõ kötelezettségeire figyelemmel - minden fûtési szezon megkezdése elõtt számolnia kell, és amelyhez a szükséges pénzügyi fedezetrõl is gondoskodnia kell. Továbbá az sem állapítható meg egyértelmûen, hogy az ajánlatkérõ indokolásában feltüntetett szeptember 30-i teljesítési véghatáridõ jogszabályból vagy szerzõdéses jogviszonyból fakadó ajánlatkérõi kötelezettség-e, illetve, hogy ajánlatkérõ mely idõpontban szerzett tudomást a felújítási munkák teljesítésének határidejérõl.
<br>Álláspontja szerint amennyiben az ajánlatkérõ kellõ körültekintéssel elõkészíti a közbeszerzési eljárást, úgy a széles körû nyilvánosságot biztosító nyílt eljárás keretében is kiválasztható lett volna a legkedvezõbb ajánlat.
<br>Indítványozta, hogy a Döntõbizottság vizsgálja meg a tárgyi tájékoztató általa kifogásolt pontjainak jogszerûségét, és alkalmazza a Kbt. 88. § (1) bekezdés d) és f) pontjában írt jogkövetkezményeket, nevezetesen állapítsa meg a jogsértés megtörténtét és szabjon ki bírságot a törvény szabályait megszegõ szervezettel és személlyel szemben.
<br>Az ajánlatkérõ kérte a jogorvoslati eljárás megszüntetését. Indokolásként elõadta, hogy álláspontja szerint a Kbt. 70. § (1) bekezdés c) pontjában foglalt feltételek fennállnak. Hivatkozott a Döntõbizottság elnökének írt tájékoztatásában foglalt, a közbeszerzési eljárás jogalapja választásának részletes indokolására. Elõadta hogy az ismertetett körülményeket követõen került abba a helyzetbe, hogy a szükséges engedélyek birtokában az idõközben jogszabályi kötelezettséggé vált közbeszerzési eljárást a Kbt. 32. § (2) bekezdésének megfelelõen elõkészítse és megindítsa.
<br>A "Távhõszolgáltatásról szóló 1998. évi XVIII. törvény egyes rendelkezéseinek Budapest fõváros területén történõ végrehajtásáról" szóló 42/1999. (IX. 23.) Fõv. Kgy. rendelet a következõket határozta meg:
<br>- "fûtési idény: az év október 15. napja és a következõ év április 15. napja közötti idõszak [1. § (1) bekezdés g) pont];
<br>- pótfûtési idõszak: az év április 16-tól május 31-ig, valamint szeptember 1-jétõl október 14-ig terjedõ idõszak [1. § (1) bekezdés h) pont]."
<br>Az ajánlatkérõre vonatkozó fenti hatályos jogszabályi rendelkezések alapján a távhõszolgáltatónak a hivatalos fûtési szezon kezdete (október 15.) elõtt, legkésõbb a pótfûtési idõszak elejére el kell készülnie a szükséges távhõvezeték felújítási munkálatokkal.
<br>Ajánlatkérõ többéves tapasztalattal rendelkezik mind az idõjárási adatok, mind a távhõszolgáltatást igénybe vevõ lakóközösségek pótfûtést kérõ szokásait illetõen, ez alapján a felújítási határidõk legkésõbb szeptember 30-ig tolhatók ki. Ezután már nagy valószínûséggel sor kerülhet pótfûtésre, illetve annak hiányában a próbaüzemelésre a fûtési szezonra való felkészülés jegyében.
<br>Jelen esetben a távhõvezetékek mûszaki állapota miatt a munkák elvégzése nem volt halasztható. Ennek hiányában a távfûtési szolgáltatás megkezdésében súlyos zavarok keletkezhettek volna, az ajánlatkérõ nem tudta volna ellátni a jogszabályban meghatározott fûtési kötelezettségét.
<br>Mivel az elvégzendõ munkák szeptember 30-ra történõ elvégzése mindenképpen szükséges volt, e határidõ alatt pedig a Kbt. által elõírt határidõk nem lettek volna betarthatóak, ugyanakkor a beszerzés tervezésekor a Kbt. módosítása még nem volt elõre látható, a rendkívüli sürgõsség feltétele fennállt. A közbeszerzési eljárás megindításához szükséges törvényi feltételek pedig csak 2003. július 8-án valósultak meg, tehát a rendkívüli sürgõsséget elõidézõ körülmények nem eredtek az ajánlatkérõ mulasztásából.
<br>Fentiek alapján álláspontja szerint egyértelmûen megállapítható, hogy ajánlatkérõ kellõ körültekintéssel járt el, amikor valóban a szokásos tevékenysége körébe esõ tárgyban indított beszerzési eljárást, illetve a beszerzés elõkészítését kellõ idõben megkezdte.
<br>Figyelembe véve ugyanis a szeptember végi teljesítési határidõt és azt, hogy az elkészítés megkezdésekor (2003. február) az ajánlatkérõ még annak tudatában volt, hogy a beszerzési eljárást az engedélyes mûszaki tervek rendelkezésre állása után - a korábbi évek tapasztalata alapján - saját beszerzési szabályzata szerint kb. 3 hét alatt le tudja folytatni, semmiképpen nem róható fel az ajánlatkérõnek a nem megfelelõ elõkészítés ténye.
<br>Az a körülmény, hogy idõközben a Kbt. szabályai az ajánlatkérõt érintõ módon megváltoztatásra kerültek az ajánlatkérõ érdekkörére és mulasztására nem vezethetõk vissza.
<br>A közbeszerzés tárgyaként ISOPLUS rendszerû felújítás meghatározása álláspontja szerint szintén nem sértette a Kbt. hivatkozott szabályait, mivel a felújításhoz szükséges anyagokat az ajánlatkérési dokumentáció tanúsága szerint az ajánlatkérõ a saját rendelkezésére álló raktárkészletébõl bocsátotta (ún. "RB anyagként") az ajánlattevõk, illetve a nyertes kivitelezõ rendelkezésére. Az egyes vezetékszakaszoknak a felújítása során történõ biztonságos cseréjéhez szükséges, a korábbival azonos mûszaki tulajdonságokkal rendelkezõ csõanyagokat ugyanis az ajánlatkérõ korábban megkötött, érvényes szerzõdése alapján szerezte be.
<br>A fentiek alapján a beépítendõ anyagokat az ajánlatkérõ valamennyi ajánlattevõ vonatkozásában azonos módon biztosította, így az ajánlattevõk oldalán anyagbeszerzési kötelezettség - azaz eltérõ mértékû elõnyös, vagy hátrányos helyzet - nem állt elõ, ezért a Kbt. esélyegyenlõségi alapelvének megsértésérõl nem beszélhetünk.
<br>Ugyanezen okból nem lehet szó a Kbt. 40. § (5) bekezdésének megsértésérõl sem, mert az ISOPLUS anyagok nem tartoztak az ajánlattevõk által beszerzendõ anyagok közé, így nem képezték a beszerzés tárgyának részét.
<br>A Tectum Kft. egyéb érdekeltként elõadta, hogy az ISOPLUS anyagokat rendelkezésre bocsátott (RB) anyagként biztosította az ajánlatkérõ. Egyéb érdemi észrevételt nem tett.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a Kbt. 70. § (1) bekezdés c) pontjára alapított eljárása jogszerû volt.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás megengedõ szabályait a Kbt. 70. §-a tartalmazza.
<br>Az ajánlatkérõ a közbeszerzési eljárást a Kbt. 70. § (1) bekezdés c) pontjára alapította, mely szerint e rendelkezés akkor alkalmazható árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.
<br>A Döntõbizottság jelen eljárásban e feltételek fennállását vizsgálta, és megállapította, hogy a fenti együttes feltételek fennállnak az alábbiak szerint.
<br>Az ajánlatkérõ csak a közpénzek felhasználásával, a köztulajdon használatának nyilvánosságával, átláthatóbbá tételével és ellenõrzésének bõvülésével összefüggõ egyes törvények módosításáról szóló 2003. évi XXIV. tv. 2003. június 9-i hatálybalépésével tartozik a közbeszerzési törvény rendelkezései hatálya alá, így a 2003. június 9-ét követõ beszerzései esetén köteles a Kbt. szabályai szerint eljárni.
<br>A Kbt. 32. § (2) bekezdés elõírása szerinti szükséges engedélyes tervek, a szükséges engedélyek, ajánlatkérõnek csak 2003. július 8-án állt rendelkezésére.
<br>Az ajánlatkérõt nem terheli mulasztás, illetõleg késedelem a közbeszerzési eljárás kezdeményezését illetõen, mivel az új törvény hatálybalépését követõen haladéktalanul megkezdte a közbeszerzési eljárás elõkészítését, az ajánlati felhívás és dokumentáció összeállítását.
<br>Az ajánlatkérõ szolgáltatási kötelezettségére vonatkozó hatályos jogszabályi rendelkezések, így a 42/1999. (IX. 23.) Fõv. Kgy. rendelet 1. § (1) bekezdés g) és h) pontja meghatározza a fûtési idény és a pótfûtési idõszak kezdõ idõpontjait. Az idõjárási, a napi közép-hõmérsékleti statisztikai adatokra figyelemmel és az ajánlatkérõ szakmai tapasztalataira tekintettel a felújítási határidõt 2003. szeptember 30-ára állapította meg annak érdekében, hogy a fûtési idény megkezdésének elõírt október 15-i határideje elõtt esetleg szükséges, a pótfûtési idõszakon belül a szolgáltatással rendelkezésre tudjon állni.
<br>A kivitelezési munkák elvégzésének szükséges idõigényére is tekintettel a rendkívüli sürgõsség indoka fennállt. Amennyiben a beszerzés tárgyát képezõ távfûtési gerincvezeték felújítási munkái késedelmet szenvedtek volna, akkor az ajánlatkérõ az érintett terület távhõellátását biztosító közszolgáltatási kötelezettséget nem tudta volna teljesíteni.
<br>A rendkívüli sürgõsséget megalapozó fenti ok nem az ajánlatkérõ mulasztására vezethetõ vissza; illetve nem volt elõre látható az engedélyes tervek átadásának idõpontja.
<br>Amikor az ajánlatkérõ számára a beszerzés megkezdhetõségének feltételei ismeretében egyértelmûvé vált, hogy csak a Kbt. 70. § (1) bekezdés c) pontja szerinti rendkívüli sürgõsségre alapozott tárgyalásos eljárás keretében lehetséges a 2003. szeptember 30-i idõpontra tekintettel a beszerzési igényének kielégítése, haladéktalanul 2003. július 30-án megindította a hirdetmény nélküli tárgyalásos eljárást.
<br>A fentiekre tekintettel a Döntõbizottság megállapította, hogy a Kbt. 70. § (1) bekezdés c) pontjában foglalt feltételek fennállnak.
<br>A Kbt. 40. § (5) bekezdése szerint az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.
<br>Az ajánlatkérõ ISOPLUS rendszerû felújítással megvalósított építési-szerelési munkákat határozott meg a beszerzés tárgyaként. Az ajánlati dokumentáció 1.12. pontjában meghatározta, hogy az ISOPLUS csõ- és idomanyagokat raktárkészletébõl rendelkezésre bocsátott (RB) anyagként biztosítja.
<br>Az ajánlatkérõ a felújítás során a cserélendõ vezetékszakaszok korábbival azonos mûszaki tulajdonságokkal rendelkezõ csõanyagot kívánt biztosítani a felújítási, építési-szerelési munkákhoz, amelyet az ajánlattevõk számára egyenlõ módon lehetõvé tett. Az ajánlattevõket tehát a csõanyag tekintetében ajánlattételi kötelezettség nem terhelte, a beszerzés tárgyát az ISOPLUS rendszerû csõ szállítása nem képezte, kizárólag az építési-szerelési szolgáltatás.
<br>Erre tekintettel megállapítható volt, hogy a Kbt. 40. § (5) bekezdését ajánlatkérõ nem sértette meg.
<br>Erre tekintettel a Kbt. 40. § (5) bekezdése és ezzel összefüggésben a Kbt. 24. § (2) bekezdésében foglalt alapelv, azaz az esélyegyenlõség sem sérült. Tekintettel arra, hogy az ISOPLUS rendszerû csõanyagok biztosítása nem ajánlattevõi kötelezettség volt valamennyi ajánlattevõ egyenlõ eséllyel indulhatott.
<br>A Kbt. 79. § (1) bekezdés alapján a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. (2) bekezdése alapján a közigazgatási szerv a hivatalból indított vagy folytatott eljárást - ha a megindítására vagy folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás indításáról értesültek.
<br>A Döntõbizottság a fentiekre tekintettel a rendelkezõ részben foglaltak szerint határozott.
<br>A Döntõbizottság a Kbt. 88. § (1) bekezdés h) pontja alapján döntött a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 7.
<br>
<br>Dr. Csanádi Péter s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>