<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9576)
</h2>
<br>1024 Budapest, Margit krt. 85.
<br>Ikt.sz.: D.494/12/2003.
<br>
<br>Tárgy: a Ratio Siculum Kft. jogorvoslati kérelme az Informatikai és Hírközlési Minisztérium és az Oktatási Minisztérium közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Ratio Siculum Kft. (1123 Budapest, Alkotás u. 21., képviseli: dr. Knipl Zoltán ügyvéd, 1075 Budapest, Dohány u. 37., a továbbiakban: kérelmezõ) jogorvoslati kérelmét, melyet az Informatikai és Hírközlési Minisztérium (1077 Budapest, Dob u. 75-81.) és az Oktatási Minisztérium (1055 Budapest, Szalay u. 10-14., nevében eljár: Informatikai és Hírközlési Minisztérium, képviseli: dr. Gombocz Judit ügyvéd, 1092 Budapest, Kinizsi u. 21-25., a továbbiakban ajánlatkérõ) "a Közháló távközlési és hálózati alapszolgáltatásához 5000 internet-szolgáltatás hozzáférési pont távközlési és hálózati alapszolgáltatásra épülõ, a Sulinet alhálóhoz kapcsolódó szolgáltatások biztosítása" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ a Közbeszerzési Értesítõ 35. számában 6394/2003 szám alatt 2003. augusztus 27-én részvételi felhívást tett közzé tárgyalásos eljárás megindítására a rendelkezõ részben meghatározott tárgyban, majd a Közbeszerzési Értesítõ 37. számában 6936/2003 szám alatt 2003. szeptember 10-én részvételi felhívását módosította.
<br>A felhívás 3. a) pontjában meghatározta, hogy részajánlat tételére a feladatok alábbi bontása szerint van lehetõség:
<br>- Internet-szolgáltatás biztosítása 5000 Sulinet-szolgáltatás hozzáférési pont számára,
<br>- Ügyfélszolgálati szolgáltatás biztosítása 5000 Sulinet-szolgáltatás hozzáférési pont felhasználói számára és távfelügyeleti szolgáltatás biztosítása 1000 Sulinet-laboratórium számára.
<br>A szerzõdések tervezett idõtartama 2004. január 1.-2006. december 31-ig.
<br>A módosított felhívás 8. pontja szerint, a résztvevõk pénzügyi, gazdasági és mûszaki alkalmassága igazolására kért adatok és tények körében a résztvevõknek és a 10%-ot meghaladó mértékben igénybe venni kívánt alvállalkozóknak is be kell nyújtani az alkalmasság igazolásához szükséges dokumentumokat. A pénzügyi alkalmasságot az ajánlatkérõ a részvételre jelentkezõ és alvállalkozó vonatkozásában is vizsgálja. A részvételre jelentkezõ és az alvállalkozók mindegyikének külön-külön önállóan kell megfelelniük a pénzügyi, gazdasági alkalmasság körében, a felhívás 8.1.1. és 8.1.3. pontjára vonatkozóan, míg a 8.1.2. pontjára vonatkozóan együttesen kell megfelelniük.
<br>A 8.1.1. pont szerint csatolni kell a "30 napnál nem régebbi, eredeti (vagy közjegyzõ által hitelesített másolati) pénzintézeti nyilatkozat a cégkivonat szerinti összes pénzintézettõl az alábbi tartalommal:
<br>- a pénzintézet és a részvételre jelentkezõ/alvállalkozó kapcsolatának jellemzése (jó, széles körû, csak számlakapcsolat),
<br>- a részvételre jelentkezõ/alvállalkozó minõsítése (fizetési kötelezettségének idõben eleget tesz-e),
<br>- a részvételre jelentkezõ/alvállalkozó bankszámláján van-e, volt-e sorban állás, ha igen, mikor és mennyi ideig.
<br>A mûszaki alkalmasság vonatkozásában a részvételre jelentkezõknek és az alvállalkozóknak együttesen kell igazolni, hogy megfelelnek a 8.2.1. és 8.2.2. a), b), c) pontjaira vonatkozóan.
<br>A 8.2.1. pont szerint "az elõzõ 3 év (2000., 2001., 2002., késõbb alakult cég esetében a megalakulás óta) beszerzés tárgya szerint legjelentõsebb 10 referencia ismertetése (referencialevéllel hitelesítve, kapcsolattartó személyek és elérhetõségük megadásával, az ellenszolgáltatás bruttó összegével, a teljesítés idejével és a szerzõdést kötõ másik fél (vevõ) megnevezésével). A referencialevelekben kérik feltüntetni a megvalósult szállítási határidõket, valamint a teljesítés minõsítését (kiváló, jó, közepes, megfelelõ, nem megfelelõ) a Kbt. 44. § (2) bekezdés a) pontja alapján.
<br>A felhívás 9. b) pontjában a jelentkezõnek a szerzõdés teljesítésére alkalmatlanná minõsítésének szempontjai közül, az internetszolgáltatás esetén többek között az alábbiak kerültek megjelölésre:
<br>- a pénzintézeti nyilatkozat alapján pénzügyi helyzete nem ítélhetõ meg stabilnak (fizetési kötelezettségeinek nem tesz idõben eleget, számláján az elmúlt 12 hónapban legalább egyszer 30 napot meghaladó sorban állás volt vagy van),
<br>- ha 2000., 2001. és 2002. évi nettó árbevételének átlaga nem haladja meg a 400 millió Ft-ot (újabb alapítású jelentkezõ esetén a jelentkezést megelõzõ idõszak igazolt nettó árbevétele),
<br>- amennyiben a saját tõkéje 2002. december 31-én kisebb, mint 100 millió forint,
<br>- amennyiben az elõzõ három évben (2000, 2001 és 2002) végzett referenciamunkáival kapcsolatosan csatolt referenciaigazolások közül legalább három nem rendelkezik kiváló minõsítéssel.
<br>A részvételi felhívás 10. pontja szerint az ajánlatkérõ által meghívni kívánt ajánlattevõk keretszáma részteljesítésenként 3.
<br>A részvételi jelentkezési határidõre 2003. október 6-ra az alábbi jelentkezések érkeztek: Ramiris Rubin Rt., Elender Üzleti Kommunikációs és Szolgáltató Kft., KFKI Számítástechnikai Rt., Invitel Távközlési Szolgáltató Rt., GTS-Datanet Távközlési Kft., EuroWeb Internet Szolgáltató Rt., Hungarotel Távközlési Rt., Minor Rendszerház Rt.
<br>Kérelmezõ 2003. október 1-jén terjesztett elõ jogorvoslati kérelmet, az eljárás hiánypótlást követõen 2003. október 7-én indult meg. Kérte az álláspontja szerint több pontban törvénysértõ részvételi felhívás megsemmisítését, jogsértés megállapítását, költségeinek megtérítését. Kérte ideiglenes intézkedésként az eljárás felfüggesztését.
<br>A jogsértés tudomására jutása vonatkozásában elõadta, hogy 2003. szeptember 16-án, a Közbeszerzési Értesítõben késõbb közzétett másik eljárás, a 6392-es közbeszerzési eljárás dokumentációját vette át az Informatikai és Hírközlési Minisztériumban. Ezen alkalommal értesült arról, hogy a jelen jogorvoslati eljárás tárgyát képezõ részvételi felhívás is megjelent, s mivel úgy ítélte meg, hogy részt kíván venni az eljárásban, tájékozódott a felhívás részleteirõl.
<br>Kérelmezõ álláspontja szerint jogsértõ a részvételi felhívás 9. b) pontjának a nettó árbevételre, illetve az alaptõke vonatkozó pontja, mert a Kbt. 44. § (7) bekezdésében foglaltakra figyelemmel nem áll arányban a beszerzés értékével, valamint versenykorlátozó elõírás. A beszerzés értékére vonatkozóan elõadta, hogy a dokumentáció alapján megállapítható, hogy ajánlatkérõ által kért szolgáltatások megegyeznek egy szokványos lakossági internetszolgáltató kapcsolatával. A leendõ szolgáltatónak a nemzetközi kapcsolatot - ellentétben a lakossági szolgáltatókkal - nem kell biztosítania, mert azt ajánlatkérõ adja. A levelezési szolgáltatások teljes mértékben megegyeznek pl. a mailbox.hu ingyenes levelezési lehetõség szolgáltatásaival. A Domain név és az IP regisztrációs szolgáltatás legfeljebb 2-4 új munkatárs beállítását igényli. A fix IP cím külön költséget nem okoz. A különbözõ szolgáltatóknál nettó 7500-8500 Ft-ért lehet egyszerû egyedi felhasználónak ADSL-szolgáltatást kapni. Hivatkozott két jelentõs megtakarításra, egyfelõl a számlázás hiányára, másfelõl a nemfizetés kockázatának elmaradására. Mindezek alapján megállapította, hogy a kiírásnak megfelelõ internetszolgáltatás ára egyedi felhasználó esetén 12 hónapra 5000 végpontra 150 millió forint. Fentiekhez képest álláspontja szerint aránytalan a 400 millió Ft átlagos forgalom és a 100 millió forintos alaptõke alkalmassági feltételként való elõírása.
<br>Elõadta továbbá, hogy sérti a Kbt. 44. § (1) és (6) bekezdését a részvételi felhívásnak az a pontja, mely szerint a pénzintézeti nyilatkozat alapján a "jó" vagy "széles körû" számlakapcsolat alapján rangsorolja ajánlatkérõ az ajánlattevõket. Álláspontja szerint ez a pénzintézet szubjektív megítélésén alapul, melynek figyelembe vétele jogsértõ.
<br>A mûszaki alkalmasság körében meghatározott referenciával kapcsolatban elõadta, hogy a Kbt. 44. § (2) bekezdésének a) pontja azt írja elõ, hogy a mûszaki alkalmasság igazolható a szállítások, szolgáltatások, beruházások ismertetésével. A Kbt. nem teszi lehetõvé, hogy ajánlatkérõ a jelentkezõ által ismertetett szolgáltatások megrendelõ általi igazolását is elõírja. Álláspontja szerint a Kbt. kógens jellege nem teszi lehetõvé, hogy ajánlatkérõ a Kbt.-ben meghatározott igazolási módtól eltérjen.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában kérte a kérelem elutasítását ügyfélképesség hiánya, elkésettség és megalapozatlanság jogcímén is.
<br>Elõadta, hogy kérelmezõ részérõl nem áll fenn a Kbt. 79. §-ában meghatározott jog vagy jogos érdek sérelme, tekintettel arra, hogy a kérelmezõ társaság néhány hónapja alakult, így a részvételi felhívásban meghatározott, a pénzügyi, gazdasági alkalmasságot megalapozó elõírásoknak nem felel meg. Nem olyan informatikai szakcég, amely a projekt megvalósítására alkalmas lehetne különös tekintettel arra, hogy a "Közháló projekt" a magyarországi informatika történetében az eddigi legnagyobb infokommunikációs projekt, amely sok ezer közoktatási és közintézmény több ezer felhasználója számára hivatott szolgáltatásokat nyújtani. Ezen szolgáltatásoknak a közigazgatási és az állami szférában szigorúnak és újszerûnek tekintendõ minõségi és teljesítménykövetelményeket kell kielégítenie. A követelményrendszert megfelelõ mûszaki szakismeret, a komplex infokommunikációs szolgáltatási rendszerekkel kapcsolatos üzemeltetési tapasztalatok hiányában átlátni nem lehet.
<br>Hivatkozott a jogorvoslati kérelem elkésettségére tekintettel arra, hogy a részvételi felhívás módosítása 2003. szeptember 10-én megjelent, s minden kifogásolt elemet tartalmazott. Ezért álláspontja szerint október 1-jén a kérelem a 15 napos jogvesztõ határidõn túl került benyújtásra.
<br>A jogorvoslati kérelemre tett érdemi észrevételében elõadta, hogy az alkalmassági követelményeknek olyan meghatározása, mely szerint ajánlatkérõ külön-külön vizsgálja a pénzügyi és gazdasági megbízhatóságot a fõ és alvállalkozó tekintetében, ugyanakkor a forgalom és a mûszaki alkalmasság tekintetében együttes megfelelõséget ír elõ, messzemenõen kielégíti a Kbt. 44. § (7) bekezdésében foglaltakat.
<br>Elõadta továbbá, hogy kérelmezõ rosszul ítélte meg a feladatot, így annak volumenét is, amelyhez rendelte ajánlatkérõ az alkalmassági követelményeket. A szolgáltatónak "alapszintû" és "emeltszintû" internetszolgáltatást kell biztosítani, amely alapvetõen különbözik a szokványos lakossági internetszolgáltatástól. Ennek mûszaki követelményeit az "Ajánlatkérési dokumentáció" tartalmazza, nem a "Segédlet a részvételi felhíváshoz", melybõl kérelmezõ kiindult. A követelmények között olyan szolgáltatások biztosítása szerepel, amely a szokványos lakossági internetszolgáltatások esetén szóba sem kerülhetnek, úgy mint a "By-pass szolgáltatás az iskolák migrálásához", "a hierarchikus idõ-szinkronizációs szolgáltatás", a "tartalék internetelérés garantált sávszélességgel", "oktatási", "adatszolgáltatási" és "SLA-mérési" kötelezettségek "maximalizált hálózatterheltségi elõírások", "elõírt méretezési alapelvek". Elõadta továbbá, hogy a projekt megvalósításához a fix IP-cím biztosítása számos egyéb szolgáltatás biztosításához elengedhetetlenül szükséges. A közháló egy egységes, komplex, menedzselt és magas rendelkezésreállást biztosító, küldetéskritikus alkalmazásokat kiszolgáló infrastruktúrát alkot, amelyhez az IP-cím menedzselés elengedhetetlen. A fix IP-cím garantálása egy adott felhasználó részére a szolgáltatási infrastruktúra és az üzemeltetési folyamatok vonatkozásában lényegesen komolyabb terheket, illetve feladatokat hárít a szolgáltatóra. Elõadta továbbá, hogy a közhálóban nincs végpontszintû számlázás, de van végpontszintû SLA-mérési és riportozási kötelezettség, melynek biztosítása a szolgáltató számára a kérelmezõ által említett "megtakarításoknál" lényegesen nagyobb költséggel járnak. Az ügy irataihoz zárt borítékban csatolta a beszerzési értékre vonatkozóan a pénzügyi fedezet rendelkezésre állásáról szóló ügyiratot, melynek alapján megállapítható, hogy a beszerzés becsült értéke messze meghaladja a kérelmezõ által vélelmezett összeget.
<br>A pénzintézeti nyilatkozat vonatkozásában elõadta, hogy ajánlatkérõ nem fogalmazott meg ezzel összefüggésben alkalmatlansági kritériumot, tehát mindössze nyilatkozat csatolására köteles a részvételre jelentkezõ, annak elõírása nem jogsértõ.
<br>A referencia vonatkozásában elõadta, hogy ez a közbeszerzési eljárásokban teljesen megszokott és általános mûszaki alkalmassági követelmény. A megrendelõi igazolás a nyilatkozat valóságtartalmának ellenõrzésére szolgál.
<br>Az egyéb érdekeltek érdemi nyilatkozatot nem tettek.
<br>A Döntõbizottság megállapította, hogy a jogorvoslati kérelem megalapozatlan.
<br>A Döntõbizottságnak elsõdlegesen azt kellett vizsgálnia, hogy a kérelmezõ rendelkezik-e ügyfélképességgel.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.
<br>Kérelmezõ a részvételi felhívás elõírásainak megsemmisítését kérte arra való hivatkozással, hogy annak megszövegezése sérti jogos érdekeit. A Döntõbizottság azt állapította meg, hogy a kérelmezõ cégkivonatában több olyan tevékenységi kör is szerepel (7221'03 szoftverkiadás, 7222'03 egyéb szoftver-szaktanácsadás, 7230'03 adatfeldolgozás, 7240'03 adatbázis-tevékenység, online-kiadás, 7260'03 egyéb számítástechnikai tevékenység), amely feljogosítja a beszerzés tárgyát képezõ tevékenység folytatására, tehát nem zárható ki ilyen tárgyú beszerzések esetén a közbeszerzési eljárásban való részvétele akár ajánlattevõként, akár alvállalkozóként. Ennek alapján a tevékenységi körét érintõ beszerzések tekintetében közzétett részvételi, illetve ajánlati felhívás jogsértõ elõírása kérelmezõ jogát, jogos érdekét sértheti, így ügyfélképességgel rendelkezik. Annak eldöntésére, hogy az alkalmassági kritériumoknak meg tud-e felelni az eljárásnak csak egy késõbbi szakaszában kerül sor, így a szerzõdés teljesítésére való alkalmatlanság fennállása önmagában az ügyfélképesség hiányát nem alapozza meg.
<br>A Döntõbizottságnak ezt követõen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Kbt. 79. § (1) bekezdése szerint a Döntõbizottság eljárásra - ha e törvény másként nem rendelkezik - az államigazgatási eljárás általános szabályairól szóló 1957. év IV. törvény (a továbbiakban: Áe.) rendelkezéseit kell alkalmazni.
<br>Az Áe. 39. §-a tartalmazza a határidõk számításával kapcsolatos szabályokat, a (4) bekezdés szerint a határidõt kétség esetén megtartottnak kell tekinteni.
<br>A Kbt. kétféle határidõt állapít meg jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani, a Kbt. három eseménnyel kapcsolatban meg is határozza azt, hogy mit kell a jogsértõ esemény bekövetkezése idõpontjának tekinteni. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.
<br>Kérelmezõ a részvételi felhívást támadta a kérelmében. A Kbt. 79. § (8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont a módosítás megjelenésére is tekintettel 2003. október 6. volt, így a kérelem benyújtása ehhez az idõponthoz képest határidõben történt meg.
<br>Ezt követõen azt kellett vizsgálni, hogy a kérelem az e törvény szabályait sértõ esemény tudomásra jutásától számított 15 napos határidõben került-e benyújtásra.
<br>Kérelmezõ nyilatkozata szerint a jogsértésrõl történõ tudomásszerzés idõpontja 2003. szeptember 16. Jelen esetben a kérelmezõ nyilatkozata áll csak a Döntõbizottság rendelkezésére a tudomásra jutás idõpontjával kapcsolatban, ezzel ellentétes adat az eljárás során nem merült fel. Az Áe. fenti rendelkezésére is tekintettel a Döntõbizottság a jogsértésrõl történõ tudomásra jutás idõpontjaként 2003. szeptember 16-át állapította meg, így ehhez az idõponthoz képest a kérelem a jogvesztõ határidõben került benyújtásra.
<br>A Kbt. 33. § (1) bekezdése kimondja, hogy az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 44. § (1) bekezdés a), b), c) pontja kimondja, hogy az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható a pénzügyi intézménytõl származó - errõl szóló - nyilatkozattal; a mérlegének (egyszerûsített mérlegének, beszámolójának vagy konszolidált mérlegének) benyújtásával; valamint az elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával.
<br>A (2) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az (1) és (2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kel korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Döntõbizottság megállapította, hogy ajánlatkérõ az alkalmatlansági szempontok közül meghatározta, hogy a szerzõdés teljesítésére alkalmatlannak tartja azt a részvételre jelentkezõt, akinek a meghatározott idõszakban az igazolt nettó árbevétele az alvállalkozóval együtt nem haladja meg a 400 millió forintot, illetõleg a részvételre jelentkezõnek és az alvállalkozóknak az alaptõkéje 2002. december 31-én kisebb mint 100 millió forint. Erre vonatkozóan a Döntõbizottság mérlegelte, hogy a beruházás becsült értéke az ajánlatkérõ által csatolt dokumentumok alapján lényegesen meghaladja a kérelmezõ által megjelölt összeget. Téves tehát a kérelmezõ erre vonatkozó becslése. A nyertesnek ehhez a nagyságrendhez igazodóan kell kötelezettségeket vállalnia a szerzõdés teljesítésének három évében, amellett, hogy esetleg több egyéb munkában is érdekelt. Nem túlzott az elõírt minimális alaptõke nagysága, a beruházás sikeressége érdekében indokolt, a beszerzéssel arányos, szükséges mértékû. Nem túlzó a 400 M Ft-os árbevétel sem tekintettel arra is, hogy kisebb, mint a jelen beruházásból egy évre esõ érték.
<br>Mindezek alapján a beszerzés tárgyának, jelentõségének és volumenének alapján a Döntõbizottság megállapította, hogy a követelmények elõírása a szerzõdés teljesítéséhez ténylegesen szükséges mértéket nem haladták meg, a beszerzés becsült értékére tekintettel kerültek megállapításra és a versenyt sem korlátozták. Mind a beszerzés összértéke, mind a megoldandó mûszaki feladat összetettsége és bonyolultsága, a felhasználók nagy száma indokolja a kialakított követelményrendszert, valamint az ehhez rendelt alkalmassági kritériumok meghatározását.
<br>A pénzintézeti nyilatkozat vonatkozásában a Döntõbizottság megállapította, hogy a kérelmezõ által sérelmezett "a pénzintézet és a részvételre jelentkezõ kapcsolatának jellemzése (jó, széles körû, csak számlakapcsolat) "alkalmassági kritérium elõírása nem jogsértõ. A kért nyilatkozat arra alkalmas, hogy ajánlatkérõ információt szerezzen arról, hogy a részvételre jelentkezõ hány pénzintézettel áll kapcsolatban, mely pénzintézeteknél vezet pénzforgalmi számlát. Ajánlatkérõ alkalmatlansági szempontot ehhez a ponthoz nem rendelt, tehát a részvételre jelentkezõ alkalmatlanságát nem eredményezheti.
<br>A mûszaki alkalmasság körébe tartozó, a megrendelõ által minõsített referenciák csatolása vonatkozásában a Döntõbizottság megállapította, hogy a törvény csupán a referenciák ismertetését írja elõ, pontos szabályokat nem állapít meg a tekintetben, hogy a referencia ismertetése milyen formában és milyen módon történjen. A Döntõbizottság álláspontja szerint a törvény lehetõséget ad arra, hogy az ajánlatkérõ megbizonyosodjon arról, hogy a részvételre jelentkezõ által referenciaként ismertetett szolgáltatások elvégzése milyen minõségben történt, s ennek lehetséges módja az, hogy referencialevél csatolását írja elõ, melyben a megrendelõ igazolja az elvégzett munkát és annak minõségét. Ajánlatkérõnek jogos érdeke fûzõdik ahhoz, hogy a szolgáltatások megfelelõségérõl meggyõzõdjön, ennek elõírásával jogszabályt nem sért.
<br>A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.
<br>A Kbt. 88. § (1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére. A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 11.
<br>
<br>Dr. Telek Katalin s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>