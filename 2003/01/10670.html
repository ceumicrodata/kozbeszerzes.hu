<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10670)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.647/10/2002.<br>
<br>
Tárgy: az EUROUT Kft. jogorvoslati kérelme Debrecen Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az EUROUT Kft. (1143 Budapest, Zászlós u. 18., képviseli: dr. Fábry György ügyvéd, 1036 Budapest, Kolosy tér 5-6., a továbbiakban: kérelmezõ) jogorvoslati kérelmét, melyet Debrecen Megyei Jogú Város Önkormányzata (4024 Debrecen, Piac u. 20., a továbbiakban: ajánlatkérõ) "az Európai Unió PHARE-programja és Debrecen Megyei Jogú Város Önkormányzata társfinanszírozásában megvalósuló Debrecen, Monostorpályi út korszerûsítési munkáinál a mûszaki elõkészítés és lebonyolítás (projektmenedzser) tevékenységének ellátása a részvételi dokumentáció mûszaki tartalma szerint" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívást tett közzé a Közbeszerzési Értesítõ 36. számában tárgyalásos gyorsított eljárás megindítására, 6866/2002 szám alatt a fenti tárgyban.<br>
Az eljárásfajta alkalmazását azzal indokolta, hogy a nyílt eljárás eredménytelen volt és a beszerzés tárgyára vonatkozó feltételek változatlanok. A kivitelezés egy része nemzetközi tender alapján valósul meg, és a nemzetközi tender indításának az idõpontja indokolja a gyorsított eljárás alkalmazását. Ajánlatkérõ a részvételi felhívás 9. d) pontjában meghatározta a bírálati részszempontokat és a pontszámítás módszerét az alábbiak szerint:<br>
részszempontok	súlyszámok<br>
- ajánlati ár	10<br>
- végszámla összegének aránya az elõzõleg benyújtott részszámlák összegéhez viszonyítva	2<br>
Adható pontszám: 0-10.<br>
A részszempontonként legkedvezõbb ajánlat a legmagasabb pontot kapja, az azt követõ ajánlatok arányosságon alapuló számítással megállapított pontszámot kapnak.<br>
Ajánlatkérõ részvételi dokumentációt is készített, melynek megvásárlása a felhívás 13. pontjában közöltek szerint az érvényes részvétel feltétele. A részvételi dokumentáció is tartalmazta a részvételi felhívást, azonban itt a felhívás 9. c) pontjában az szerepelt, hogy az adható pontszám részszempontonként 1-10.<br>
Az eredménnyel zárult részvételi szakasz után, 2002. szeptember 26-án ajánlatkérõ ajánlattételre hívta fel kérelmezõn kívül az ENCON Kft.-t, az UTIBER Kft.-t, az OVIBER Kft.-t és a FÕBER Rt.-t. Az ajánlati felhívás szerint az ajánlattételi határidõ 2002. október 3., a tárgyalás lefolytatásának menete: ajánlatkérõ egy tárgyalást kíván tartani, a tárgyalás szóbeli formában zajlik, ajánlatkérõ az ajánlattevõkkel külön-külön, a beadás sorrendjében tárgyal, a tárgyalás alapja az ajánlatban szereplõ ajánlati ár és a pénzügyi ütemezésre vonatkozó elképzelés, a bontásról és a tárgyalásról jegyzõkönyv készül, melyet ajánlatkérõ minden ajánlattevõ részére megküld. Az eredményhirdetés idõpontja 2002. október 14.<br>
Ajánlatkérõ nevében 2002. október 9-én a Tulajdonosi Bizottság külön-külön tárgyalt az ajánlattevõkkel. A tárgyalásokról jegyzõkönyv készült. A jegyzõkönyvet Lánghy László vezetõ fõtanácsos és dr. Patai Lajos közbeszerzési osztályvezetõ írták alá. A jegyzõkönyv szerint ajánlatkérõ felhívta ajánlattevõk figyelmét, hogy lehetõség van az ajánlat módosítására, de az esetleges módosítás véglegesnek tekintendõ, mivel ajánlatkérõ csak egy tárgyalást kíván tartani. Ajánlattevõk kérelmezõ kivételével az írásban beadott ajánlataikat módosították. A tárgyalás napján 2002. október 9-én a bizottság értékelte a módosított ajánlatokat, és a polgármester meghozta a döntést. 2002. október 14-én az OVIBER Kft. írásban újabb ajánlatmódosítást nyújtott be. 2002. október 14-én ajánlatkérõ kihirdette az eredményt: az eljárás nyertese az UTIBER Kft. lett 103,8 ponttal, a második legkedvezõbb ajánlatot tevõ a kérelmezõ 102,0 ponttal. Az eredményhirdetésrõl készült jegyzõkönyvet és az összegzést 2002. október 15-én postázták az ajánlattevõk részére. A tárgyalásról készült jegyzõkönyvet 2002. október 16-án postázták ajánlattevõk részére.<br>
Kérelmezõ jogorvoslati kérelmet nyújtott be 2002. október 22-én, majd a hiányokat pótolta 24-én, melyben kérte az eljárást lezáró döntés megsemmisítését, az ajánlattételi szakasz tárgyalásos részének megsemmisítését, ideiglenes intézkedésként a szerzõdéskötés megtiltását.<br>
Kérelme indokaként a következõket adta elõ:<br>
A részvételi felhívásban meghatározott pontozási módszer nem egyértelmû, nincs meghatározva, hogy ajánlatkérõ milyen matematikai képlettel számol az arányosításnál. Ezen kívül a ponthatárokat a részvételi felhívásban 0-10 között határozták meg, ezzel szemben az értékelésnél 1-10 között állapították meg az adható pontszámokat részszempontonként. Ezzel megsértette ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésben foglaltakat, így a nyertes személyének a meghatározása nem a Kbt. 59. § (1) bekezdése szerint történt.<br>
Ajánlatkérõ a felhívásban a tárgyalás menetének meghatározása során nem hivatkozott a Kbt. vonatkozó elõírásainak alkalmazására és betartására.<br>
Ajánlatkérõ a tárgyalás alapját "az ajánlatban szereplõ ajánlati ár és a pénzügyi ütemezésre vonatkozó elképzelés"-ben állapította meg, ezzel a lehatárolással álláspontjuk szerint sérült a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdésben foglalt követelmény. A tárgyalás eljárási rendjének leírásánál ajánlatkérõ nem vette figyelembe a Kbt. szabályozásának kógens jellegét sem, melyet a Kbt. 25. § határoz meg.<br>
Az ajánlati felhívásban ajánlatkérõ nem nyilatkozott arról, hogy a tárgyalás során az ajánlattevõk milyen módon tehetik meg az elõzetesen írásban benyújtott szerzõdési nyilatkozataik módosítását, illetve fenntartását. Álláspontjuk szerint a tárgyalásos eljárásban is, ha az ajánlattevõ módosítani, kiegészíteni, vagy fenntartani kívánja a korábban írásban benyújtott ajánlatában foglaltakat, úgy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján a módosító, vagy kiegészítõ nyilatkozatait is írásban kell megtenni.<br>
Ajánlatkérõ a 2002. október 9-i tárgyalásról készített jegyzõkönyvet csak 2002. október 15-én küldte meg az ajánlattevõknek.<br>
Mivel a jegyzõkönyvet kizárólag az ajánlatkérõ írta alá, vélelmezhetõ, hogy a jegyzõkönyvben szereplõ módosításokat az ajánlattevõk nem írták alá. Álláspontjuk szerint ezáltal sérült a verseny tisztasága, és nem a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján írásban tették meg nyilatkozataikat az ajánlattevõk.<br>
A kérelmezõ a fenti jogorvoslati kérelmi elemei közül a részvételi felhívás és az ajánlati felhívás tartalmára vonatkozó kérelmi elemeitõl elállt a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdésére figyelemmel. A tárgyalások tárgyának a bírálati részszempontokra való korlátozására, (illetve hogy a kivitelezés ütemezésére vonatkozólag nem volt mód információt kérni az ajánlatkérõtõl) az ajánlatok módosítására vonatkozó szabályok megsértésére, valamint a tárgyalásokról szóló jegyzõkönyv szabálytalan vezetésére vonatkozóan tartotta fenn kérelmét, valamint azt sérelmezte, hogy a Kbt. 55. § (6) bekezdésébe ütközõ módon értékelt az ajánlatkérõ.<br>
Az ajánlatkérõ az alábbi indokok alapján kérte az alaptalan kérelmet elutasítani.<br>
Észrevételében ajánlatkérõ elõadja, hogy az összegzést és a tárgyalásról készült jegyzõkönyvet a törvényes határidõn belül küldték meg ajánlattevõknek.<br>
A részvételi felhívásban az értékelés során adható pontszám intervalluma 0-10, de ez nyomtatási hiba, a kérelmezõ által is megvásárolt dokumentáció az 1-10. pontszám intervallumot tartalmazza. Az ellentmondásra kérelmezõ nem tett észrevételt. Egyébként, ha a felhívásban tévesen megjelent 0-10 intervallumban pontoztak volna, kérelmezõ kevesebb pontszámot ért volna el az elbírálás során.<br>
Nem sérült a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése és a Kbt. 25. §-a, mert az ajánlati felhívásban csak két elbírálási részszempontot határoztak meg, melyre az értékelés során figyelemmel kell lenni, illetve a Kbt. 55. § (6) bekezdésben foglalt szabályaitól ajánlatkérõ nem tért el. A kérelmezõ kifogása a jogvesztõ határidõn túl érkezett és a Kbt. 25. §-ra vonatkozóan értelmezhetetlen.<br>
Kérelmezõ kifogása arra vonatkozóan, hogy ajánlatkérõ nem nyilatkozott, hogy ajánlattevõk milyen módon tehetik meg az elõzetesen írásban benyújtott ajánlataik módosítását, az jogvesztõ határidõn túl érkezett. Egyébként az ajánlati felhívás tartalmazza ezeket a szabályokat.<br>
Álláspontjuk szerint a kérelmezõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése az ajánlattevõ által a felhívásban meghatározott ajánlattételi határidõre beadott ajánlatra vonatkozik, nem pedig a módosító, vagy kiegészítõ nyilatkozatokra, ugyanis ha erre is vonatkozna, nem érvényesülne a Kbt. 26. § (5) bekezdése, mely szerint a tárgyalásos eljárás során ajánlatkérõ szabadon tárgyal a szerzõdés feltételeirõl.<br>
Álláspontjuk szerint ajánlatkérõ törvényesen járt el, amikor a DMJV Közgyûlése Tulajdonosi Bizottságának 2002. október 9-i ülésének 7. napirendi pontjáról külön jegyzõkönyvet készített, melyet ajánlatkérõ részérõl aláírt dr. Patai Lajos és Lánghy László. Ez a jegyzõkönyv közokiratnak minõsül, törvényességi felügyelet keretében ellenõrzött, tehát a jellegébõl fakadóan szükségtelen a kérelmezõ általi aláírás, ezért jogilag kizárt, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésben foglaltakat.<br>
Az egyéb érdekeltek közül az UTIBER Kft. terjesztett elõ észrevételt, melyben elõadta, hogy a felhívásban meghatározott ponthatárok és az értékelés módszerének a kifogásolása álláspontjuk szerint a jogvesztõ határidõ lejárta miatt már nem lehetséges. Véleményük szerint ajánlatkérõ az ajánlati felhívásban pontosan meghatározta a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. §-</a>ban foglaltakat. Az ajánlati felhívásban meghatározott tárgyalási módszer alapértelmezésük szerint azt jelenti, hogy a tárgyalás során az írásos ajánlatban szereplõ tartalmi elemekbõl kiindulva lehet új ajánlatot tenni, de semmiképpen nem jelent tiltást arra nézve, hogy ajánlattevõ ajánlatának bármelyik elemérõl tárgyaljon. A két megjelölt elem nem véletlenszerûen került kiválasztásra, mivel ezek az értékelés szempontjai.<br>
Álláspontjuk szerint a törvény nem írja elõ, hogy meg kellene határozni azt a módszert, amellyel ajánlattevõk az írásos ajánlatukat módosítják. Ha a tárgyalási fordulót is írásos ajánlattételhez kötötték volna, éppen a tárgyalásos eljárás lényege veszne el.<br>
A tárgyalásokról ajánlatkérõ hiteles jegyzõkönyvet készített, melyet 5 munkanapon belül megküldött az ajánlattevõk részére. A jegyzõkönyv cégükkel kapcsolatban pontosan idézi az elhangzottakat, annak hitelességéhez véleményük szerint nem férhet kétség. Álláspontjuk szerint a jogorvoslati kérelem megalapozatlan.<br>
Az OVIBER Kft. észrevételében elõadta, hogy az eljárást lezáró döntést jogsértõnek tartják. A 2002. október 18-án átvett tárgyalási jegyzõkönyvbõl értesültek, hogy az abban foglaltak visszaigazolására az ajánlatkérõ nem tart igényt. A dokumentum hitelesen nem tanúsítja a tárgyaláson elhangzottakat, másfelõl azt, hogy az utolsó ajánlattevõvel történt tárgyalás után ajánlatkérõ valóban lezárta a tárgyalási folyamatot. Sérelmezték, hogy az október 14-én eljuttatott ajánlatmódosításukat ajánlatkérõ nem fogadta el. Ugyancsak kifogásolták, hogy az értékelés nem a felhívásban meghatározott ponthatárok keretében történt.<br>
Kérték, hogy a Döntõbizottság adjon helyt a kérelemnek.<br>
A Döntõbizottság ideiglenes intézkedést nem hozott, mert annak törvényi feltételei nem álltak fenn.<br>
A Döntõbizottság megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.<br>
A Döntõbizottság megállapította, hogy az ajánlatkérõ nem tért el az ajánlati felhívás és a Kbt.-nek a tárgyalásos eljárásra vonatkozó szabályaitól, amikor a bírálati részszempontként megjelölt ajánlati ár és pénzügyi ütemezés szempontokat jelölte meg a tárgyalások alapjának. Az ajánlatkérõ által megadott tárgyalási alap pedig közvetlenül az értékelés alapját képezte, így elsõdleges jelentõségû szempont volt. A kérelmezõ az ajánlatkérõi közléstõl függetlenül kezdeményezhette volna a tárgyalások folyamán a kivitelezés ütemezésére vonatkozó, vagy a megkötendõ szerzõdés bármely feltételével kapcsolatos felvilágosítás megadását az ajánlatkérõtõl. Azonban ezt nem tette, és utólag nem tudott olyan érdeksérelmet megjelölni, amely hátrányosan érinthette a tárgyalások folyamán. Az ajánlati felhívás 4. pontja egyébként is tartalmazta, hogy a teljesítés határideje a megbízási szerzõdés megkötésétõl a kivitelezési munkák befejezését követõ 1 éves utó-felülvizsgálati eljárás befejezéséig tart.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés f) pontja szerint a tárgyalásos eljárásban az ajánlattevõk részére közvetlenül megküldött ajánlati felhívásnak tartalmaznia kell az eljárás lefolytatásának menetét és az ajánlatkérõ által elõírt különös szabályait.<br>
Az ajánlatkérõ megjelölte az ajánlati felhívás 4. pontjában a tárgyalások lefolytatásának menetét, az egy tárgyalásra, a szóbeli formára és a jegyzõkönyvre vonatkozóan is. A kérelmezõ is a 2002. október 3-i ajánlattételi határidõ lejártakor megismerhette a többi ajánlat bírálati szempontok szerinti adatait, és ennek ismeretében tehette meg végsõ, módosított ajánlatát, azonban a módosítási lehetõséggel nem élt. Tehát alaptalan a kérelmezõnek az ajánlatok tárgyalás során történõ módosításának módjára vonatkozó jogorvoslati kérelme is.<br>
A Döntõbizottság megállapította, hogy a tárgyalásokról felvett jegyzõkönyvvel a kérelmezõ által elõadott kifogások (dr. Kiss István bizottsági elnök nem köszöntette a megjelenteket) nem teszik kérdésessé a jegyzõkönyv hitelességét és az eljárás többi résztvevõje részérõl nem merült fel kifogás a jegyzõkönyv tartalmával kapcsolatosan, mely az ajánlati dokumentáció szerinti adatokat tartalmazza a tárgyalásokról.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(3) bekezdése szerint a nyílt eljárásban csak az ajánlatok bontási jegyzõkönyvére, jegyzõkönyvi adatokra vonatkozóan van kötelezõ elõírás. Egyébként a sérelmezett jegyzõkönyv elválaszthatatlan mellékletét képezõ jelenléti ívet mindegyik ajánlattevõ aláírta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A Döntõbizottság megállapította, hogy a kérelemnek az értékelés szabálytalan voltára vonatkozó része is megalapozatlan, tekintettel arra, hogy a részvételi felhívás, valamint az ajánlati felhívásban rögzített bírálati részszempontoknak megfelelõ ajánlati tartalmi elemeknek az arányosítás módszerével történõ pontozását végezte el az ajánlatkérõ a megvizsgált összegzés adatai szerint. Az ajánlatkérõ kötött az általa meghatározott bírálati módszerhez, valamint azon ponttartományon belül kell maradnia az értékelés során, melyet az ajánlati felhívásban meghatározott. Jelen esetben a 0-10-ig, illetve 1-10-ig tartó ponttartomány alapján is megállapítható volt, hogy minimális pontszám nem került kiosztásra, tehát a minimális pontszámnak, azaz az alsó ponthatárnak nincs jelentõsége. A kiosztott pontszámok minden esetben a megadott ponttartományon belül vannak akár a dokumentációban megadott, akár a felhívásban tévesen megjelölt ponttartományt veszik figyelembe.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 22.<br>
<br>
Dr. Csanádi Péter s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>