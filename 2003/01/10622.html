<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10622)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D. 634/6/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Magyar Államvasutak Rt. (1062 Budapest, Andrássy út 73-75., megbízásából eljár a MÁV Rt. Pályagazdálkodási Központ, 1011 Budapest, Hunyadi János u. 12-14., a továbbiakban: ajánlatkérõ) "4 db kombinált fúró-csavarozó gép beszerzése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Az ajánlatkérõ a Közbeszerzési Értesítõ 2002. július 24-én megjelent 30. számában tett közzé ajánlati felhívást nyílt eljárás megindítására a vasúti karbantartásnál használatos kisgépek, emelõ berendezések beszerzése tárgyában. A tételesen felsorolt gépbeszerzés között szerepelt 7 db kombinált fúró-csavarozó gép beszerzése is.<br>
Ajánlatkérõ a közbeszerzési eljárást lefolytatta és 2002. szeptember 17-én eredményt hirdetett. Az eredményhirdetés alapján a kombinált fúró-csavarozó gép beszerzésére a Sándor F Kft.-vel szerzõdést kötött 21 436 877 Ft + áfa összegben.<br>
Ajánlatkérõ ezt követõen 2002. október 2-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (3) bekezdés b) pontja alapján további 4 db kombinált fúró-csavarozó gép beszerzése tárgyában. Ajánlatkérõ az eljárásfajta választását azzal indokolta, hogy a nyílt közbeszerzési eljárásban Robel gyártmányú 30.83, illetve 31.82 típusjelzésû kombinált fúró-csavarozó gépeket szerzett be, mert az e gépekre vonatkozó ajánlat volt számára a legelõnyösebb, és ezek a gépek feleltek meg minden tekintetben a pályahálózat karbantartásához. Ajánlatkérõ hivatkozott arra is, hogy amennyiben más ajánlattevõt hívnak fel ajánlattételre, az azzal a következménnyel járna, hogy eltérõ, a beszerzett Robel típusú kombinált fúró-csavarozó géphez nem illeszkedõ mûszaki-technikai jellemzõjû gépeket kellene beszerezni, amely aránytalan nehézségeket eredményezne a mûködtetésben és karbantartásban. Az eltérõ típusú gépek nem lennének a teljes hálózaton csereszabatosak, az eltérõ típusú gépekhez más és többféle tartalék alkatrészt kellene raktáron tartani, a tartozékok, szerszámok beszerzésére többletigény merülne fel, a személyzetet pedig külön be kellene tanítani. Ajánlatkérõ hivatkozott arra is, hogy a Robel gyártmányú pályakarbantartó kisgépek kizárólagos forgalmazója a korábbi nyertes ajánlattevõ a Sándor F Kft., akit jelen közbeszerzési eljárásban is ajánlattételre felhívtak.<br>
Ajánlatkérõ ajánlati felhívást is készített, melyben meghatározta a beszerzés tárgyát és mennyiségét, a teljesítési határidõ a felhívás szerint 2002. november 22. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmasság igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. Az ajánlat elbírálásának szempontja a legalacsonyabb összegû ellenszolgáltatás, a felhívás szerint az elsõ tárgyalás idõpontja 2002. október 7.<br>
A Döntõbizottság elnöke 2002. október 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Érdemi észrevételében hivatkozott arra, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjában foglalt feltételek fennállnak. Indoklásként elõadta, hogy a jelen közbeszerzési eljárásban egy korábban beszerzett dolognak a technológiai kiterjesztése volt a beszerzés célja, nem pedig egy egyszerû gépbeszerzés. A vasúti pálya karbantartása során a leggyakrabban elõforduló feladatok közé síntörések helyreállítása, a különbözõ hosszúságú, hibás sínszálak cseréje, a biztosító berendezéseket mûködtetõ szigetelt sínek cseréje, a szórványos aljcsere, a sínt az aljakhoz rögzítõ kapcsolószerek cseréje tartozik. Ezeknek a munkáknak a technológiai sorrendjébe kell illeszteni a síncsavarok oldását, meghúzását, a talpfa fúrását, a beszakadt csavarok kiszedését, a betonaljak fa vagy mûanyag tiplijeinek kiszedését, kifúrását. A technológiai folyamat e mûveleteinek végzésére alkalmas a beszerzendõ kombinált fúró-csavarozó gép, amely kiegészíti a technológiánál alkalmazott többi munkagépet. A kombinált fúró-csavarozó gép által végzett mûveleteket eddig nagyrészt kézi szerszámokkal végezték, az idei évben történõ beszerzés jelentõs technológiai fejlesztés volt a vasúti pálya karbantartásában.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés b) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdése szerint az ajánlatkérõ tárgyalásos eljárást alkalmazhat árubeszerzés esetén, ha a korábban beszerzett dolog részbeni kicserélése vagy bõvítése során a korábbi nyertes ajánlattevõnek másikkal történõ helyettesítése azzal a következménnyel járna, hogy eltérõ és nem illeszkedõ mûszaki-technikai jellemzõjû dolgokat kellene beszerezni, vagy az ilyen beszerzés aránytalan mûszaki-technikai nehézséget eredményezne a mûködtetésben és a karbantartásban; az ilyen - egy alkalommal, a korábbi nyertes ajánlattevõvel kötött - szerzõdés idõtartama azonban nem haladhatja meg a három évet.<br>
A Döntõbizottság vizsgálta, hogy jelen közbeszerzési eljárásban ezen feltételek megvalósultak-e.<br>
Tényként volt megállapítható, hogy ajánlatkérõ a korábban lefolytatott nyílt eljárás eredményeként a Sándor Kft.-vel kötött szerzõdést kombinált fúró-csavarozó gép beszerzése tárgyában. Ezek az eszközök a vasúti pálya karbantartásához, nevezetesen a síntörések helyreállításához szükségesek. A síntörések hibaelhárítása több egymásra épülõ feladat technológiai sorrendjébõl áll, amelyek többek között a különbözõ hosszúságú hibás sínszálak, betonalj, talpfa cseréjét, rögzítõ kapcsolószerek bontását, rögzítését, kõágyazat helyreállítását jelentik. A feladatok elvégzéséhez a korábban használtaknál korszerûbb technikai és mûszaki színvonalú eszközök és készülékek meghatározott technológiai sorrendbe állítása szükséges. Ajánlatkérõ korábban a kombinált fúró-csavarozó gépet a Sándor F Kft.-tõl szerezte be, aki a Robel gyártmányú gép kizárólagos hazai forgalmazója.<br>
A rendelkezésre álló iratokból megállapítható, hogy e gépek más ajánlattevõtõl történõ beszerzése nehézséget okozna, hiszen a felkért ajánlattevõ kizárólagos hazai forgalmazó, továbbá más gép beszerzése aránytalan technikai és mûszaki nehézséget okozna, hiszen ez a gépbeszerzés egy meghatározott technikai sorba illeszkedik, a jelen beszerzés pedig a bõvítés körébe tartozik.<br>
A Döntõbizottság felhívja ajánlatkérõ figyelmét, hogy az e szakaszra alapított eljárás csupán egy ízben alkalmazható, amely jelen esetben meg is történt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 21.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>