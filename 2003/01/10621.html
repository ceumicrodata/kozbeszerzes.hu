<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10621)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.614/17/2002.<br>
<br>
Tárgy: a Mûszertechnika Rendszerház Kft. jogorvoslati kérelme az MKGI közbeszerzési eljárása és az I-COM Kft. ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Mûszertechnika Rendszerház Kft. (1145 Budapest, Újvilág u. 50-52., a továbbiakban: kérelmezõ) jogorvoslati kérelmét, melyet a Miniszterelnökség Közbeszerzési és Gazdasági Igazgatósága (1054 Budapest, Báthori u. 12., képviseli: dr. Gáspár Emõke jogtanácsos, a továbbiakban: ajánlatkérõ) "iratmegsemmisítõ gépek szállítása és a kapcsolódó szolgáltatások teljesítése" tárgyú közbeszerzési eljárása, valamint az I-COM Kft. (1046 Budapest, Kiss E. u. 2.) ellen hamis adatszolgáltatás miatt nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. augusztus 7-én ajánlati felhívást tett közzé a Közbeszerzési Értesítõ 32. számában nyílt eljárás megindítására (6494/2002) a rendelkezõ részben írt tárgyban.<br>
A felhívás 2. b) pontja azt tartalmazza, hogy:<br>
"A szerzõdés meghatározása, amire ajánlatot kérnek: szállítási keretszerzõdés iratmegsemmisítõ gépek szállítására és kapcsolódó szolgáltatások teljesítésére a többször módosított 125/1996. (VII. 24.) Korm. rendelet hatálya alá tartozó, illetve a központosított közbeszerzési eljáráshoz önként csatlakozó intézmények részére."<br>
"3. a) A beszerzés tárgya és mennyisége: 1500 db, a dokumentációban meghatározott mûszaki leírásnak és az 1054/2000. (VI. 30.) Korm. határozatban foglaltaknak megfelelõ iratmegsemmisítõ gép szállítása és kapcsolódó szolgáltatások teljesítése 150 000 000 Ft + áfa keretszerzõdés értékben."<br>
Részajánlat és többváltozatú ajánlat tétele nem volt megengedett.<br>
A felhívása 11. pontjában a pénzügyi, gazdasági és mûszaki alkalmasság igazolására - többek között - a következõk csatolását kérte ajánlatkérõ:<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
I. Pénzügyi és gazdasági alkalmasság [a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése a) pontja alapján]:<br>
- az ajánlattevõ valamennyi számlavezetõ pénzintézetétõl származó, a benyújtást megelõzõ 30 napnál nem régebbi keltezésû eredeti nyilatkozata, amelynek tartalmaznia kell, hogy az ajánlattevõ fizetési kötelezettségeinek határidõre eleget tesz-e, számláján volt-e, illetve van-e sorban állás.<br>
II. Mûszaki alkalmasság a 3. a) pont szerinti beszerzés tárgyában a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b) és d) pontjai alapján:<br>
- az elõzõ 3 év legjelentõsebb szállításainak ismertetése (legalább az ellenszolgáltatás összege, a teljesítés ideje és a szerzõdést kötõ másik fél megnevezése),<br>
- mûszaki-technikai felszereltségének leírása,<br>
- a termék leírása.<br>
<br>
11. b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
- a pénzintézeti nyilatkozat tartalma szerint a benyújtást megelõzõ 1 éven belül fizetési kötelezettségeinek nem tett eleget, számláján sorban állás volt,<br>
- nem rendelkezik az elõzõ 3 év vonatkozásában a beszerzés tárgya szerinti évi minimum 5 referenciával.<br>
A felhívás szerint a legalacsonyabb összegû ellenszolgáltatás volt a bírálati szempont.<br>
Az ajánlati felhívás 16. pontjának 7. és 8. (francia) bekezdése pedig a következõket tartalmazta:<br>
- Ajánlattevõnek nyilatkoznia kell, hogy rendelkezik a megajánlott termékek forgalomba hozatalához szükséges összes engedéllyel.<br>
- A jelentkezéshez 30 napnál nem régebbi - a jelenlegi (aktuális) cégállapotot bemutató - cégbíróság által kibocsátott cégkivonat vagy cégbírósági bejegyzési kérelem, változásbejegyzési kérelem (eredeti vagy közjegyzõ által hitelesített példányban) benyújtása szükséges. Egyéni vállalkozók esetén az érvényes vállalkozói igazolvány hiteles másolata csatolandó. Az ajánlattevõnek nyilatkoznia kell, hogy a cégkivonat szerinti mely tevékenységi körök) alapján végzi ajánlat tárgyát képezõ termékek szállítását és kapcsolódó szolgáltatások teljesítését.<br>
Ajánlatkérõ dokumentációt is kibocsátott, amely tartalmazta az ajánlattétellel kapcsolatos formai és tartalmi elõírásokat, valamint a szerzõdéstervezetet. A dokumentáció III. 3. i), s) és x) pontjában ajánlatkérõ a beszerzés tárgyával kapcsolatos követelmények között a következõket közölte:<br>
i) A nyertes ajánlattevõ weblapján kérjük az alábbiak feltüntetését: a megajánlott termékek listaárát, és a közbeszerzési díjjal emelt nettó és bruttó árát is, a megrendelõlapot, a kapcsolattartó személyek nevét, elérhetõségét.<br>
s) A megrendelést 2 munkanapon belül visszaigazolja.<br>
A megrendeléstõl számított 5 munkanapon belül a gépeket és kiegészítõket - mûködõképes állapotban - (magyar nyelvû használati utasítással és garanciajeggyel ellátva) a megrendelõ telephelyére leszállítani köteles.<br>
x) A rendelkezésre állás, a termék megbízhatósága, a szervizfelügyeleti megoldások és a kapcsolattartás biztosítsák a központosított közbeszerzés speciális intézményi körének minimális kockázatokat tartalmazó folyamatos kiszolgálását a keretszerzõdés teljes idõtartama alatt.<br>
Az ajánlatok beadási határidejére, szeptember 30-ra a kérelmezõ, a Selectrade Kft. és a Trendex Holding Rt. mint közös ajánlatot tevõk, a Bravocopy Kft. és az I-Com Kft. adta be ajánlatát. Ajánlatkérõ az ajánlatokat elbírálta, és a 2002. október<br>
2-i eredményhirdetésen az I-Com Kft.-t hirdette ki nyertesnek, a kérelmezõt (közös ajánlattevõkkel együtt), valamint a Bravocopy Kft.-t érvénytelenség miatt kizárta a további eljárásból.<br>
Kérelmezõ 2002. október 14-én kérelemmel fordult a Döntõbizottsághoz. Kérte a jogsértés megállapítását, a döntés megsemmisítését, kérte a Döntõbizottságtól, hogy a jogsértõt sújtsa bírsággal, jogsértõ ajánlattevõt 5 évre tiltsa el a közbeszerzési eljárásokban való részvételtõl, ajánlatkérõt kötelezze a költségek viselésére és a jogsértõknek Kbt. szabályai szerinti eljárásra való kötelezését, ideiglenes intézkedésként a szerzõdés megkötésének megtiltását. Kérelme indokolásául elõadta, hogy ajánlatkérõ jogsértõ döntést hozott, amikor nem nyilvánította nyertes ajánlatát érvénytelennek, mert az I-Com Kft. nem felel meg azon alkalmassági kritériumnak, hogy 1999., 2000. és 2001. évek mindegyikében rendelkezik legalább 5 referenciával.<br>
Sérelmezte azt is, hogy ajánlatkérõ nem minõsítette érvénytelennek az I-Com Kft. ajánlatát, holott cégkivonatból az is kiolvasható, hogy az I-Com Kft. mint ajánlattevõ cégkivonatában nem szerepelnek olyan tevékenységi körök, melyek alapján az ajánlat tárgyát képezõ termékek szállítását és kapcsolódó szolgáltatások teljesítését végezni tudná, így az I-Com Kft., mint ajánlattevõ nem felelhetett meg az ajánlati felhívás 16. pontja 8. francia bekezdésében leírtaknak. Kifogásolta azt is, hogy nem kért magyarázatot a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57 § (</a>2) bekezdésének megfelelõen az I-Com Kft.-tõl mint ajánlattevõtõl, annak ellenére, hogy az I-Com Kft. ajánlata kirívóan alacsony ellenszolgáltatást tartalmazott.<br>
Azt is nyilatkozta kérelmében, hogy az ajánlatkérõ által lehetõvé tett ajánlatokba való betekintés során megállapította, hogy a nyertes olyan terméket ajánlott, amely nem felel meg az ajánlati felhívásban leírt mûszaki feltételrendszernek, ugyanakkor ajánlatában, ajánlatkérõt megtévesztve, az ajánlott berendezés mûszaki paramétereit oly módon tüntette fel, mintha azok kielégítenék a feltételeket.<br>
Nevezetesen: a HSM80 típusú iratmegsemmisítõ berendezés papírkapacitását az I-Com Kft. mint ajánlattevõ, ajánlatában 20 literesként tüntette fel, holott amint az eredeti német nyelvû katalógus 7. oldalán olvasható adatokból kiderül, annak papírkapacitása 16 liter (Fassungsvermögen). Tekintettel arra, hogy az ajánlati felhívásból egyértelmûen kiderült, hogy ajánlatkérõ az egyes kategória minimumkövetelményeként határozta meg a 20 literes papírkapacitást, az I-Com Kft. mint ajánlattevõ hamis adatot szolgáltatott. Elõadta továbbá, hogy az ajánlati felhívás 11. a) pontja a pénzügyi és gazdasági alkalmasság igazolására elõírta a pénzintézettõl származó nyilatkozat benyújtását. Ezzel szemben az I-Com Kft. ajánlatában szereplõ pénzintézeti nyilatkozat csak arra vonatkozóan tartalmaz információt, hogy jelenleg nincsenek sorban álló tételei a cégnek, információt nem tartalmaz, hogy volt-e ilyen korábban?<br>
Kérelmében azt is rögzítette, hogy ajánlattevõknek az ajánlati dokumentáció III. 3. pont s) alpontja szerint nyilatkoznia kellett a logisztikai és szervizhatáridõkrõl. Az I-Com Kft. nyilatkozatában nem hivatkozik a 2 munkanapon belüli visszaigazolásról, az 5 munkanapon belüli leszállításról, valamint a gépek magyar nyelvû használati utasítással és garanciajeggyel való ellátásáról.<br>
Az ajánlati dokumentáció III. 3. i) és x) alpontjaiban leírtaknak megfelelõen ajánlattevõknek nyilatkozniuk kellett a rendelkezésre állásról, a termékek megbízhatóságáról, a szervizmegoldásokról és a kapcsolattartásról. Az I-Com Kft. ajánlatában nem nyilatkozott semmilyen módon a termékek megbízhatóságáról, a szervizfelügyeleti megoldásokról, a kapcsolattartás rendszerességérõl, és arról, hogy miként biztosítja a központosított közbeszerzés speciális intézményi körének minimális kockázatokat tartalmazó folyamatos kiszolgálását a keretszerzõdés teljes idõtartama alatt.<br>
Saját (közösen tett) ajánlatával kapcsolatban kérelmezõ elõadja, hogy ajánlatkérõ hibásan hivatkozott az ajánlati felhívás 16. pontjának 7. francia bekezdésére, ugyanis ott sehol sem szerepel, hogy csatolni kellene a nyilatkozatot az ajánlathoz. Az ajánlati felhívás 16. pont 7. francia bekezdése szó szerint úgy hangzik, hogy: "ajánlattevõnek nyilatkoznia kell, hogy rendelkezik a megajánlott termékek forgalomba hozatalához szükséges összes engedéllyel."<br>
Ajánlata ajánlatkérõ fent hivatkozott elõírásának az ajánlat 124. oldalán leírtak alapján felelt meg, ugyanis ott egyértelmûen leírásra került, hogy "Rendelkezik a megajánlott eszközök magyarországi forgalomba hozatalához szükséges összes engedéllyel." Tekintettel arra, hogy ajánlattevõ felelõsséggel tartozik az általa az ajánlatban leírtak valódiságáért, ez egyértelmû nyilatkozatnak minõsül, hiszen minden iratot elsõdlegesen tartalma, nem pedig formai kellékei alapján kell megítélni. Ráadásul az ajánlati dokumentáció számos esetben segédletet tartalmazott bizonyos nyilatkozatok javasolt formai kialakítására ajánlattevõ részére, de az ajánlati felhívás 16. pontjának 7. francia bekezdésében elõírtak vonatkozásában semmilyen elõírást a dokumentáció nem tartalmazott.<br>
Továbbá ajánlatkérõ azon hivatkozása, mely szerint kérelmezõ mint közös ajánlattevõ nem az ajánlat tárgyának megfelelõ tevékenységi körre vonatkozó nyilatkozatot nyújtott be, szintén nem helytálló. Az ajánlati felhívás 16. pontjának 8. francia bekezdésében elõírt nyilatkozatban (Nyilatkozat a tevékenységi körrõl) egyértelmû gépelési hiba történt, aminek következtében az ajánlatkérõ által meghatározott szövegben az ott szereplõ szavakon túlmenõen (mely tevékenységi körök) alapján végzi az ajánlat tárgyát képezõ termékek szállítását és kapcsolódó szolgáltatások teljesítését) a telefax szó is beírásra került. Tekintettel arra, hogy az ajánlatból egyértelmûen kiderül - mind az ajánlatot indító levélbõl, mind a megajánlott termékek mûszaki leírásaiból és prospektusaiból -, hogy ajánlattevõ iratmegsemmisítõ berendezések szállítására és kapcsolódó szolgáltatások teljesítésére tett ajánlatot, a gépelési hiba semmilyen olyan ellentmondást nem okozott, amit ajánlattevõnek fel kellene oldania. A hivatkozott nyilatkozat egyértelmûen az ajánlat tárgyára vonatkozik, ami az iratmegsemmisítõ berendezések szállítása és kapcsolódó szolgáltatások teljesítése.<br>
A Döntõbizottság a D.614/3/2002. sz. határozatával ideiglenes intézkedés keretében a szerzõdéskötést megtiltotta.<br>
Ajánlatkérõ kérelmezõ kérelmére tett írásos észrevételében közölte, hogy a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdése szerint az ajánlattevõk (így még az új alapítású ajánlattevõk) számára (is) biztosítani kell az egyenlõ esélyt az ajánlatok megtételére, így pl. nem lehet a mûszaki alkalmasság igazolása során az elõzõ három év legjelentõsebb szállításainak ismertetését úgy értelmezni, hogy mind a három évbõl kell referenciát igazolni, tekintet nélkül az ajánlattevõ tevékenységének kezdetére.<br>
A referencia megítélésében a munkavégzés idejének, tehát annak, hogy az elõzõ három év során minden évben van-e megfelelõ referenciája, jelentõsége nincs, az csak a megfelelõ mennyiségû referencia bemutatásában jelent elõnyt a hosszabb ideje mûködõ ajánlattevõnek.<br>
Az ajánlatkérõ az eljárás során a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében megfogalmazott esélyegyenlõséget biztosította valamennyi, a közbeszerzési eljárásban indulni képes ajánlattevõ részére, illetve az eljárás során a megkövetelt feltételeket valamennyi ajánlattevõtõl azonos módon kérte számon.<br>
Az I-Com Kft. ajánlata a megfelelõ számú referencia bemutatásával a mûszaki alkalmasság ezen követelményével összhangban állt, annak megfelelt.<br>
A fentiek alapján az I-Com Kft. mint ajánlattevõ az ajánlati felhívás 11. b) pontjának 2. francia bekezdése szerint nem minõsül alkalmatlannak.<br>
Az I-Com Kft. ajánlatának 1. füzet 23-26. oldalig tartalmazza a cégkivonatot, a 28. oldal pedig a tevékenységi körökrõl szóló nyilatkozatot. A cégkivonat és a nyilatkozat alapján megállapítható, hogy az I-Com Kft. a termékek szállítását és a kapcsolódó szolgáltatások teljesítését az ott megjelölt tevékenységi körök alapján el tudja végezni.<br>
Az I-Com Kft. által benyújtott bankigazolás (ajánlat 1. füzet 5. oldal) tartalmazza, hogy a cégnek sorban álló tételei nincsenek, likviditási problémát nem tapasztaltak. Ajánlatkérõ az igazolást megfelelõnek ítélte, mert tartalmazza az általuk kért adatokat és tényeket. Ajánlatkérõ egyetlen bankigazolás tekintetében sem ragaszkodott a szó szerinti egyezõséghez, hanem a tartalmi egyezõségnek megfelelõen vizsgálta az igazolásokat, figyelembe véve a bankok eltérõ gyakorlatát.<br>
Az ajánlattételi dokumentáció III. 3. pontja az általános elõírásokat tartalmazza, melyben az ajánlattevõre és a termékekre, szolgáltatásokra vonatkozó követelmények vannak megfogalmazva, melyek elfogadásáról külön nyilatkozatot ajánlatkérõ nem kért. Ezen követelmények - mint a dokumentációban foglalt feltételek - elfogadásáról ajánlattevõk az ajánlati levélben nyilatkoztak, valamint az I-Com Kft. a dokumentációban szereplõ keretszerzõdéses feltételek elfogadásáról is nyilatkozott.<br>
Kérelmezõ ajánlatának 124. oldala valóban tartalmaz utalást arra, hogy az "Ajánlattevõ magára nézve a fentieken kívül követelményként tartja számon a következõket: ... rendelkezik a megajánlott eszközök magyarországi forgalomba hozatalához szükséges összes engedéllyel ...". Ez azonban nem az ajánlati felhívás 16. pont 7. francia bekezdésében elõírt nyilatkozat, csupán annak a megerõsítése, hogy az ajánlattevõ tudja, hogy van ilyen követelmény az ajánlattevõvel kapcsolatban.<br>
A Kbt. nem definiálja az "egyértelmû gépelési hiba" kategóriáját - ellenben a Közbeszerzések Tanácsa 3/2001. ajánlása egyértelmûen fogalmaz a hiánypótlás kérdéskörérõl -, így a kérelmezõ tevékenységi körökrõl szóló nyilatkozata, mely szerint ... "az alábbi tevékenységi körök alapján végzi az ajánlat tárgyát képezõ telefax termékek szállítását és kapcsolódó szolgáltatások teljesítését..." jelen iratmegsemmisítõ gépek szállítása és a kapcsolódó szolgáltatások teljesítése tárgyú közbeszerzési eljárásban nem elfogadható, s egyúttal mint nem megfelelõ tartalommal benyújtott nyilatkozat, nem pótolható.<br>
Ajánlatkérõ úgy ítélte meg, hogy jogszerû döntést hozott mind a kérelmezõ ajánlatának érvénytelensége mind a nyertes érvényességének, alkalmasságának vonatkozásában, ezért kéri a kérelem elutasítását.<br>
Az ügyben érdekelt felek közül az I-Com Kft. írásban úgy nyilatkozott, hogy a kérelmezõ minden kérelmi eleme megalapozatlan az alábbiak szerint:<br>
<br>
1. Az I-Com Kft. mint ajánlattevõ alkalmatlanságára vonatkozó kérelmezõi elõadás megalapozatlan tekintettel arra, hogy az ajánlati felhívás 11. b) pontjának 2. francia bekezdése az "elõzõ három év vonatkozásában" szövegrészt tartalmaz. Álláspontja szerint e kifejezés nem taxatív felsorolás, tehát alappal nem állítható, hogy az 1999. évbõl is szükséges volna referencia. Erre utal még az ajánlati dokumentáció 19. oldalának az elsõ fejezet 6. pontjánál tett nyilatkozat is, amely csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése a) pontját említi naptári évekre bontott taxáció nélkül.<br>
<br>
2. TEÁOR-számok vonatkozásában felvetett kérelmezõi érvénytelenség is megalapozatlan, mert az 51.70 alatti TEÁOR az egyéb nagykereskedelem fogalomkörébe tartozik a korábban fel nem sorolt termékre specializált, illetve az áru széles körének specializáció nélküli nagykereskedelme, ezért, mivel az elõzõ TEÁOR-számok (51.11-51.66) alatt nem található pozitív meghatározás, amely az iratmegsemmisítõ gépekre vonatkoztatható ezért az ebbe "egyéb" kategóriába sorolható be annak nagykereskedelme és ez a tevékenység szerepel az I-Com Kft. tevékenységi körében. Ennek alapján megállapítható, hogy az I-Com Kft. tevékenységi köre magába foglalja a beszerzés tárgyával való nagykereskedelmet is.<br>
<br>
3. A megajánlott termék 16 l-es befogadó képességével kapcsolatosán elõadja, hogy alaptalan a kérelmezõi felvetés, mert a gyártó által aláírt importõri nyilatkozat is tanúsítja, hogy e közbeszerzési eljárás tárgyában szállított termékekhez 20 1-es papírhulladék-gyûjtõ tartály szállításra kerül. Így a valótlan adatszolgáltatásra való kérelmezõi indítvány is megalapozatlan.<br>
<br>
4. A pénzügyi alkalmassággal kapcsolatos kérelmezõi indítvány is megalapozatlan és pontatlan, mert a felhívás 11. b) pont 1. francia bekezdése "pénzintézeti nyilatkozat tartalma szerint" és nem egy elõre meghatározott szó használata szerint kívánta meghatározni az alkalmatlanság esetét. A "likviditási problémát nem tapasztaltunk" szöveg tartalmában egyrészt a múlt idõ használata szerint egyértelmûen a számlavezetés teljes idõszakára, másrészt a likviditási probléma többen a kevesebben benne van elve tartalmilag azt is jelenti, hogy sorban állás nem volt.<br>
<br>
5. A logisztikai határidõre vonatkozó kérelem is megalapozatlan, mert semmivel nem támasztható alá az, hogy csak az ajánlati dokumentáció vonatkozó szövegének szó szerinti megismétlésével lehetett volna e kérdésben nyilatkozni. Az I-Com Kft. ajánlatának 2. füzet 7. oldala tartalmazza azt a nyilatkozatot, ami szerint vállalják a dokumentációban meghatározott visszaigazolási és szállítási határidõ teljesítését.<br>
<br>
6. A rendelkezésre állásról és a szervizhatáridõkrõl, illetve a termék megbízhatóságáról szóló nyilatkozatra vonatkozó kérelmi elem szintén megalapozatlan, mert semmivel sem támasztható alá az, hogy csak az ajánlati dokumentáció vonatkozó szövegének szó szerinti megismétlésével lehetett volna nyilatkozni, vagy azt a kérelmezõ elõadása szerint további információkkal kiegészíteni. Az I-Com Kft. az ajánlata 2. füzetének 12. oldalán tartalmazza azt a nyilatkozatot, ami részletesen leírta úgy a rendelkezésre állást, mint a kapcsolattartást. Ugyanitt szerepel az is, hogy "továbbá vállaljuk, hogy a rendelkezésre állásunk, a termékek megbízhatósága és a szervizfelügyeleti megoldások biztosítják a központosított közbeszerzés speciális intézményi körének folyamatos kiszolgálását a keretszerzõdés teljes idõtartama alatt."<br>
A szavak általános elfogadott jelentése szerint a fenti nyilatkozat nem értelmezhetõ másként csak úgy, hogy az I-Com Kft. nyilatkozatot tett a megbízhatóságról.<br>
<br>
7. A kirívóan alacsony árral kapcsolatos kérelmi elemhez elõadta, hogy az nem felel meg a kérelmezõ által megjelölt kategóriának és azt nem tartják kirívóan alacsonynak az alábbi szempont alapján sem:<br>
- a közbeszerzési eljárásban a szokásosnál kisebb árrés szerepel az árkalkulációjában az I-Com Kft.-nek,<br>
- a gyártó személyében egy nagy kapacitású egyedi feltételeket biztosító piaci szereplõt hozott be,<br>
- a beszerzés egészére közvetlenül és önállóan az importõrtõl szerzik be a terméket, egyéb résztvevõk esetleges árfelhajtó hatását kiiktatva.<br>
Az írásos ellenkérelmét, illetve észrevételét a tárgyaláson változatlanul fenntartva elõadta azt is, álláspontja szerint irreális, hogy akár az internetrõl levett adatok, akár becsatolt szakértõi vélemény alapján nem lehet az adott készüléket 20 l-es tartállyal szállítani, hiszen szükség esetén akár 1 órán belül is tudnak ilyen tartállyal iratmegsemmisítõ gépet prezentálni. A prospektusok megtekintése után is megállapítható, hogy a megajánlott készülékek felsõ része magának a készüléknek azt a részét tartalmazza, mely az iratok aprítását végzi. Ez a bizonyos ûrtartalmú mûanyag "vödör" bármikor eltérõ méretûre cserélhetõ, illetve a készülék más méretû tartállyal is szállítható. Ezért nyilatkozzák azt, hogy a jelen közbeszerzési eljárásban 20 l-es tartállyal tudják szállítani az iratmegsemmisítõ gépet, amit az ajánlatukban szerepeltettek. A tartály szerinti módosítás nem minõsül olyan változtatásnak, amiért külön be kellene vizsgáltatni a készüléket a zajhatás vagy egyéb vonatkozásban. Itt jegyezte meg azt is, hogy már a felhívás ismeretében a gyártóval tárgyalásokat kezdtek a tartályok ûrtartalma vonatkozásában. Erre már idõben készültek, és azért tudták megajánlani a terméket az ajánlatkérõi elvárás szerint.<br>
A kérelmezõ kérelmét a jogorvoslati tárgyaláson elõadottak alapján a következõk szerint tartotta fenn:<br>
<br>
1. A saját ajánlatával kapcsolatosan sérelmezte<br>
a) a forgalombahozatali engedélyrõl szóló nyilatkozat hiánya miatti érvénytelenség megállapítását,<br>
b) azt, hogy az ajánlatkérõ azért is érvénytelennek nyilvánította ajánlatát, mert nem a beszerzés tárgyára tette a tevékenységi körrel kapcsolatos nyilatkozatot.<br>
<br>
2. A nyertes ajánlatával kapcsolatosan kifogásolta kérelmezõ:<br>
c) hogy nem nyújtott be az elõzõ három év vonatkozásában minimum 5 referenciát,<br>
d) cégkivonatában nem szerepel olyan tevékenységi kör, amely alapján végezhetné a közbeszerzés tárgyát képezõ termékek szállítását,<br>
e) a pénzintézeti nyilatkozata nem tartalmazza azt, hogy volt-e sorban állása,<br>
f) nem nyilatkozik az ajánlati dokumentáció III. 3. s) pontjára,<br>
g) hiányzik ajánlatából az ajánlati dokumentáció III. 3. i) és x) pontjára tett nyilatkozat,<br>
h) ajánlatkérõ nem kért felvilágosítást a nyertestõl a kirívóan alacsony ellenszolgáltatásról,<br>
i) azzal, hogy a nyertes az eredeti német katalógusban közölt 16 l-es helyett 20 l-es tartályt jelölt meg a HSM80 típusú iratmegsemmisítõnél, félrevezetõ tájékoztatást adott.<br>
A Döntõbizottság a fenti kérelmi elemek sorrendjében az alábbiakat állapította meg:<br>
a) A Döntõbizottság megvizsgálva kérelmezõ ajánlatát megállapította, hogy ajánlatkérõ a felhívás 16. pont 7. francia bekezdésére hivatkozva a nyilatkozat hiánya miatt is megállapította a kérelmezõ ajánlatának érvénytelenségét annak ellenére, hogy a kérelmezõ ajánlata a 124. oldal elsõ bekezdés 5. francia bekezdésében egy önálló mondatban valóban tartalmaz nyilatkozatot e kérdéskörben. Tény és való, hogy ez nem külön oldalon formális keretben, hanem más, az ajánlatkérõ által meghatározott követelményre tett nyilatkozat között szerepel a kérelmezõ ajánlatában, e kérelem tehát alapos.<br>
b) Döntõbizottság megállapította, hogy a kérelmezõ ajánlata valóban érvénytelen, tekintettel arra, hogy kérelmezõ és a másik két ajánlattevõ társa az ajánlat 67., 68. és 69. oldalán külön-külön olyan nyilatkozatot tettek, amely nem iratmegsemmisítõ gépekre, hanem telefaxtermékekre (és kapcsolódó szolgáltatásokra) vonatkozik. A Döntõbizottság nem tudja elfogadni kérelmezõ azon magyarázatát, hogy ez gépelési hiba, hisz mind a három nyilatkozat kifejezetten tartalmazza "az ajánlat tárgyát képezõ telefaxtermékek" szállítására vonatkozó megjelölést. Erre tekintettél ajánlatkérõ azon döntése jogszerû volt, hogy kérelmezõ ajánlatát érvénytelenné nyilvánította, hisz annak megállapításához elegendõ egyetlen feltétel hiánya is.<br>
c) Alaptalan ezen jogorvoslati kérelmi elem is tekintettel arra, hogy a nyertes ajánlatának vizsgálata során megállapítható, hogy 2000. évre 7 db, 2001. évre pedig 9 db referenciával rendelkezik. E kérdés vizsgálatánál a Döntõbizottság osztotta ajánlatkérõ észrevételében írt azon indokolást, miszerint a korábban nem létezõ cég azért nem nyilvánítható alkalmatlannak, mert csak alakulásától rendelkezik referenciával. E döntésénél figyelembe vette azt is a Döntõbizottság, hogy ajánlatkérõ az ajánlati felhívása 11. a) pontjában azt írta elõ, hogy ajánlattevõ ismertesse az elõzõ 3 év legjelentõsebb szállításait. Itt jegyzi meg a Döntõbizottság, hogy a korábbi joggyakorlata is egyértelmû abban a vonatkozásban, hogyha egy ajánlattevõ nem létezik 3 éve, csak rövidebb idõtartam óta, akkor pusztán e tény miatt nem lehet érvénytelenné nyilvánítani ajánlatát például azért, mert az 1999. évrõl objektív okok miatt nem tud felmutatni szállításokra vonatkozó referenciát.<br>
d) Ugyancsak alaptalan kérelmezõnek azon kérelmi eleme, mely szerint érvénytelennek kellett volna a nyertes ajánlatát minõsíteni tekintettel arra, hogy cégkivonatában nem szerepelnek "olyan tevékenységi körök, melyek alapján" iratmegsemmisítõ szállítását és kapcsolódó szolgáltatások teljesítését végezné. Megállapítható, hogy sem az ajánlati felhívás, sem a dokumentáció nem tartalmazza az elõbbiekre vonatkozó érvényességi feltételt. Az ajánlati felhívás 16. pontjának 8. francia bekezdése csupán azt írja elõ, hogy arról tegyen nyilatkozatot ajánlattevõ, hogy mi alapján végzi e tevékenységet. Ezt a nyilatkozatot a nyertes ajánlata 28. oldalán megtette, továbbá ajánlatkérõ 2002. október 1-jei felvilágosítást kérõ levelére szintén ezen a napon válaszolt a szervizszolgáltatás biztosításra vonatkozóan.<br>
e) A nyertes ajánlata az 5. oldalán tartalmazza a pénzintézeti nyilatkozatot. Ennek teljes tartalma alapján a Döntõbizottság álláspontja szerint jogszerûen döntött ajánlatkérõ az érvényességérõl. A kérdés vizsgálatánál a Döntõbizottság osztotta a nyertes I-Com Kft. észrevételében e kérdéskörhöz elõterjesztett nyilatkozatot, miszerint a többen a kevesebb benne van, a likviditásra vonatkozó "múlt idõ" kihat a sorban állásra is, ezzel a nyilatkozat megfelel az érvényességi követelményeknek. Fentiekre tekintettel e kérelmi elem is megalapozatlan.<br>
f)-g) A dokumentáció III. 3. s) és x) pontjaira ajánlatkérõ nem nyilatkozattételi kötelezettséget állapított meg, hanem követelményt. A Döntõbizottság megállapította, hogy az ajánlatkérõi elvárást kielégítõen teljesítette nyertes ajánlatának 7. oldalán közölt nyilatkozattal. Ugyancsak az elõbbieket állapította meg a Döntõbizottság az i) ponttal kapcsolatban is, amelyre kielégítõ vállalást tett a nyertes ajánlatának 12. oldalán. E kérelmi elemek is megalapozatlanok.<br>
h) Megalapozatlan a kirívóan alacsony ellenszolgáltatás kérdéskörében elõadott kérelmi elem az alábbiak miatt: a Döntõbizottság megvizsgálva az ajánlatokat megállapította, hogy a három ajánlattevõ közül kettõt ajánlatkérõ érvénytelennek minõsített, így a nyertes árának a többi ajánlattevõ termék áraihoz való hasonlítása nem is volt lehetséges, annak eljárási akadálya volt.<br>
i) A nyertes ajánlattevõ terhére vonatkozó hamis adatszolgáltatásra irányuló kérelem is megalapozatlan, tekintettel arra, hogy a nyertes az ajánlata 17. oldalán nyilatkozik a HSM80 típusú iratmegsemmisítõ berendezések mûszaki paramétereirõl, amelyben 20 l-es kapacitást jelöl meg a tartályoknál. A kérelmezõ által becsatolt katalógus valóban csak 16 l-t említ, mindazonáltal nem lehet kétség afelõl, hogy a nyertes állítása helytálló, mert a Döntõbizottsághoz becsatolt, a német gyártó és az importõr nyilatkozata alapján megállapítható, hogy a HSM80 iratmegsemmisítõ berendezés 20 l-es konténerrel lesz leszállítva a jelen közbeszerzési eljárás keretében. Fentiekre tekintettel nem állapítható meg hamis adatszolgáltatás a nyertes ajánlattevõ terhére, tehát e kérelmi elem is megalapozatlan.<br>
A Döntõbizottság álláspontja szerint a kérelmezõ által becsatolt katalógus tartalma, nevezetesen a HSM80 típusú iratmegsemmisítõ készülék mûszaki paraméterei e vélt sérelem vonatkozásában nem bírnak relevanciával, hiszen a dokumentumot nem a nyertes csatolta ajánlatához, hanem kérelmezõ próbálta ezzel a jogorvoslati kérelmének ezen elemét alátámasztani.<br>
A fent leírt indokok alapján a Döntõbizottság megállapította, hogy ajánlatkérõ jogszerûen nyilvánította a kérelmezõ ajánlatát érvénytelenné, a nyertes ajánlatát pedig jogszerûen fogadta el érvényesként és hirdette ki nyertesnek, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 20.<br>
<br>
Dr. Bíró László s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>