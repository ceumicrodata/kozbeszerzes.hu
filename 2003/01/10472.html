<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10472)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.650/6/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Jókai Lakásszövetkezet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Jókai Lakásszövetkezet (7622 Pécs, Nagy Lajos király u. 8/B., a továbbiakban: ajánlatkérõ) "Pécs, József Attila u. 40. és Nagy Lajos király u. 12. szám alatti társasházak tetõszerkezetének csapadékvíz elleni szigetelése és a homlokzat utólagos hõszigetelése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg:<br>
Ajánlatkérõ a Pécs, József Attila u. 40. és a Nagy Lajos király u. 12. számú társasházak közös képviselõje. A két társasház tulajdonosi közössége az 1997. évi CLVII. törvény rendelkezéseinek megfelelõen döntött a távhõvel ellátott épületek fûtéskorszerûsítésérõl, illetve az ezzel összefüggõ külsõ hõszigetelésérõl. A tervbe vett munkák elvégzéséhez szükséges pénzügyi fedezet biztosításának egy része érdekében a Széchenyi terv keretének terhére pályázatot nyújtottak be, amely eredménnyel járt. A hõszigetelési munkák megvalósításához az önkormányzat is támogatást biztosított. A Nagy Lajos király u. 12. sz. alatti 82 lakásos panelépület hõszigetelési munkáinak tervezett bruttó értéke 26 500 000 Ft, ehhez az önkormányzat 8 700 000 Ft-ot, míg a Gazdasági Minisztérium szintén 8 700 000 Ft támogatást biztosított. A József Attila 40. sz. épületnél a bruttó érték 13 400 000 Ft, az önkormányzat 4 467 667 Ft, míg a Gazdasági Minisztérium szintén 4 467 667 Ft támogatást nyújtott. A támogatások elnyerésére és annak összegszerûségére tekintettel ajánlatkérõ a közbeszerzésekrõl szóló - többször módosított - 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#1">Kbt.) 1. § </a>d) pontja alapján a Kbt. hatálya alá tartozó szervezetté vált. Ennek alapján a támogatások tényleges igénybevételének feltétele a közbeszerzési eljárás lefolytatása.<br>
Ajánlatkérõ ennek alapján 2002. augusztus 14-én a Közbeszerzési értesítõ 33. számában ajánlati felhívást tett közzé nyílt eljárás megindítására a rendelkezõ részben megjelölt beszerzés tárgyában.<br>
Ajánlatkérõ a nyílt eljárását lefolytatta, azonban a nyílt eljárása eredménytelenül zárult, mert a benyújtott 3 ajánlat közül 2 ajánlat nem felelt meg az ajánlati felhívás feltételeinek, míg a harmadik ajánlat ajánlati ára lényegesen meghaladta az ajánlatkérõ számára rendelkezésre álló pénzügyi fedezetet.<br>
Ajánlatkérõ a nyílt eljárás eredményét 2002. szeptember 30-án hirdette ki. Ajánlatkérõ ezen elõzményeket követõen 2002. október 10-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít. Ajánlatkérõ a Döntõbizottság elnöke részére írt tájékoztatóban nem jelölte meg, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>mely pontjára alapítja a hirdetmény közzététele nélküli tárgyalásos közbeszerzési eljárását. Indokként azt jelölte meg, hogy korábbi nyílt eljárása eredménytelenül végzõdött.<br>
Ajánlatkérõ ajánlati felhívást is készített, amelyben pontosan meghatározta a beszerzés tárgyát és mennyiségét. Ajánlattételi határidõként 2002. október 14-ét, a tárgyalás idõpontjául 2002. október 17-ét, míg eredményhirdetés idõpontjaként a 2002. október 21-ét jelölte meg. Az ajánlati felhívás tartalmazta az ajánlattevõktõl a pénzügyi, gazdasági, mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetõleg az alkalmatlanná minõsítés szempontjait is. Az ajánlatok elbírálásának szempontja az összességében legelõnyösebb ajánlat volt, melyhez ajánlatkérõ megadta a részszempontokat, azok súlyszámát, illetõleg a részszempontonként adható pontszám alsó és felsõ határát, valamint azt a módszert, amely megadja a ponthatárok közötti pontszámot.<br>
Ajánlatkérõ ajánlattételre a nyílt eljárásban részt vevõ három ajánlattevõt hívta fel, a Fixép Építõipari Kivitelezõi Szolgáltató Kft.-t, a Rev-Color Kft.-t és a Modex-Alpin Kft.-t.<br>
A Döntõbizottság elnöke 2002. október 24-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból nem állapítható meg, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>mely pontjára alapítja a közbeszerzési eljárását, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Az ajánlatkérõ érdemi észrevételében kérte a jogorvoslati eljárás megszüntetését. A Döntõbizottság felhívására nyilatkozott, hogy a hirdetmény közzététele nélküli tárgyalásos közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapítja. Álláspontja szerint a Kbt. 70. § (1) bekezdés c) pontjára alapított eljárása jogszerû figyelemmel arra, hogy a beszerzés tárgyát képezõ munkákat még a tél beállta elõtt el kell végeznie, és a tervezett technológia +4 °C alatt nem végezhetõ, így feltétlenül indokolt a mielõbbi szerzõdéskötés.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdés alapján a közbeszerzési eljárás nyílt, meghívásos, illetve tárgyalásos eljárás lehet. Meghívásos, illetve tárgyalásos eljárás lefolytatására akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ez az eljárásfajta akkor alkalmazható, ha ajánlatkérõ nem láthatja elõre a sürgõs eljárást indokoló helyzet bekövetkeztét, ez a helyzet továbbá nem állhat elõ ajánlatkérõ mulasztásából, illetve a gyors eljárás szükségessége miatt a nyílt vagy meghívásos eljárásban elõírt határidõk nem betarthatóak. Bármely feltétel hiánya ezen eljárásfajta alkalmazását nem teszi lehetõvé.<br>
A Döntõbizottság az eljárása során vizsgálta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállnak-e.<br>
A Döntõbizottság a rendelkezésre álló iratokból megállapította, hogy ajánlatkérõ a támogatás elnyerését követõen vált a <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja alapján a Kbt. hatálya alá tartozó szervezetté. Ennek alapján ajánlatkérõ a nyílt eljárás megindításáról intézkedett. A nyílt eljárása ajánlatkérõnek eredménytelenül zárult 2002. szeptember 30-án. Ezt követõen ajánlatkérõ a hirdetmény közzététele nélküli tárgyalásos közbeszerzési eljárás megindításáról azonnal intézkedett. A tervezett munkák elvégzése a tél beállta elõtt feltétlenül szükségesek, a társasházak energiatakarékos üzemeltetésének mielõbbi megvalósulása érdekében. A homlokzat utólagos hõszigetelési munkáit a tervezett technológia miatt pedig +4 °C alatt nem lehet elvégezni. Ennek alapján más eljárásfajta választása esetén nincs lehetõség a mielõbbi szerzõdéskötésre és a munkák még ez évben történõ elvégzésére.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdés alapján a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2002. október 15.<br>
<br>
Dr. Engler Magdolna s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>