<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10666)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.638/13/2002.<br>
<br>
Tárgy: a Bosch Rexroth Kft. jogorvoslati kérelme Szeged Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bosch Rexroth Hajtás- és Vezérléstechnika Kft. (1149 Budapest, Angol u. 34., képviseli: dr. Mikófalvi Bertalan ügyvéd, 1196 Budapest, Báthory u. 110/A., a továbbiakban: kérelmezõ) jogorvoslati kérelmének, melyet Szeged Megyei Jogú Város Önkormányzata (6720 Szeged, Széchenyi tér 11., megbízásából és képviseletében eljár: Foyer Kft., 5000 Szolnok, Ács út 5/1., a továbbiakban: ajánlatkérõ) "Szegedi Nemzeti Színház és Szabadtéri Játékok Kamaraszínház bõvítéses rekonstrukció, színpadgépészeti rendszerek kiépítése" tárgyú közbeszerzési eljárása ellen nyújtott be, helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, ezért ajánlatkérõ kérelmezõ ajánlatának érvénytelenné nyilvánító döntését és az azt követõen hozott valamennyi döntését megsemmisíti. Kötelezi továbbá ajánlatkérõt 1 000 000 Ft, azaz egymillió forint bírság megfizetésére.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy a kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozata alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. augusztus 22-én megjelent 34. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.<br>
Az ajánlati felhívás 11. pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, valamint az ajánlattevõnek a szerzõdés teljesítésére alkalmatlanná minõsítés szempontjait.<br>
Az ajánlati felhívás 11. a) pontjában ajánlatkérõ elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja alapján az ajánlattevõ az összes számlavezetõ pénzintézetétõl származó, a benyújtást megelõzõ 30 napnál nem régebbi nyilatkozatát kell csatolni az alábbi tartalommal:<br>
- mióta vezeti az ajánlattevõ bankszámláját,<br>
- milyen az ajánlattevõ pénzügyi helyzete, hitel- és fizetõképessége,<br>
- az ajánlattevõ számláján az utóbbi 2 évben sorban állás volt-e.<br>
Az ajánlati felhívás 13. a) pontja szerint az ajánlatok elbírálásának szempontja a legalacsonyabb összegû ellenszolgáltatás.<br>
Ajánlatkérõ a 16. pontban az egyéb információk között az ajánlattal szembeni további elvárásait fogalmazta meg. A 16. j) pontban többek között elõírta, hogy az ajánlattevõnek ajánlatához csatolnia kell a számlavezetõ pénzintézeteirõl egy nyilatkozatot, a számlavezetõ pénzintézetek megnevezésével. A 16. k) pontban továbbá ajánlatkérõ elõírta, hogy: "az ajánlattevõnek ajánlatához csatolnia kell a 30 napnál nem régebbi cégkivonatot, a folyamatban levõ változás bejelentése esetén annak cégbírósági érkeztetõbélyegzõvel ellátott példányát, egyéni vállalkozó esetén a vállalkozói igazolványt (engedélyt), továbbá aláírási címpéldányát. Érvénytelen az ajánlat, ha nem rendelkezik a teljesítéshez szükséges tevékenységgel."<br>
Ajánlatkérõ dokumentációt is készített, amelynek részei voltak az ajánlat kötelezõ tartalma és ezekkel kapcsolatos kikötések, az ajánlati blanketta, az ajánlati biztosíték átutalásának igazolása, a pénzügyi és mûszaki alkalmasságot igazoló iratok, a vállalkozási szerzõdéstervezet, az ajánlati költségvetés.<br>
Az ajánlati dokumentáció része volt továbbá a tendertervek, valamint az anyagkiírás.<br>
Ajánlatkérõ 2002. szeptember 11-én konzultációt is tartott, melyrõl jegyzõkönyvet készített.<br>
Az ajánlattételi határidõ 2002. október 2-án volt. Az ajánlattételi határidõig két ajánlattevõ, a Színháztechnika Kft. és kérelmezõ nyújtotta be ajánlatát. Ajánlatkérõ a bontási eljárást követõen az ajánlatok érvényessége szempontjából történõ vizsgálatát megkezdte és 2002. október 4-én levélben rögzítette, hogy a Színháztechnika Kft. ajánlata hiánymentes, a kérelmezõ ajánlatából<br>
- hiányzik az alvállalkozó nyilatkozata bankszámlái számáról, a hiány pótolható,<br>
- hiányzik a cégbejegyzés módosítását célzó változás bejelentése, a hiány pótolható,<br>
- hiányzik az alvállalkozónak a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerinti nyilatkozata, a hiány pótolható.<br>
A hiánypótlási határidõt 2002. október 11. 14.00 órájában jelölte meg ajánlatkérõ. Kérelmezõ a hiánypótlási felhívásnak eleget tett. Hivatkozott arra, hogy a pályázathoz csatolt cégkivonaton szereplõ azon megjegyzés, hogy "folyamatban levõ cégeljárás van," nem érdemi változást jelent, hanem a könyvvizsgálói megbízatásának meghosszabbítására vonatkozott. Csatolta e körben a 2002. július 25-i alapító határozatot, illetõleg a cégbírósághoz benyújtott beadványt. Ennek alapján született meg a cégbíróság 2002. október 7-én hozott végzése, amely július 25-re visszamenõ hatállyal vette nyilvántartásba a már eddig is bejegyzett könyvvizsgáló megbízatását. Kérelmezõ hivatkozott arra is, hogy a folyamatban lévõ eljárásra utalás olyan alakiság, amelyet a bíróság hivatkozott végzése visszamenõleges hatállyal feloldott és az ajánlathoz csatolt cégkivonat minden adata hatályosnak minõsül. Kérelmezõ csatolta továbbá az alvállalkozó nyilatkozatát a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja vonatkozásában, illetõleg csatolta az alvállalkozó azon nyilatkozatát, hogy mely pénzintézetnél vezet bankszámlát.<br>
Ajánlatkérõ ezt követõen 2002. október 15-én közbensõ döntést hozott, melynek értelmében megállapította, hogy a kérelmezõ ajánlata érvénytelennek minõsül a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mert ajánlatából hiányzik a cégbejegyzés módosítását célzó változás bejelentése, valamint a 10%-ot meghaladó alvállalkozójának a bankszámlái számára vonatkozó nyilatkozata, melyek hiánya nem pótolható hiány. Ezt követõen ajánlatkérõ 2002. október 16-án eredményt hirdetett, az eredményhirdetés alapján a nyertes ajánlattevõ a Színháztechnika Kft. lett.<br>
Kérelmezõ 2002. október 17-én nyújtott be jogorvoslati kérelmet ajánlatkérõ ajánlata érvénytelenné nyilvánító döntése ellen. Kérelmében kérte a jogsértés megállapítását, a jogsértõ döntés megsemmisítését, ideiglenes intézkedés alkalmazását, illetõleg a jogsértõ kötelezését a felmerült költségek viselésére. Indokként elõadta, hogy ajánlatkérõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítette, melynek oka a cégbejegyzés módosítását célzó változásbejelentés csatolásának elmulasztása, illetõleg az alvállalkozónak a bankszámlái számára vonatkozó nyilatkozat becsatolásának elmulasztása. Az ajánlatkérõi döntés - álláspontja szerint - jogsértõ, mert változásbejelentést a cégbírósághoz nem jelentettek be, ennek alapján nem volt szükséges ilyen irat csatolása. Kérelmezõ e körben hivatkozott a 8/1998. (V. 23.) IM rendelet 9. § (1) bekezdésére, mely szerint az egyes cégadatok változásának bejelentésére a rendelet 4. § (2) bekezdésében meghatározott kiegészítõ lap szolgál. A cégjogi eljárásban elkülönülnek a cégbejegyzési (változásbejegyzési), tehát formanyomtatványhoz kötött kérelmek, illetve az egyéb cégügyek [IM rendelet 15. § (1) bekezdése]. A rendelet 2. § (2) bekezdése szerint olyan bejelentés, illetve kérelem esetén, amely nem a cég alapítására, vagy a cégjegyzékbe bejegyzett adat, jog, vagy tény változására vonatkozik, a beadványt a Pp. szabályainak megfelelõ módon kell elkészíteni. Esetükben a cégnél lévõ könyvvizsgáló megbízatásának meghosszabbítására került sor, ennek a bejelentése pedig nem az ún. változásbejegyzési formanyomtatványon történt. Kérelmezõ nem vitatta, hogy az ajánlathoz becsatolt cégkivonaton el nem bírált módosítás van folyamatban, megjegyzés szerepelt, azonban - mivel ilyen nem volt - ezt nem kellett az ajánlathoz csatolniuk. Az alvállalkozó nyilatkozatának hiányával kapcsolatosan kérelmezõ elõadta, hogy az ajánlati felhívás 16. j) pontja az alvállalkozó vonatkozásában nem követelte meg az alvállalkozó bankszámlái számáról történõ információadást, tehát ennek alapjá<br>
n sem volt jogszerû az ajánlatkérõi döntés. Kérelmezõ hivatkozott továbbá arra, hogy ajánlatkérõ hiánypótlásra biztosított lehetõséget és a hiánypótlás keretében a hiányzó iratokat maradéktalanul becsatolta, ennek alapján is ajánlatkérõ észlelhette, hogy változásbejegyzés az esetükben nem történt.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásként hivatkozott arra, hogy a cégbejegyzéssel kapcsolatos hiánypótlás nem lehetséges tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. a 44. </a>és 46. §-ok körében teszi lehetõvé a hiánypótlás biztosítását. Ezzel szemben a cégkivonattal kapcsolatos elõírások az egyéb információk körébe tartoztak, tehát ez hiánypótlás körében nem pótolható. Ajánlatkérõ nem vitatta egyebekben, hogy az alvállalkozó bankszámlájával kapcsolatos nyilatkozat hiányára alapított érvénytelenné nyilvánítás nem volt jogszerû, hiszen ilyen elõírást az ajánlati felhívás nem tartalmazott. Ajánlatkérõ érdemi észrevételében kifejtette továbbá, hogy a kérelmezõ ajánlatához becsatolt cégkivonaton szerepelt az a megjegyzés, hogy el nem bírált módosítás van folyamatban, ebbõl pedig nem volt információja arra nézve, hogy a módosítás mit takar. Ennek alapján döntött az ajánlat érvénytelenné nyilvánításáról.<br>
Egyéb érdekelt a Színháztechnika Kft. érdemi észrevételében kifejtette, hogy - álláspontja szerint - az ajánlatkérõ döntése jogszerû volt. A kérelmezõ cégkivonatán az "el nem bírált módosítás van folyamatban" megjegyzés szerepelt, ez pedig egyértelmûen azt jelenti, hogy az illetõ céggel kapcsolatban változás bejelentés van folyamatban. Tekintettel arra, hogy ilyen esetben a cégkivonat nem ad pontos tájékoztatást a változásbejelentés okáról és a cég státuszáról sem, jogosan kérte az ajánlatkérõ a változás bejelentésre vonatkozó dokumentumot. Ennek alapján pedig a kérelmezõ ajánlata nem felelt meg az ajánlati felhívásban foglaltaknak.<br>
A Döntõbizottság a D.638/3/2002. sz. határozatában 2002. október 22-én az eljárást lezáró szerzõdés megkötésének megtiltásáról határozott.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a kérelmezõ jogorvoslati kérelme megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlati felhívás - a fentiekben hivatkozott - 16. k) pontja az alábbi elõírást tartalmazta:<br>
"az ajánlattevõnek ajánlatához csatolnia kell a 30 napnál nem régebbi cégkivonatot, a folyamatban levõ változás bejelentése esetén annak cégbírósági érkeztetõbélyegzõvel ellátott példányát, egyéni vállalkozó esetén a vállalkozói igazolványt (engedélyt), továbbá aláírási címpéldányát. Érvénytelen az ajánlat, ha nem rendelkezik a teljesítéshez szükséges tevékenységgel."<br>
Az érvénytelenség jogkövetkezménye abban az esetben alkalmazható, ha az ajánlat nem felel meg az ajánlati felhívásban foglalt elõírásnak.<br>
A Döntõbizottság ennek alapján azt vizsgálta, hogy a kérelmezõ terhére rótt változásbejelentési irat csatolásának az elmulasztása alapul szolgálhatott-e ajánlatának a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára alapított érvénytelenné nyilvánítására, vagy a kérelmezõ ajánlata anélkül is érvényes volt-e.<br>
Az ajánlatkérõ által kért cégkivonat célja, hogy ajánlatkérõ megalapozott céginformáció birtokába kerüljön, de természetesen a vonatkozó jogszabályi elõírások figyelembevételével.<br>
A cégnyilvántartásról, a cégnyilvánosságról és a bírósági eljárásról szóló 1997. évi CXLV. törvény (továbbiakban: Ctv.) 12. § (1) bekezdése szerint a cégre vonatkozó - e törvényben meghatározott - adatok nyilvántartása a cégjegyzékben történik. A Ctv. a továbbiakban taxatíve felsorolással meghatározza azokat az adatokat, amelyeket a cégjegyzéknek valamennyi cég esetén tartalmaznia kell, továbbá azokat az adatokat, amelyeket szükség esetén kell tartalmaznia. Ez utóbbi körben szerepel a könyvvizsgáló neve és székhelye. A fenti elõírásból következik, hogy a könyvvizsgáló megbízatásának idõtartama a cégjegyzékben nem kerül feltüntetésre, így cégadatnak sem minõsül. Ezzel összefüggésben rendelkezik a kérelmezõ által hivatkozott 8/1998. (V. 23.) IM sz. rendelet, melynek 1. § (1) bekezdése értelmében a cégbejegyzésre irányuló kérelmet a Ctv. 22. § (3) bekezdésének értelmében - írógéppel vagy számítógéppel kitöltött - nyomtatványon kell elõterjeszteni.<br>
A 9. § (1) bekezdése szerint pedig az egyes cégadatok változásának bejelentésére a 4. § (2) bekezdésben meghatározott kiegészítõ lap szolgál.<br>
A 2. § (2) bekezdése alapján a cégbírósághoz intézett olyan bejelentés, illetve kérelem esetén, amely nem a cég alapítására vagy a cégjegyzékbe bejegyzett adat, jog vagy tény (a továbbiakban együtt: adat) változására vonatkozik (pl. törvényességi felügyeleti eljárás kezdeményezése), a beadványt a Polgári Perrendtartás szabályainak megfelelõ módon kell elkészíteni.<br>
Jelen esetben egyértelmûen megállapítható, hogy a kérelmezõ esetében nem változás bejelentésére, nem a cégjegyzékbe bejegyzett adat, jog vagy tény módosítására került sor, hanem a már korábban bejegyzett könyvvizsgáló megbízatásának újabb egy évre történõ meghosszabbítása.<br>
A cégadatokban változás nem történt, ennek alapján pedig a kérelmezõ részérõl elegendõ az ajánlatához cégkivonata csatolása, szükségtelen a változásbejelentési okirata, ugyanis az ajánlata megfelelt az ajánlati felhívás 16. k) pontjában foglalt elõírásnak. Az ajánlatkérõ által támasztott követelményeknek való megfelelés esetén pedig nem alkalmazható az érvénytelenség jogkövetkezménye.<br>
Ennek alapján ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel a Kbt. 52. § (1) bekezdését, amikor jogsértõ módon döntött az ajánlat érvénytelenné nyilvánításáról.<br>
A Döntõbizottság az eljárása során észlelte, hogy történt e körben egy törvénysértõ hiánypótlás elrendelése.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésének elõírása szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A Döntõbizottság töretlen gyakorlata, hogy hiánypótlás csak a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>és 46. körében megengedett, ennek alapján cégiratok utólagos csatolásának hiánypótlás keretében nincs helye. Ajánlatkérõ tehát utólagosan helyesen foglalt állást a tekintetben, hogy hiánypótlás keretében cégiratok csatolása nem lehetséges.<br>
Jelen esetben a hiánypótlásnak, illetve annak elrendelésének nincs relevanciája arra tekintettel, hogy a kérelmezõ által benyújtott ajánlat e körben nem szenvedett hiányokban. Így ajánlatkérõnek hiánypótlás hiányában is érvényesnek kellett volna elfogadnia a kérelmezõ ajánlatát.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján döntött az ajánlatkérõ jogsértõ és azt követõ döntéseinek a megsemmisítésérõl, az f) pont alapján határozott a bírság kiszabásáról és a h) pont alapján határozott a költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A bírság minimális mértékét a költségvetési törvény 2002-ben 1 000 000 Ft-ban állapította meg.<br>
A Döntõbizottság a bírság mértékének kiszabásánál figyelemmel volt a beszerzés értékére, illetve arra a körülményre, hogy a jogsértõ döntések megsemmisítésével mód nyílt a jogsértés reparálhatóságára. A Döntõbizottság személlyel szemben bírság kiszabását mellõzte figyelemmel arra, hogy több jogsértõ döntés is született, melynek eredményeként hozott végsõ döntéshez egyetlen személy felelõssége nem kapcsolható.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 25.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>