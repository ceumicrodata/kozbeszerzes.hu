<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10567)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.679/4/2002.<br>
<br>
Tárgy: a Horváth-Ép Kft. által kezdeményezett jogorvoslati eljárás Nemesbük Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Horváth-Ép Közmû-, Út- és Mélyépítõ Kft. (8360 Keszthely, Sömögye dûlõ, Ipartelep, képviseli: dr. Pucsok Judit ügyvéd, 8360 Keszthely, Bem u. 28., a továbbiakban: kérelmezõ) kérelmét, melyet Nemesbük Község Önkormányzata (8371 Nemesbük, Petõfi u. l., képviseli: dr. Czifra Károly ügyvéd, 5000 Szolnok, Dózsa Gy. u. 2. I/2., a továbbiakban: ajánlatkérõ) a "Nemesbük, Karmacs, Vindornyafok községek szennyvízcsatornázása" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ jelen jogorvoslati eljárás tárgyát képezõ közbeszerzési eljárással azonos tárgyban közbeszerzési eljárást kezdeményezett korábban, mely ellen az Alterra Kft. jogorvoslati kérelme alapján jogorvoslati eljárás volt folyamatban a Döntõbizottság elõtt D.480/2002. számon.<br>
Ezen eljárást a Döntõbizottság D.480/12/2002. számú határozatával 2002. augusztus 28-án megszüntette tekintettel arra, hogy ajánlatkérõ a részvételi felhívását törvényes határidõben visszavonta.<br>
E visszavonásról vonatkozó hirdetmény. 2002. szeptember 4-én jelent meg a Közbeszerzési Értesítõben, de ezzel egy idõben ajánlatkérõ újabb részvételi felhívást tett közzé ugyanezen a napon a tárgybani szennyvízcsatorna-beruházás megvalósítására (7437/2002).<br>
Ajánlatkérõ a részvételi felhívás 3. a) pontjában a beszerzés tárgyát és mennyiségét az alábbiak szerint határozta meg.<br>
Épül:	<br>
Nemesbük szennyvízcsatorna-hálózat	<br>
- gerincvezeték NA 200 KG-PVC	6630 fm<br>
- bekötés NA 150 KG-PVC	4161 fm<br>
- nyomóvezeték NA 150 KM-PVC	1819 fm<br>
- nyomóvezeték NA 80 KM-PVC	1146 fm<br>
- szennyvízátemelõ	5 db<br>
Karmacs szennyvízcsatorna-hálózat<br>
- gerincvezeték NA 200 KG-PVC	6796 fm<br>
- bekötés NA 150 KG-PVC	4064 fm<br>
- nyomóvezeték NA 150 KM-PVC	4235 fm<br>
- szennyvízátemelõ	1 db<br>
Vindornyafok szennyvízcsatorna-hálózat<br>
- gerincvezeték NA 200 KG-PVC	1299 fm<br>
- bekötés NA 150 KG-PVC	729 fm<br>
- nyomóvezeték NA 80 KM-PVC	2487 fm<br>
- szennyvízátemelõ	2 db<br>
A felhívás 4. pontja szerint a teljesítés határideje vagy a szerzõdés idõtartama: 2004. május 31. Részvételi felhívása 9. pontjában meghatározta a szerzõdés teljesítésére való alkalmasság vizsgálatának feltételeit, míg a 10. pontban az alkalmasság, illetve az alkalmatlanság szempontjait írta elõ.<br>
A részvételi felhívás 12. pontjában az ajánlatkérõ meghatározta az egyéb formai és tartalmi követelményeket.<br>
Ajánlatkérõ dokumentációt is rendelkezésre bocsátott. Ebben részletezte a jelentkezések elkészítésével kapcsolatos formai és tartalmi elõírásait.<br>
A hiánypótlás lehetõségét ajánlatkérõ már a részvételi felhívásban kizárta.<br>
A 2002. szeptember 30-i határidõre 15 részvételi jelentkezés érkezett az alábbi szervezetektõl: Kérelmezõ, ALTERRA Kft., "Boroszlán" Rt., ERRO 96 Kft., HOFFMANN Rt., HYDROCOMP Mélyépítõ Kft., INNOTERV Rt., Kaiser Építõipari Kft., Komplex Kft., Mélyépítõ Budapest Kft., OMS Hungária Kft., SCHUMANN-FISCHER Bt., Somogyi és Társa Kft., STRABAG Kft., Szabadics Kft.<br>
Ajánlatkérõ a megbízottja bevonásával elvégezte a részvételi jelentkezések értékelését, és a 2002. október 16-án kihirdetett döntése szerint a KOMPLEX-D Kft.-t és a STRABAG Kft.-t minõsítette alkalmasnak ajánlattételre. Az összes többi részvételi jelentkezést érvénytelenség okán utasította el.<br>
A kérelmezõ képviselõje személyesen jelen volt az eredményhirdetésen, ahol az érvénytelenségi okokat az ajánlatkérõ nem ismertette részletesen. Erre a 2002. október 17-én postai úton megküldött tájékoztatóban került sor, melyet a csatolt tértivevény tanúsága szerint a kérelmezõ 2002. október 18-án kézhez vett.<br>
Ajánlatkérõ 2002. október 16-án elkészítette a Közbeszerzési Értesítõ Szerkesztõbizottsága felé a tájékoztatót, és ugyanezen a napon küldte meg az ajánlati felhívását is a két alkalmasnak minõsített részvételre jelentkezõnek.<br>
A Közbeszerzési Értesítõ számára a tájékoztató hirdetményt az ajánlatkérõ 2002. október 21-én küldte meg.<br>
Kérelmezõ a 2002. november 4-én készített jogorvoslati kérelmét 2002. november 5-én adta postára a Döntõbizottság részére. Ebben kérte, hogy a Döntõbizottság semmisítse meg az ajánlatkérõ részvételi szakaszt lezáró döntését, és ideiglenes intézkedéssel a közbeszerzési eljárást függessze fel. Kérelmezõ azt is közölte, hogy az ügyben tárgyalás tartását nem kéri.<br>
Kérelmét azzal indokolta, hogy ajánlatkérõ megbízottja a 2002. október 17-én elkészített tájékoztatójában azt közölte kérelmezõvel, hogy a részvételi jelentkezését érvénytelenné nyilvánította.<br>
Az üzleti titok védelmére hivatkozva a döntésérõl csak kivonatosan tájékoztatta az érdekelteket, így közöttük kérelmezõt is, ezért álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdését, miután a Kbt. 54. § szerinti jegyzõkönyv megküldését mellõzte. Véleménye szerint szintén sérültek a Kbt. 24. § (1) és 64. § (2) bekezdései is. Azt is elõadta, hogy álláspontja szerint az érvénytelenné nyilvánítás okai sem valósak, mert az ajánlatkérõ által kifogásolt hatósági igazolása megfelelõ volt, az oldalak kézzel történõ sorszámozása nem sérti a törvényt, és a részvételi jelentkezés kötelezõ tartalmán túli iratok csatolása nem eredményezhet kizárást.<br>
A Döntõbizottság a jogorvoslati kérelem beérkezését követõen rendelkezésre álló adatok alapján a kért ideiglenes intézkedést nem alkalmazta a törvényi feltételek hiányában.<br>
Ajánlatkérõ írásos észrevételében kérte a jogorvoslati kérelem elutasítását elsõdlegesen elkésettség, másodlagosan pedig megalapozatlanság miatt. Az elkésettségre vonatkozó kérelmét azzal indokolta, hogy a kérelmezõ részére megküldött tájékoztatást kérelmezõ 2002. október 18-án vette kézhez, és ezt a napot kell a jogsértõ eseményrõl való tudomásszerzés idõpontjának tekinteni.<br>
A kérelem csak 2002. november 5-én került postai úton elõterjesztésre, a tudomásszerzést követõ 18. napon, tehát elkésetten.<br>
Elõadta azt is, hogy a kérelem egyben megalapozatlan is, ugyanis az ajánlatkérõ a Kbt. szerinti tájékoztatási kötelezettségét a törvényi rendelkezések szerinti tartalommal és az ott elõírt határidõkben teljesítette.<br>
A kérelmezõ részvételi jelentkezése tartalmilag a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés c) pont szerinti nyilatkozat vonatkozásában formailag pedig azért nem felelt meg a felhívásban és a dokumentációban foglaltaknak, mert kézírást is tartalmazott, holott ez nem volt megengedett.<br>
Hiánypótlás a tárgyi közbeszerzési eljárásban nem volt, tehát a fenti "hibák" kijavítására nem volt lehetõség.<br>
Az ügyben érdekelt felek a szabályszerû értesítés ellenére a jogorvoslati eljárás során érdemi észrevételt nem terjesztettek elõ a Döntõbizottsághoz.<br>
A Döntõbizottság a rendelkezésére álló iratok, dokumentumok, bizonylatok, valamint a felek írásos nyilatkozata alapján - osztva az ajánlatkérõ elsõdleges kérelmében írtakat - megállapította, hogy a jogorvoslati kérelem elkésett az alábbiak miatt:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése úgy rendelkezik, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság az ajánlatkérõ által becsatolt tértivevény-másolatból kétséget kizáróan megállapította, hogy ajánlatkérõ a 2002. október 17-én keltezett, és még ugyanezen a napon postára adott küldeményében értesítette kérelmezõt a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése alapján arról, hogy az általa elõterjesztett részvételi jelentkezés érvénytelen, megjelölve egyben a törvényben elõírt indokokat is.<br>
Azt is megállapította kétséget kizáróan a tértivevény vizsgálata alapján a Döntõbizottság, hogy a fenti értesítést a kérelmezõ 2002. október 18-án kézhez vette, az részére kézbesítésre került.<br>
A Döntõbizottsághoz 2002. november 6-án postai úton érkezett jogorvoslati kérelemrõl megállapítható, hogy azt a borítékon lévõ bélyegzõlenyomat tanúsága szerint 2002. november 5-én adták postára Keszthelyen, így nem vitatható az az ajánlatkérõi álláspont, hogy a jogorvoslati kérelem elkésett a fent hivatkozott törvényi rendelkezéseket is figyelembe véve.<br>
A Döntõbizottság az ajánlatkérõ elsõdleges ellenkérelmének helyt adva már nem vizsgálta a kérelmezõ részvételi jelentkezésének érvénytelenségét megalapozó felhívási elemeket, illetve a részvételi jelentkezés tartalmának részletes ismertetésére vonatkozó kifogásokat.<br>
A Döntõbizottság a fent leírtakból kétséget kizáróan megállapította, hogy a kérelmezõ a 2002. október 18-i tudomásra jutást követõen legkésõbb 2002. november 2-ig kezdeményezhetett volna eredményesen jogorvoslati eljárást, azaz legkésõbb eddig a napig kellett volna postára adnia vagy a Döntõbizottsághoz személyesen benyújtani a jogorvoslati kérelmét, hisz ez volt a törvényben meghatározott 15. nap. Ehhez képest megállapította a Döntõbizottság, hogy a kérelem 2002. november 4-én kelt, és azt november 5-én adták postára a jól olvasható postai bélyegzõlenyomat szerint. A kérelem benyújtása tehát vitathatatlanul elkésett, ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva az elkésett jogorvoslati kérelmet a Kbt. 80. § (4) bekezdése szerint elutasította, mivel e hivatkozott törvényhely úgy rendelkezik, ha a Bizottság megállapítja, hogy a Kbt. 80. § (3) bekezdés szerinti hiánypótlást nem teljesítették, illetõleg, ha a kérelem nem felel meg a Kbt. 79. § (3) vagy (7) bekezdése szerinti feltételeknek, akkor a kérelmet elutasítja.<br>
Ugyanitt rendelkezik a törvény arról is, hogy az elutasításról szóló határozat ellen a <a href="http://net.jogtar.hu/jr/gen/getdoc.cgi?docid=99500040.tv#93">Kbt. 89-93.</a> § szerinti jogorvoslatnak van helye, tehát a bírósági jogorvoslatot a fent hivatkozott rendelkezések, nevezetesen a Kbt. 89. § (1) bekezdése biztosítja.<br>
<br>
Budapest, 2002. november 18.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>