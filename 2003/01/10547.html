<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10547)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.571/11/2002.<br>
<br>
Tárgy: az Elektro-Oxigén Kft. jogorvoslati kérelme a Fõvárosi Önkormányzat Péterfy Sándor Utcai Kórház és Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Elektro-Oxigén Orvosi Mûszer- és Elektrotechnikai Kft. (1145 Budapest, Uzsoki u. 36/A., képviseli: dr. Lovászi Tóth Ádám ügyvéd, 1123 Budapest, Swartzer Ferenc u. 3. I/6., a továbbiakban: kérelmezõ) jogorvoslati kérelmét, melyet a Fõvárosi Önkormányzat Péterfy Sándor Utcai Kórház és Rendelõintézet (1076 Budapest, Péterfy S. u. 8-20., képviseli: dr. Hargitai László ügyvéd, 1104 Budapest, Bartók Béla út 15/B., nevében eljár: HOSPITRADE Kft., 1118 Budapest, Otthon u. 42., a továbbiakban: ajánlatkérõ) "6 db mûtõasztal tartozékokkal az ajánlati dokumentációban részletezett mûszaki specifikáció szerinti leszállítása, üzembe helyezése és a kezelõszemélyzet betanítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. július 3-i 27. számában jelentette meg ajánlati felhívását a rendelkezõ részben meghatározott beszerzés tárgyában.<br>
Az ajánlati felhívás 3. d) pontja szerint részajánlatot az alkalmazási terület figyelembevételével mûtõasztalonként lehetett tenni. Az 5. rész a felnõtt általános sebészeti mûtõasztal volt.<br>
Többváltozatú ajánlattételre lehetõség volt.<br>
Az ajánlatkérõ a 11. a) pont a pénzügyi, gazdasági és mûszaki alkalmasság igazolására kért adatok és tények között a d) pontban elõírta a megajánlott termékek szakmai leírását a dokumentáció melléklete szerint.<br>
A felhívás 16. d) pontja a hiánypótlást lehetõvé tette.<br>
Az ajánlati dokumentáció elõírásai között az V/26. pont tájékoztatott arról, hogy a dokumentációban található felolvasólap, nyilatkozatok, szállítási szerzõdéstervezetet, valamint a mûszaki leírást táblázatos formában, a dokumentációval együtt átadott flopilemez tartalmazza.<br>
Az ajánlati dokumentációhoz mellékelt flopi kitöltése az ajánlat elfogadásának feltétele volt.<br>
A tételes árlistát az írásos formán túlmenõen mágneslemezen is meg kellett adni, és az eredeti ajánlatot tartalmazó borítékban elhelyezni.<br>
Az ajánlathoz nyilatkozatot kellett csatolni, miszerint a floppy discen szereplõ táblázat mindenben megegyezik az írásos dokumentummal.<br>
A felnõtt általános sebészeti mûtõasztal mûszaki követelményei között a mûtõasztaltönkre vonatkozóan a 14. pont az írásos dokumentációban elõírta, hogy a "teherbírás min. 200 kg, a mágneslemez ugyanezen követelményt "min. 250 kg" értékben jelölte meg.<br>
Az ajánlattételi szakaszban a sebészeti mûtõasztalt nem érintõ feltett kérdésre 2002. július 21-én adott válaszában az ajánlatkérõ úgy nyilatkozott, hogy a mûtõasztalok feleljenek meg az ajánlati dokumentáció mûszaki paramétereknél jelölt terhelési feltételeknek.<br>
Az ajánlattételi és bontási határidõre 2002. augusztus 13-án a kérelmezõ, a Planmed Kft., a Palmedico Kft., a Realinfo Kft., a Kortex Kft. és a Mediszer Kft. nyújtott be ajánlatot. A sebészeti mûtõasztalra a Realinfo Kft. kivételével valamennyi ajánlattevõ ajánlatot tett, a Kortex Kft. három, a Mediszer Kft. két változatban.<br>
Az ajánlatkérõ az ajánlattevõknek - közöttük kérelmezõnek - hiánypótlásra, valamint nem egyértelmû kijelentések tisztázására biztosított lehetõséget. Kérelmezõtõl az általa ajánlott FAMED SU-05 típusú mûtõasztal CE igazolását, valamint az akkumulátor üzemidejének egyetlen számadatban történõ meghatározását kérte ajánlatkérõ.<br>
Az ajánlatokat az ajánlatkérõ bírálóbizottsága elbírálta, és a 2002. augusztus 29-én kelt jegyzõkönyvben rögzítette, hogy a kérelmezõ és a Palmedico Kft. által ajánlott sebészeti mûtõasztal nem az ajánlati dokumentáció mellékletében meghatározott teherbírású (250 kg), ezért ezen ajánlati részeket a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenné nyilvánította.<br>
Az elhalasztott eredményhirdetés 2002. szeptember 3-án volt, a sebészeti mûtõasztalra nyertesnek a Mediszer Kft. 1. sz. ajánlati változatát fogadta el az ajánlatkérõ.<br>
Az összegzést 2002. szeptember 4-én adta postára, melyet kérelmezõ az általa becsatolt postakönyv másolat szerint 2002. szeptember 11-én vett át.<br>
A kérelmezõ 2002. szeptember 26-án benyújtott jogorvoslati kérelmében az ajánlatkérõ a sebészeti mûtõasztalra vonatkozó eljárást lezáró döntése megsemmisítését, a költségek megfizetésére kötelezését kérte, sérelmezte ajánlatának érvénytelenné nyilvánítását.<br>
Indokolása szerint az ajánlata megfelelt az elõírt követelményeknek az alábbiak szerint.<br>
Az ajánlati felhívás 11. pontja szerint az ajánlattevõ a mûszaki alkalmasság igazolása körében a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének megfelelõen a megajánlott termékek szakmai leírását volt köteles csatolni az ajánlati dokumentáció melléklete szerinti tartalommal. Cége ennek megfelelõen csatolta a Famed SU-05 elektro-hidraulikus mûtõasztal termékleírását, amely valamennyi, a tárgybeli közbeszerzési eljárásban megajánlott típusra vonatkozik. A termékleírás két helyen - így a szöveges leírás végén kiemelve, valamint a mûszaki paraméterek között - kifejezetten rögzíti a mûtõasztal 200 kg-os teherbírását. Csatolta továbbá a Famed SU-05 elektrohidraulikus mûtõasztalok színes prospektusát, amely külön kiemeli a teherbírásra vonatkozó fentieknek megfelelõ adatot.<br>
Ajánlatához csatolta a 2002. augusztus 12. napján kelt külön okiratban foglalt nyilatkozatát is, amelyben hivatkozott az IEC 60601-2-46 számú szabványra is a megajánlott mûtõasztalok 200 kg-os teherbírásáról. Az ajánlatkérõ a 2002. július 21-én kelt levelében a teherbírás 200 kg-os követelményére külön is felhívta az ajánlatkérõk figyelmét.<br>
Elõadta, hogy a felhívás 16. d) pontja szerinti hiánypótlásra felhívó levél a CE igazoláson túlmenõen semminemû egyéb okirat vagy nyilatkozat hiányát nem jelölte meg, így a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése alapján okkal feltételezhette, hogy az általa benyújtott ajánlat egyebekben hiánytalan. Az ajánlatkérõ ugyanis a hiánypótlási felhívásban pontosan és taxatívan megjelölte a fent említett igazolások hiányát, egyéb hiányosságok azonban nem merültek fel. Különösen érthetetlen, hogy miért kizárólag a sebészeti mûtõasztal vonatkozásában minõsítette az ajánlatkérõ az ajánlatát érvénytelennek, amikor a közbeszerzési eljárás tárgyát képezõ valamennyi mûtõasztal vonatkozásában elvárás volt a 200 kg-os terhelhetõség, amit cége egységesen ugyanazokkal az okiratokkal igazolt. Azt a tárgyaláson elismerte, hogy az ajánlattétel során nem észlelte, hogy a sebészeti mûtõasztal teherbírására a mágneslemezen lévõ dokumentáció elõírása szerint 250 kg volt, és ezt nem vették észre a flopiról történõ kinyomtatás során.<br>
Kérte továbbá, hogy a Döntõbizottság vizsgálja meg a nyertes Mediszer Kft. által ajánlott Maquet 1118.02 KO típusú mûtõasztal teherbíró képességének a dokumentációban elõírtaknak való megfelelõségét, mert feltételezi a verseny tisztaságának megsértését.<br>
Kérelmezõ hivatkozott továbbá ajánlatának 49. oldalán csatolt, a terhelhetõségre vonatkozó nyilatkozatára is.<br>
Az ajánlatkérõ a kérelem elutasítását kérte. Elõadta, hogy szövegszerkesztési hiba történt a dokumentáció összeállításánál, amelyet az ajánlatkérõ az ajánlatok kézhezvételekor észlelt.<br>
Az ajánlati dokumentáció kinyomtatott változatának "Mûszaki Követelmények c. 2. sz. mellékletét képezõ anyagban a "Felnõttmûtõasztal általános sebészeti célokra" címszó alatti rész elsõ oldalán a "mûtõasztaltönk" bekezdésben a 14. tételszámnál a "teherbírás min. 200 kg" szöveg szerepel. Ugyanakkor az ajánlati dokumentáció 6. oldalán az V. fejezet 26. pontjának végén mint az ajánlat elfogadásának feltételeként kitöltendõ mágneslemez (flopi) ugyanott "teherbírás min. 250 kg" szöveget tartalmaz.<br>
A kérelmezõ ajánlatának leszignált 11. oldalán a 14. tételszámnál megadott szöveg a következõ: "teherbírás min. 250 kg- 200 kg".<br>
A szövegszerkesztési hiba már a dokumentáció megvételekor nyilvánvalóvá válhatott a kérelmezõ számára, nevezetesen 2002. július 11-én. Kérelmezõ erre vonatkozóan kérdést nem intézett az ajánlatkérõhöz.<br>
Álláspontja szerint az elõírt ajánlattételi mód a flopi kitöltése volt és figyelemmel arra, hogy a soronkénti kitöltés során vizuálisan meg kellett hogy jelenjen úgy a képernyõn, mint a kinyomtatott szignálandó lapon a "teherbírás min. 250 kg" szövegrész; a kérelmezõ alappal nem állíthatta, hogy a 200 kg-os teherbírás volt minimálisan elõírva. A kérelmezõ csak tudatosan járhatott el akként, hogy a mágneslemezrõl megnyitott dokumentumon látható "teherbírás min. 250 kg" szöveg ellenére beírta a 200 kg-ot.<br>
Mindezekre tekintettel a kérelmezõnek az az érvelése, amit a 200 kg-os teherbírási minimumnak való megfelelésre alapít, teljességgel elfogadhatatlan. A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerinti felvilágosítás kérés az ajánlatkérõ számára nem volt lehetséges, mert a 200 kg egyértelmû adat.<br>
Álláspontja szerint alaptalan a kérelmezõ azon vélekedése, hogy a hiánypótlást követõen az ajánlat "egyebekben hiánytalan"-ná válik. Az érvénytelenségi ok tekintetében nem alkalmazható a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés szerinti hiányosság pótlása.<br>
Irreleváns a kérelmezõ elõadása a 2002. július 21-i levélben foglaltakat illetõen két okból. Egyrészt az a levél nem vonatkozott az általános sebészeti célokra szolgáló mûtõasztalra, csak a Palmedico Kft. kérdésében taxatíve felsorolt más típusokra.<br>
A nyertes ajánlatával kapcsolatban elõadta, hogy nem ismeretes ajánlatkérõ elõtt, hogy milyen okból "fûz alapos kétséget" a kérelmezõ a Mediszer Kft. által ajánlott, a kérelemben nevesített 1118.02 KO típushoz. A kérelmezõ semmivel sem támasztja alá, hogy kétsége a verseny tisztaságával kapcsolatban mire alapul.<br>
Az ajánlati dokumentáció nem írta elõ az egyes teherbírási adatok okirati igazolását. Erre vonatkozóan a mágneslemez kitöltésével kellett az ajánlattevõknek ajánlataikat megtenniük. Az ajánlatkérõ alappal bízik abban, hogy az ajánlattevõk a valóságnak megfelelõ adatokat közöltek ajánlataikban. A kérelmezõ sem külön okirattal (pl. terhelési próbáról szóló jegyzõkönyvvel) igazolta ezeket az adatokat. Így nem is értelmezhetõ az a kijelentése, hogy a 200 kg-os terhelhetõséget "egységesen ugyanazokkal az okiratokkal" igazolta.<br>
Az ajánlatkérõ orvosszakmai szempontból írta elõ a 250 kg-os súly követelményt, mivel a "mûszaki követelmények" címû és a 2002. június 13-án kelt a Péterfy Sándor Utcai Kórház és Rendelõintézet fõigazgatója által aláírt dokumentum, melyet az ajánlatkérõ a tárgyaláson becsatolt, a 250 kg-os teherbírási követelményt tartalmazta, és amely a mágneslemezen rögzítésre került.<br>
A Mediszer Kft. egyéb érdekeltként érdemi észrevételében elõadta, hogy a jogorvoslati kérelemben a hivatkozott IEC 60601-2-46 számú nemzetközi szabvány 1999 decembere óta magyar szabvány is, így a jelen közbeszerzési eljárásban <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) alapján figyelembe kell venni. A szabvány a mûtõasztalok vonatkozásában a mellékletében az alkalmazandó tömegelosztás megadásával 135 kg-os biztonságos mûködõ tömeget állapít meg. A fenti szabvány alapján és a gyártói igazolás szerint nyilatkozott, hogy az általa ajánlott készülékek 200 kg-mal terhelhetõk. Megküldte az ORKI-engedély jegyzõkönyvének másolatát, mely szerint 1999-ben az ORKI a fent hivatkozott szabvány szerint végezte a közbeszerzési eljárás során általa ajánlott készülékek vizsgálatát.<br>
A Mediszer Kft. ajánlatának 64. oldalán a 14. pontban a 250 kg-os teherbírási elõíráshoz 250 kg teherbírás került az ajánlatban rögzítésre. A Mediszer Kft. által becsatolt gyártómûi igazolás szerint a 1118.02 KO mûtõasztal 250 kg-mal, illetve 200 kg-mal terhelhetõ.<br>
A fentiek alapján álláspontja szerint a tenderkiíró, illetve a nevében eljáró a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(2) bekezdése szerint csak nyilatkozatot kérhet a magyar szabványtól eltérõ tömeg elõírásának alkalmazásában, illetve a szabványnál nagyobb teherbírású készülékeket magasabb színvonal miatt kedvezõbben pontozhatja. Véleménye szerint a tender kiírása és elbírálása a fenti elvek figyelembevételével történt. Megjegyezte, hogy a jogorvoslati eljárást kezdeményezõ kérelmezõ ezen tenderig nem gyártott és sehol nem ajánlott SU-05-ös mûtõasztalt, melyre 2002. augusztus 23-i levelünkben felhívta a kiíró nevében eljáró céget.<br>
Hangsúlyozta, hogy az általuk ajánlott sebészeti mûtõasztal a vonatkozó és általuk becsatolt ORKI-engedély és gyártó nyilatkozata szerint 250 kg-os teherbírású.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a kérelem megalapozatlan.<br>
Tény, hogy kérelmezõ sem az ajánlattétel, során, sem a kérelmében nem tisztázta és nem kifogásolta a min. 250 kg-os elõírást, és elismerte, hogy az ajánlattétel során ez elkerülte a figyelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
d) az nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlatkérõ a dokumentáció V. fejezet 26 pontjának utolsó mondatában elõírta, hogy a dokumentációhoz mellékelt flopi kitöltése az ajánlat elfogadásának feltétele. A mágneslemezrõl kinyomtatott "Felnõttmûtõasztal általános sebészeti célokra" címû mûszaki követelményeket tartalmazó adatlap 14. sora a teherbírásra min. 250 kg-ot írt elõ.<br>
A kérelmezõ ajánlatának 11. oldalán a mûtõasztal mûszaki specifikációját tartalmazó táblázat 14. sorában a mágneslemezen elõírt "teherbírás min. 250 kg" mellé az általa ajánlott FAMED SU-05 típusú berendezés teherbírási értékére 200 kg-mot adott meg.<br>
Az ajánlati felhívás 11. a) pont d) pontjában elõírt szakmai leírást a kérelmezõ ajánlatának 32. oldalán termékleírás címen ismertette, amely a mûtõasztal teherbírására 200 kg-os adatot tartalmaz.<br>
Az ajánlat 49. oldalán a kérelmezõ nyilatkozatot csatolt az általa ajánlott mûtõasztal 200 kg-os teherbírásáról, továbbá tájékoztatásul közölte, hogy a mûtõasztalokra vonatkozó IEC 60601-2-46 nemzetközi szabvány 21. § (4) bekezdése szerint az asztalok teherbírására vonatkozóan a gyártó által garantált érték a valós teherbírás fele lehet, ily módon az általa megajánlott asztal valós teherbírása 400 kg, a gyártó által garantált érték 200 kg.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés és az 52. § (2) bekezdés d) pontja elõírása kógens, a dokumentációhoz mellékelt mágneslemez kitöltésével kellett az ajánlott berendezés mûszaki specifikációit az ajánlatban megadni. A kérelmezõ a mágneslemezrõl kinyomtatott táblázaton adta meg az általa ajánlott mûtõasztal teherbírását, amely az elõírt min. 250 kg-mal szemben 200 kg-os érték.<br>
Errõl ajánlatában több helyen is egyértelmûen nyilatkozott. Mindezekre tekintettel a teherbírásra tett külön nyilatkozat a szabványra történt hivatkozással, nem bírt relevanciával. A kérelmezõ ajánlata a Döntõbizottság álláspontja szerint érvénytelen volt.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint Az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
Az ajánlatkérõ a felhívás 16. d) pontjában lehetõvé tette a hiánypótlást és a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése szerint járt el az ajánlatok átvizsgálását követõen.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
Az ajánlatkérõnek a törvény lehetõséget biztosít és nem zárja ki, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint a 44. és 46. § szerinti igazolás vagy nyilatkozat utólagos csatolását - illetve a Kbt. 57. § (1) bekezdése szerint a nem egyértelmû kijelentések tisztázását követõen értékelje és bírálja el az ajánlatokat.<br>
A hiánypótlás és a tisztázó válaszok 2002. augusztus 26-i teljesítési határidejét követõen, 2002. augusztus 29-én került sor ajánlatkérõ bírálóbizottságának ülésére, amikor a kérelmezõ ajánlata értékelésekor került megállapításra annak érvénytelensége.<br>
A döntõbizottság álláspontja szerint a fentiekbõl következõen a kérelmezõ alappal nem sérelmezhette azt, hogy bár az ajánlatkérõ számára hiánypótlást tett lehetõvé, ezt követõen ajánlatát mégis érvénytelenné nyilvánította. A Döntõbizottság által is megállapított érvénytelenségi ok nem volt hiánypótolható.<br>
A kérelmezõ tévedett, amikor az ajánlattétel során adott ajánlatkérõi válaszra hivatkozott a mûtõasztal teherbírásra vonatkozóan. A kérdés a többi öt - és nem a felnõtt sebészeti - mûtõasztalra vonatkozott és a válasz azoknak a 200 kg-os teherbírása dokumentációban elõírt követelményét erõsítette meg.<br>
A kérelmezõ feltételezte, hogy a nyertes által ajánlatot mûtõasztal teherbíró képessége nem felel meg az elõírt követelménynek.<br>
A Döntõbizottság megvizsgálta a nyertes ajánlatát, és megállapította, hogy a Mediszer Kft. által ajánlott és nyertesnek elfogadott Maquet gyártmány, Alphaclassic 1118.02 KO típusú mûtõasztalra vonatkozó mûszaki specifikáció az ajánlat 64. oldalán található. A dokumentációban elõírt mágneslemezrõl nyomtatott táblázat 14. sorában az elõírt teherbírás minimum 250 kg mellett a teherbíró képességet a nyertes 250 kg-ban adta meg.<br>
Nyilatkozott továbbá, hogy a gyártóval való egyeztetés alapján adta meg a 200 kg-os adatot, és a becsatolt gyártómûi nyilatkozatokkal igazolta a 250 kg-os teherbírást is.<br>
Mindezekre tekintettel a Döntõbizottság álláspontja szerint a Mediszer Kft. ajánlata érvényes volt, és ezért a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. október 30.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>