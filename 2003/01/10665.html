<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10665)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.632/7/2002.<br>
<br>
Tárgy: a MASZER Rt. jogorvoslati kérelme a Fõvárosi Önkormányzat Péterfy Sándor Utcai Kórház-Rendelõintézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Magyar Épületszerelõ Rt. (1097 Budapest, Koppány u. 13-15., a továbbiakban: kérelmezõ) jogorvoslati kérelmét, melyet a Fõvárosi Önkormányzat Péterfy Sándor Utcai Kórház-Rendelõintézet (1076 Budapest, Péterfy S. u. 8-20., a továbbiakban: ajánlatkérõ) "A-4 épületben 22 000 m3/h teljesítményû építõelemes klímaberendezés telepítése" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek nincs helye. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. augusztus 22-én a Közbeszerzési Értesítõ 34. számában ajánlati felhívást tett közzé a rendelkezõ részben megjelölt tárgyban 6359/2002 szám alatt.<br>
A felhívás 6. a) pontja szerint az ajánlattételi határidõt, mely azonos az ajánlatok felbontásának idõpontjával ajánlatkérõ úgy határozta meg, hogy az ajánlati felhívás közzététele napját követõ elsõ naptól számított 41. nap 10.00 óra, ha ez a nap nem munkanap, akkor a következõ munkanap 10.00 óra.<br>
Ajánlatkérõ ajánlati dokumentációt is készített, valamint a felhívás közzétételét követõ 22. napra helyszíni konzultációt hirdetett meg.<br>
A 2002. szeptember 13-án tartott helyszíni konzultáción - melyen kérelmezõ képviselõje is részt vett - kiderült, hogy a kiadott tervdokumentáció több ellentmondást tartalmaz, és ez aggályossá tette annak alkalmasságát egy versenyképes ajánlat összeállításának, ezért az összes ajánlattevõ egyetértésével 2002. szeptember 17-re újabb, a tervezõk bevonásával tartott helyszíni konzultációra került sor. Ezen a konzultáción elhangzott - a dokumentáció pontosítására tekintettel -, hogy a megfelelõ ajánlat összeállításához elegendõ idõ álljon ajánlattevõk számára, ajánlatkérõ kezdeményezi az ajánlattételi határidõ 4 nappal történõ módosítását.<br>
Ajánlatkérõ az ajánlati felhívás módosításának közzétételét a 2002. szeptember 20-án kelt levelében kérte, melyet 2002. szeptember 25-én faxon, majd szeptember 26-án levélben juttatott el a Közbeszerzési Értesítõ Szerkesztõbizottságához. A módosítás a Közbeszerzési Értesítõ 40. számában jelent meg 2002. október 2-án 8301/2002 szám alatt. E módosítás szerint az új ajánlattételi határidõ 2002. október 12., az eredeti október 2. helyett.<br>
Az ajánlatok bontására - mivel október 12. szombati napra esett - 2002. október 14-én 10 óra 10 perckor került sor. A beadási határidõig 7 db ajánlat érkezett. A bontási eljáráson kérelmezõ képviselõje is részt vett.<br>
A kérelmezõ 2002. október 16-án nyújtott be a jogorvoslati kérelmet Döntõbizottsághoz, melyben sérelmezi ajánlatkérõ eljárását. Kifogásolja azt, hogy az ajánlati felhívás módosítása nem felel meg a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdés rendelkezéseinek, mert az ajánlattételi határidõ napján megjelent módosított határidõ nem tekinthetõ szabályosnak. Álláspontja szerint a szabályos határidõig csak õk és az Urbán Kft. tett ajánlatot. Szerinte a jogellenesen módosított határidõn belül beadott 4 db további ajánlat az elbírálásban nem vehet részt. Kifogásolja, hogy az Urbán Kft. és az Ózon Szövetkezet a felhívásban elõírt 2003. március 10-i befejezési határidõnél késõbbi idõpontot ajánlottak meg, ezért azok érvénytelenek.<br>
Álláspontja szerint ajánlatkérõnek a bontási eljárás során az érvénytelenséget meg kellett volna állapítania. A bontási eljárás során ajánlatkérõ részérõl kezdeményezés történt a befejezési határidõ módosítására. Ez pedig ellentétes a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésben foglaltakkal. Kérte, hogy a Döntõbizottság hívja fel ajánlatkérõt a Kbt. szabályainak megfelelõ eljárásra, és ideiglenes intézkedéssel a közbeszerzési eljárást függessze fel.<br>
Ajánlatkérõ észrevételében elõadta, hogy a kérelmezõnek is volt információja a beadási határidõ módosításának szándékáról, hiszen az a szeptember 17-i konzultáción elhangzott, így errõl akkor tudomást szerzett. Az errõl szóló jegyzõkönyvet is megkapta. Álláspontja szerint a módosítással kapcsolatos kifogását a szubjektív jogvesztõ határidõn túl terjesztette elõ kérelmezõ. Elõadja, hogy a hirdetmény módosítási kérelmét az intézet szeptember 20-án elkészítette, azt az önkormányzati biztos szeptember 24-én engedélyezte, a közzétételi díjat 25-én átutalták és az iratokat faxon és levélben elküldték. A jogi lektor a hirdetmény kijavítását kérte szeptember 30-án, melynek még aznap eleget is tettek. A hirdetmény ezt követõen a Közbeszerzési Értesítõ 40. számában október 2-án jelent meg. Elõadja, hogy a <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(2) bekezdése értelmében megfelelõen jártak el, mert a hirdetmény módosító kérelmüket még az ajánlattételi határidõ lejártát megelõzõen megküldték a Szerkesztõbizottságnak.<br>
Elõadta ajánlatkérõ, hogy a befejezési határidõ miatt az ajánlatok érvénytelenségérõl még nem hozott döntést. A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés rendelkezése alapján arról nem köteles a bontáskor dönteni, hanem lehetõség van arra, hogy errõl az eljárás késõbbi szakaszában végezzen el vizsgálatot. Így álláspontja szerint a kérelemnek ez a része idõ elõtti. A jogorvoslati kérelem kapcsán elrendelt azonnali iratbeküldés idõpontjáig az érvénytelenség kérdésében még nem született meg a döntés.<br>
Tekintettel arra, hogy a Döntõbizottság a közbeszerzési eljárást nem függesztette fel a kérelem alapján, az eredményhirdetés november 4-re tervezett idõpontját a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(2) bekezdés által biztosított lehetõséggel élve 30 nappal elhalasztják. Kérte a megalapozatlan kérelem elutasítását.<br>
A Döntõbizottság a közbeszerzési eljárásban keletkezett iratok, valamint írásbeli nyilatkozatok alapján megállapította, hogy ajánlatkérõ jelen közbeszerzési eljárása ellen kezdeményezett jogorvoslati eljárás megalapozatlan az alábbiak szerint:<br>
A kérelem alapján a Döntõbizottságnak elõször abban a kérdésben kell állást foglalnia, hogy szabálytalan-e az ajánlati felhívás módosítása, és az ezzel kapcsolatos kérelem a jogvesztõ határidõn belül érkezett-e.<br>
Ajánlatkérõ 2002. szeptember 17-i helyszíni konzultáción tájékoztatta az ajánlattevõket az ajánlatok beadási határidejének elhalasztására vonatkozó szándékáról.<br>
A módosítása Közbeszerzési Értesítõ 40. számában 2002. október 2-án 8301/2002 szám alatt jelent meg.<br>
A Döntõbizottsága megjelenés idõpontját vette alapul a tudomásszerzés idõpontjaként, mivel a Közbeszerzési Értesítõben való megjelenés minden ajánlattevõ számára egyértelmûen juttatta tudomásra a módosítást, mint befejezett tényt. Ezért a Döntõbizottság álláspontja szerint a 2002. október 16-án kelt jogorvoslati kérelem a 15 napos szubjektív jogvesztõ határidõn belül érkezett, így a kérelem ezen részét érdemben vizsgálja.<br>
A <a href="http://net.jogtar.hu/jr/gen/getdoc.cgi?docid=99500040.tv#29">Kbt. 29. § </a>(2) bekezdése pedig úgy rendelkezik, hogy ha e törvény a hirdetmény közzétételére határidõt ír elõ, a hirdetményt e határidõn belül kell levél formájában megküldeni a Közbeszerzési Értesítõ részére.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése kimondja, hogy az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb.<br>
A fenti két jogszabályhely összevetésébõl megállapítható, hogy az ajánlati felhívást módosító hirdetménynek nem az ajánlattételi határidõig kell a Közbeszerzési Értesítõben megjelennie, hanem a hirdetményt e határidõn belül kell a Közbeszerzési Értesítõnek megküldeni levél formájában.<br>
Ajánlatkérõ ezen kötelezettségének a megjelölt határidõn belül eleget tett, mert a módosító hirdetményét még az eredeti október 2-i ajánlattételi határidõ lejártát megelõzõen 2002. szeptember 25-én faxon, majd 26-án levél formájában megküldte a Szerkesztõbizottság részére.<br>
A fentiekre tekintettel a Döntõbizottság megállapítja, hogy a kérelemnek ezen része megalapozatlan, és ezért azt elutasítja.<br>
A Döntõbizottság álláspontja szerint megalapozatlan a jogorvoslati kérelemnek azon része is, melyben azt kifogásolja kérelmezõ, hogy ajánlatkérõ nem nyilvánította érvénytelennek azokat az ajánlatokat a bontási eljárás során, amelyekben a befejezési határidõt a felhívásban meghatározottnál késõbbi idõpontra vállalták az ajánlattevõk.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése kimondja, hogy az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A fenti jogszabályhely lehetõséget biztosít, de nem teszi kötelezõvé ajánlatkérõ számára, hogy egy ajánlatot már a bontási eljárás alkalmával érvénytelenné nyilvánítson, az érvénytelenség megállapítására késõbb is sor kerülhet, és azt az eredményhirdetésen is kihirdetheti.<br>
Tekintettel arra, hogy az eljárás kezdeményezéséig, illetõleg az iratok felterjesztéséig ajánlatkérõ az ajánlatok érvénytelenségének megállapítása körében döntést még nem hozott, így a Döntõbizottságnak nem áll rendelkezésére olyan ajánlatkérõi döntés, mely ellen benyújtott jogorvoslati kérelem elbírálása a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerint a hatáskörébe tartozik, ezért a Döntõbizottság a jogorvoslati kérelmet ezen részében is elutasítja megalapozatlanság miatt.<br>
A Döntõbizottság az eljárás során ideiglenes intézkedést nem alkalmazott, mert annak jogszabályi feltételei nem álltak fenn.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott tekintettel arra, hogy jogszabálysértés megállapítására nem került sor.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 19.<br>
<br>
Dr. Szaller Ottó s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>