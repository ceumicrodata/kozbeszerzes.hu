<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10677)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.656/13/2002.<br>
<br>
Tárgy: a B+N Referencia Kft. jogorvoslati kérelme a Gazdasági és Közlekedési Minisztérium Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a B+N Referencia Kft. (2193 Galgahévíz, Szabadság u. 68/B., a továbbiakban: kérelmezõ) jogorvoslati kérelmének, amelyet a Gazdasági és Közlekedési Minisztérium Gazdasági Igazgatósága (1024 Budapest, Margit krt. 85., képviseli: dr. Hoffmanné dr. Hajdú Ilona ügyvéd, 1088 Budapest, Bródy S. u. 23/B., a továbbiakban: ajánlatkérõ) "a minisztérium Budapest V., Honvéd u. 13-15. sz. alatti irodaépületében végzendõ takarítási munkák" tárgyú közbeszerzési eljárása ellen terjesztett elõ részben helyt ad megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (1) bekezdésére tekintettel az 52. § (2) bekezdés d) pontját. Ezt meghaladóan a jogorvoslati kérelmet elutasítja.<br>
A Döntõbizottság ajánlatkérõt 1 500 000 Ft, azaz egymillió-ötszázezer forint, míg Izsák András igazgatót 100 000 Ft, azaz egyszázezer forint bírsággal sújtja.<br>
Kötelezi a Döntõbizottság az ajánlatkérõt és Izsák András igazgatót, hogy a bírság összegét a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára fizesse meg.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. augusztus 22-i számában tette közzé ajánlati felhívását nyílt eljárás megindítására a rendelkezõ részben meghatározott tárgyban. Felhívása 3. a) pontjában közölte, hogy a feladat pontos és részletes meghatározását az ajánlati dokumentáció tartalmazza.<br>
Ajánlatkérõ a rész-, illetve a többváltozatú ajánlattétel lehetõségét kizárta. Felhívása 4. pontja értelmében határozatlan idõtartamra kérte az ajánlatok benyújtását.<br>
Ajánlatkérõ felhívása 13. a) pontjában közölte, hogy az ajánlatokat az összességében legelõnyösebb ajánlat szempontja alapján bírálja el és a b) pontban az alábbi részszempontokat, súlyszámokat, ponthatárokat és értékelési módszert állapította meg:<br>
részszempontok	súlyszámok<br>
<br>
1. havi átalány takarítási ár	75<br>
<br>
2. alkalmi belsõ takarítási ár	5<br>
<br>
3. alkalmi homlokzattakarítási ár	5<br>
<br>
4. alkalmi üvegtakarítási ár	5<br>
<br>
5. alkalmi márványtakarítási ár	5<br>
<br>
6. alkalmi PVC-takarítási ár	5<br>
A részszempontok 1-10. pont között egy tizedesre kerekítve kerülnek értékelésre az alábbi számítási módszer szerint:<br>
részszempont pontszáma = lekedvezõbb ajánlat × 10/vizsgált ajánlat<br>
Ajánlatkérõ felhívása 16. pontjának 5. francia bekezdésében elõírta, hogy az ajánlat elsõ lapja egy felolvasólap legyen, melyben közölni kell az ajánlatok felbontásakor felolvasásra kerülõ tényeket, nevezetesen az ajánlattevõ: nevét, székhelyét, a kért ellenszolgáltatást, az általa vállalt teljesítési határidõt.<br>
Ajánlatkérõ dokumentációt is összeállított, ebben állapította meg az ajánlatok benyújtásával szemben támasztott tartalmi és formai követelményeit, ez tartalmazta a mûszaki specifikációt és a szerzõdéstervezetet is.<br>
Ajánlatkérõ részletesen ismertette az elvégzendõ takarítási munkát, megkülönbözetett:<br>
I. Napi takarítást<br>
II. Felügyeleti takarítást<br>
III. Nagytakarítást<br>
E munkák során elvégzendõ feladatokat részletezte.<br>
A dokumentációban az alábbi elõírást tette a részszempontok szerinti ajánlati ár megtételére:<br>
"Az árjegyzéknek az alábbi tételeket kell tartalmaznia:<br>
- Átalány nettó díjtétel, amely tartalmazza a napi takarítás, meghatározott felügyeleti takarítók és az évi kétszeri nagytakarítás (ablaktisztítással) költségeit is. Épület: Ft/hó.<br>
Alkalmi nettó díjak:<br>
- Alkalmi felkérés alapján dolgozó takarítók óradíja Ft/m2/alkalom<br>
- Épülethomlokzat alpin tisztítási díja Ft/m2/alkalom<br>
- Épület ablaküvegeinek külsõ-belsõ tisztítási díja Ft/m2/alkalom<br>
- Márványfelület-kezelés díja Ft/m2/alkalom<br>
- PVC-padló polírozási díja Ft/m2/alkalom."<br>
Ajánlatkérõ a dokumentáció 6. pontjának 2. francia bekezdésében elõírta, hogy "az ajánlattevõnek az ajánlatkérõ által megadott típusoldalakat kell kitöltenie, valamint a nem tipizált oldalakat csatolnia", a típusoldalakat a dokumentáció 4. fejezete tartalmazza. "D" típusoldalként ajánlatkérõ az ajánlatadási ártáblázatot adta meg, amelyben értékelési részszempontonként kérte "nettó Ft" megjelöléssel az ár megadását.<br>
Ajánlatkérõ a dokumentációja 9. pontjában elõírta, hogy az ajánlatok felbontásakor felolvasásra kerül: az ajánlattevõ neve, székhelye, a kért ellenszolgáltatás összege, az ajánlati árváltozatok és a vállalt határidõ.<br>
Ajánlatkérõ 2002. szeptember 18-án helyszíni bejárással egybekötött konzultációt tartott, amelyen 8 cég képviselõi vettek részt, a kérelmezõ nem volt jelen. Az errõl készített jegyzõkönyv az értékelési részszempontokkal, illetve az ajánlati árakkal kapcsolatos tájékoztatást nem tartalmaz. Ajánlatkérõ azt közölte, hogy a felügyeleti takarításban folyamatosan 2 fõ rendelkezésre állását kell biztosítani, amelynek díját az átalányárnak kell tartalmaznia.<br>
E konzultációs jegyzõkönyvet kézbesítették az ajánlati dokumentációt megvásárlók részére.<br>
Az ajánlattételi határidõre, 2002. október 2-ra összesen 14 ajánlattevõ, köztük a kérelmezõ nyújtotta be az ajánlatát.<br>
Az ajánlatok bontásáról közjegyzõ készített bontási jegyzõkönyvet. E jegyzõkönyv a City Service Rt. ajánlattevõ vonatkozásában nem tüntette fel a teljesítési határidõt. A bontási jegyzõkönyvben rögzítették részszempontonként az ajánlati árakat az 1. részszempontra "havi átalány takarítási ár" és a 2. részszempontra az "alkalmi takarítás belsõnél" az ajánlattevõk áraikat az alábbiak szerint a 2. részszempontnál többféleképpen adták meg:<br>
Gyulaépszolg Kft.:<br>
<br>
1. havi átalánydíj 1 790 000 Ft<br>
<br>
2. takarítók óradíja 5,80 Ft/m2/alkalom<br>
Villám Rt.:<br>
<br>
1. havi átalánydíj 1 099 827 Ft<br>
<br>
2. óradíj 540 Ft/óra/alkalom, alkalmi nagytakarítás 95 Ft/m2/alkalom<br>
City Service Rt.:<br>
<br>
1. havi átalánydíj 1 160 100 Ft<br>
<br>
2. alkalmi takarítás belsõ (festés utáni nagytakarítás) 380 Ft/m2<br>
ügyeleti takarítás 740 Ft/óra.<br>
Jánosik és Társai Kft.:<br>
<br>
1. havi átalánydíj 1 692 188 Ft<br>
<br>
2. 600 Ft/óra, 4 Ft/m2<br>
Bartek István:<br>
<br>
1. havi átalánydíj 2 596 000 Ft<br>
<br>
2. 1000 Ft/óra<br>
Klining Szolgáltató Kft.:<br>
<br>
1. havi átalánydíj 1 500 000 Ft<br>
<br>
2. 110 Ft/m2<br>
Super Komfort Kft.:<br>
<br>
1. havi átalánydíj 1 690 000 Ft<br>
<br>
2. díj 600 Ft/fõ/óra<br>
Tamax Kft.:<br>
<br>
1. havi átalánydíj 1 350 000 Ft<br>
<br>
2. óradíj 460 Ft/m2/alkalom<br>
Sabina Kft.:<br>
<br>
1. havi átalánydíj 1 683 650 Ft<br>
<br>
2. 580 Ft/óra<br>
Magyar Épületszerelõ Rt.:<br>
<br>
1. havi átalánydíj 989 000 Ft<br>
<br>
2. 650 Ft/óra, 6 Ft/m2<br>
Pedantó Kft.:<br>
<br>
1. havi átalánydíj 2 050 000 Ft<br>
<br>
2. 15 Ft/m2/alkalom<br>
Plural Kft.:<br>
<br>
1. havi átalánydíj 1 720 000 Ft<br>
<br>
2. 800 Ft/m2<br>
Gastszolg Kft.:<br>
<br>
1. havi átalánydíj 1 290 000 Ft<br>
<br>
2. 500 Ft/m2<br>
Kérelmezõ:<br>
<br>
1. havi átalánydíj 1 623 283 Ft<br>
<br>
2. 650 Ft/óra<br>
A City Service Rt. ajánlattevõ ajánlata 9. oldalán a 2. részszempontra vonatkozó ár megadását a fenti bontási jegyzõkönyvben feltüntetettek szerint kettébontotta árajánlatát, míg a további részszempontokra 0 Ft/m2 árajánlatot tett.<br>
Ajánlatkérõ 2002. október 21-én - halasztott idõpontban - hirdette ki az eljárást lezáró döntését. Az eljárás nyertese a City Service Rt. lett. Ajánlatkérõ Bartek István, a Super Komfort Kft., a Sabina 2000 Kft., a Gastszolg Kft. és a kérelmezõ ajánlatát érvénytelenné nyilvánította - többek között - arra hivatkozással, hogy ezen ajánlattevõk a 2. részszempontnál nem az ajánlati dokumentáció szerint Ft/m2-ben adták meg az alkalmi belsõ takarítási árat, hanem Ft/órában, így ajánlatuk érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Ajánlatkérõ az ajánlatok értékelése során a nyertes ajánlattevõnél, a 2. részszempontnál, a belsõ takarítási árnál az ajánlat azon részét vette figyelembe, mely szerint a festés utáni nagytakarítás 380 Ft/m2, míg a másik részt, mely az ügyeleti takarításra vonatkozott - 740 Ft/óra - figyelmen kívül hagyta. A többi alkalmi takarítási részszempontnál ajánlatkérõ maximális pontszámot állapított meg a nyertes ajánlattevõ részére.<br>
A kérelmezõ 2002. október 28-án nyújtotta be jogorvoslati kérelmét, melyben több jogsértés megállapítását kérte, és erre tekintettel ajánlatkérõ eljárást lezáró döntésének a megsemmisítését, valamint ideiglenes intézkedésként az eljárást lezáró szerzõdés megkötésének a megtiltását.<br>
A kérelmezõ a tárgyaláson is fenntartotta azon kifogását, hogy a City Service Rt. ajánlata ugyan tartalmazza a teljesítési határidõ vonatkozásában, hogy "folyamatos", azonban ajánlatkérõ mulasztást követett el akkor, amikor a bontási jegyzõkönyvben ezt nem tüntette fel.<br>
A kérelmezõ álláspontja szerint jogsértõen és alkalmazhatatlan módon határozta meg az ajánlatkérõ a dokumentációjában a 2. részszempontnak a mértékegységét, ugyanis "takarítók óradíja Ft/m2/alkalom" nem értelmezhetõ. Ajánlatkérõ ezt az elõírását nem módosította, és nem pontosította, erre a részére megküldött konzultációs jegyzõkönyvben sem tért ki. Emiatt következett be, hogy a 14 ajánlattevõ háromféleképpen tette meg e részre az árajánlatát. A kérelmezõ úgy ítélte meg, hogy ez csak elírás lehet ajánlatkérõ részérõl, mivel az általános gyakorlat a szakmában az, hogy nem m2-ben, hanem óradíjban állapítják meg az alkalmi takarítás árát. Megítélése szerint akkor járt volna el helyesen az ajánlatkérõ, ha azokat az ajánlatokat fogadta volna el érvényesnek, amelyeket a dokumentációban elõírtak szerint nyújtottak be.<br>
Álláspontja szerint a nyertes ajánlattevõ érvénytelen ajánlatot nyújtott be. A kötelezõ elõírás ellenére a 2. részszempontnál szétbontotta az ajánlati árat, és ezzel a tilalom ellenére többváltozatú ajánlatot nyújtott be. Sérelmezte e körben azt is, hogy nem állapítható meg, mire vonatkozik "a festés utáni nagytakarítás", illetve maga a nyertes is az ügyeleti takarítást - amelyet az értékelés során kellett volna figyelembe venni - Ft/órában határozta meg, és az õ ajánlatát mégsem nyilvánították érvénytelennek. Utalt arra is ezzel kapcsolatban, hogy sérülhetett a verseny tisztasága is, mivel a nyertes ajánlattevõ belsõ információkkal rendelkezhetett tervezett festési munkálatokról annak alapján, hogy az ajánlatkérõ más épületében végez takarítási munkát.<br>
Ajánlatkérõnek az átalányárat kellett volna figyelembe venni azoknál a részszempontoknál, ahol a nyertes ajánlattevõ ajánlatában 0 Ft/m2-t tüntetett fel.<br>
Jogorvoslati kérelmében elõadta továbbá, hogy egyes ajánlattevõk ajánlati árai kirívóan alacsonyak: Villám Rt., Magyar Épületszerelõ Rt., Gastszolg Kft. és a nyertes.<br>
A 14 ajánlattevõ közül kilenc 1 500 000 Ft feletti nettó havi átalánydíjat ajánlott meg, míg a fenti 4 ajánlattevõ 30-40%-kal alacsonyabb árat. Ekkora eltérés álláspontja szerint megalapozza a kirívóan alacsony ellenszolgáltatást, ezért ajánlatkérõnek kötelezettsége lett volna, hogy a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján ezen ajánlattevõktõl írásban magyarázatot kérjen. Hivatkozott arra is, hogy ilyen alacsony összegû díjért megfelelõ minõségben nem végezhetõ el a munka.<br>
Az ajánlatkérõ írásbeli észrevételében és tárgyalási nyilatkozatában kérte a jogorvoslati kérelem elutasítását.<br>
Nem vitatta, hogy nem volt egyértelmû a dokumentáció elõírása, azonban a helyszíni konzultáción ezt egyértelmûen tisztázták a jelenlévõkkel. Amennyiben bármely ajánlattevõ számára ez problémát okozott, élhettek volna a kérdésfeltevés, felvilágosításkérés jogával. Elõadta, hogy arra tekintettel vették figyelembe a 2. részszempontnál csak a Ft/m2-ben megadott ajánlati árat, mert egyrészt ez az általános gyakorlat, másrészt az általuk megadott értékelési módszer, képlet csak ezen mértékegységgel alkalmazható.<br>
Álláspontja szerint a City Service Rt. érvényes ajánlatot tett. Nem nyújtott be többváltozatú ajánlatot, hanem szakmai felkészültsége alapján a munkát kettébontotta.<br>
A dokumentációban nem részletezték az "alkalmi belsõ takarítás" fogalmi körébe tartozó munkákat, ezalatt minden olyan munkát értettek, amelyet a napi takarítási idõn kívül kell elvégezni, illetõleg amelyekre esetileg adnak felkérést (pl. vakolathullás, költöztetés, káresemény). Helyesen vették figyelembe a 2. részszemponton kívüli többi alkalmi takarításnál a nyertes ajánlatában a 0 Ft-ot az értékelésnél, mert a havi átalánydíjat egyébként is kifizetik, ebbõl következõen az alkalmi takarításokra külön nem kell fizetni.<br>
Ajánlatkérõ elismerte, hogy a bontási jegyzõkönyvben a City Service Rt.-nél nem tüntették fel az általa vállalt teljesítési határidõt, de ettõl függetlenül az ajánlata érvényes, mert egyértelmû nyilatkozatot tartalmazott arra, hogy folyamatosan vállalja a teljesítést.<br>
Visszautasította, hogy eljárása során megsértették volna az esélyegyenlõség, illetve az eljárás tisztaságának az elvét.<br>
Álláspontja szerint nem tettek kirívóan alacsony ellenszolgáltatásra ajánlatot, ez abból is megállapítható, hogy több ajánlattevõ tett a nyerteshez hasonlóan 30-40%-kal alacsonyabb árra ajánlatot.<br>
Bejelentette, hogy a nyertessel az eljárást lezáró szerzõdést 2002. november 4-én kötötték meg.<br>
Ajánlatkérõ részérõl eljáró felelõs személy Izsák András írásbeli észrevételében - az ajánlatkérõvel azonos indokokra hivatkozással - kérte a jogorvoslati kérelem elutasítását. Elõadta, csak adminisztratív tévedésbõl, elírásból eredõen került feltüntetésre a dokumentációban az alkalmi nettó díjaknál, az elsõnél, hogy az óradíj, a többi alkalmi nettó díjnál csak a díjra kértek árajánlatot Ft/m2/alkalom mértékegység mellett. Felhívta arra is a figyelmet, hogy a kérelmezõ magas árajánlata miatt egyébként sem lehetett volna nyertes.<br>
A City Service Rt. mint nyertes ajánlattevõ írásbeli észrevételében kérte a jogorvoslati kérelem elutasítását.<br>
Elõadta, hogy ajánlatában az alkalmi takarítók díját úgy határozta meg, ahogy azt az ajánlatkérõ elõírta: "óradíj Ft/m2/alkalom", és ez nem minõsül többváltozatú ajánlatnak, nem fejez ki több variációt. Ajánlatában a különbözõ feltételek - és nem bennfentes információkra alapozva - miatt adta meg a 2. részszempontnál eltérõen az ajánlatát. Ugyanis a kétféle takarítási igény egészen más tevékenységet kíván.<br>
Álláspontja szerint ajánlati áruk nem kirívóan alacsony, így ajánlatkérõnek nem kellett írásban magyarázatot kérni.<br>
Tény, hogy a 14 ajánlattevõ közül öten hozzá hasonlóan alacsonyabb áron vállalták a szolgáltatást, azonban épp ez is kifejezi, hogy ilyen áron is megfelelõ lehet a teljesítés.<br>
A Villám Rt. és a Pedantó Kft. mint egyéb érdekeltek, észrevételükben - a kirívóan alacsony ellenszolgáltatás kivételével - egyetértettek a jogorvoslati kérelemben foglaltakkal.<br>
A Villám Rt. elõadása szerint nem áll fenn kirívóan alacsony ár, az általa megajánlott havi átalánydíjért a teljesítés biztosítható, más ajánlattevõknél a szervezetlenség vagy más ok miatt szükséges magasabb összegû díj meghatározása.<br>
A Pedantó Kft. viszont arra hivatkozott, hogy a nyertes által ajánlott ellenszolgáltatási díja olyan alacsony, amellyel az elvárt szolgáltatási színvonal nem biztosítható.<br>
A Döntõbizottság a kérelmezõ jogorvoslati kérelmérõl az alábbi indokokra tekintettel megállapította, hogy az részben alapos.<br>
A kérelmezõ jogorvoslati kérelme szerint jogsértõ az ajánlati dokumentáció arra vonatkozó része, amelyben ajánlatkérõ az alkalmi felkérés alapján dolgozó takarítók óradíját Ft/m2/alkalom kérte megadni.<br>
A kérelmezõ jogorvoslati kérelmében kifogásolta azt is, hogy az ajánlatkérõ által készíttetett bontási jegyzõkönyv nem felel meg a dokumentáció elõírásainak.<br>
A Döntõbizottság e kérelmi részek vonatkozásában megállapította, hogy azok elkésetten kerültek benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint: "Az eljárás az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni... E határidõk elmulasztása jogvesztéssel jár."<br>
E törvényi szabályozás lényege, hogy a Kbt. a jogsértõ esemény tudomásra jutásától számított 15 napos határidõt biztosít arra, hogy benyújtsák a jogorvoslati kérelmet. E határidõ elmulasztása jogvesztéssel jár.<br>
Az ajánlati felhívás 5. b) pontja szerint a dokumentáció a felhívás megjelenésének napján és az azt követõ naptól számított 15. napig vásárolható meg. Ebbõl megállapítható, hogy az ajánlati dokumentáció megvásárlásának végsõ határideje 2002. szeptember 6-a. A kérelmezõnek a Kbt. fenti rendelkezésébõl következõen ettõl számított 15 nap állt rendelkezésére, hogy az ajánlati dokumentációt megtámadja. A kérelmezõ ezt a határidõt elmulasztotta, jogorvoslati kérelmét csak 2002. október 28-án terjesztette elõ.<br>
Az ajánlatok bontása 2002. október 2-án történt, melyen a kérelmezõ részt vett. Ajánlatkérõ a bontási jegyzõkönyvet 2002. október 8-án küldte meg a kérelmezõ részére faxon.<br>
A kérelmezõ 2002. október 28-án nyújtotta be jogorvoslati kérelmét. Ezen idõpontok összevetésébõl megállapítható, hogy - még az 2002. október 8-i idõpontot is figyelembe véve - a kérelmezõ a tudomásra jutástól számított 15 napos jogvesztõ határidõ letelte után nyújtotta be a bontási jegyzõkönyv tartalmát kifogásoló kérelmét.<br>
A fentiekre tekintettel e két kérelmi részt a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, mint elkésettet elutasította.<br>
A Döntõbizottság megállapította, hogy alapos a kérelmezõnek a nyertes ajánlatának az érvénytelenségére vonatkozó jogorvoslati kérelme.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság a fentiekben részletesen ismertette ajánlatkérõ dokumentációjának arra vonatkozó részét, amelyben meghatározta, hogy miként kell az ajánlatban az alkalmi nettó díjakat megadni, továbbá elõírta, hogy az árajánlatot a "D" típus oldalon kell megtenni.<br>
A Döntõbizottság a nyertes ajánlattevõ - fentiekben ismertetett - ajánlata alapján megállapította, hogy az nem felel meg a dokumentáció elõírásainak.<br>
Ajánlatkérõ a 2. részszempontnak megfelelõen egy tételben kért díjajánlatot az alkalmi felkérés alapján dolgozó takarítók díjazására. Ezzel szemben a nyertes ajánlattevõ két árajánlatot tett. Ez önmagában megalapozza ajánlata érvénytelenségét, annál is inkább, mert nem is állapítható meg az ajánlat alapján, hogy mi a különbség a két rész között, és az ekként megtett ajánlat nem értékelhetõ és nem hasonlítható össze a többi ajánlattal.<br>
Ajánlatkérõ jogsértést követett el akkor, amikor nem nyilvánította érvénytelenné a nyertes ajánlatát emiatt, ezzel megsértette a Kbt. fentiekben hivatkozott 52. § (2) bekezdés d) pontját.<br>
A jogorvoslati kérelmében kifogásolta azt is a kérelmezõ, hogy az õ ajánlatát érvénytelenné nyilvánították, pedig a dokumentációban megadott mértékegységnek megfelelõen tette azt meg - nem vitatva, hogy valójában nem alkalmazható az a mértékegység. Továbbá hivatkozott arra is, hogy számos ajánlattevõ tért el a dokumentáció elõírásától, azokat pedig érvényesnek fogadták el. E kifogások tartalmi eleme az, hogy a dokumentációban a 2. részszempontnál meghatározott mértékegység nem alkalmazható, ez okozott problémát az ajánlatok megtétele során.<br>
A Döntõbizottság megállapította, hogy ajánlatkérõ sem a felhívását, sem a dokumentációját nem módosította, továbbá a helyszíni konzultáción - amelyen jogi lehetõsége sem lett volna módosításra - még "pontosítása" sem történt meg a megadott mértékegységnek. Ajánlatkérõ ezzel ellentétes hivatkozását nem igazolj a az általa készített helyszíni konzultációs jegyzõkönyv. Továbbá az sem, hogy még a helyszíni konzultáción részt vevõ ajánlattevõk is "vegyesen" tették meg e részszempontnál az ajánlatukat. Ennek következménye volt, hogy valójában a 2. részszempontnál a 14 ajánlat ajánlati ára összehasonlíthatatlanná vált az eltérõ mértékegységek miatt.<br>
A dokumentáció e részét a nyitva álló jogorvoslati idõben egy ajánlattevõ sem támadta meg. Az ajánlatkérõ az eljárást lezáró szerzõdését már megkötötte, erre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján már nem terjesztette ki hivatalból a vizsgálat tárgyát erre.<br>
A dokumentáció nem helyes tartalmi elõírása így utólag már nem vizsgálható felül, erre tekintettel megalapozottan nem is lehet állást foglalni arról, hogy mely ajánlati árat adták meg úgy, hogy az tartalmilag is értékelhetõ legyen, illetve a dokumentációnak is megfeleljen.<br>
A Döntõbizottság nem adott helyt a kérelmezõ jogorvoslati kérelme azon részének, melyben annak megállapítását kérte, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdését. E rendelkezés szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie. A Kbt. szabályozása alapján kialakult általános joggyakorlat az, hogy csak érvényes ajánlatok vizsgálhatók, illetve hasonlíthatók össze.<br>
A Döntõbizottság a fentiekben megállapította azt, hogy egyrészt érvénytelen a nyertes ajánlata. Másrészt rámutatott arra is, hogy több ajánlat vonatkozásában nem állapítható meg egyértelmûen, hogy érvényes vagy érvénytelen az ajánlat. Jelen esetben pedig valamennyi részszempont az ellenszolgáltatással, az árral kapcsolatos.<br>
Így a Döntõbizottság a kérelmezõ jogorvoslati kérelmének e részét ezen akadályok miatt utasította el a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján. Megjegyzi a Döntõbizottság, hogy a benyújtott ajánlatok kielégítették az ajánlatkérõ által támasztott mûszaki, szakmai követelményeket, ezért figyelemmel a fentiekben ismertetett árakra és arra a tényre, hogy maga az ár szabad ár és az egyes ajánlattevõk a rendelkezésükre álló személyi, anyagi stb. eszközeik alapján döntenek ajánlati áruk meghatározásáról, nem vonható le megalapozottan olyan következtetés, hogy kirívóan alacsony ár fennállna, különösen ilyen típusú szolgáltatás esetén.<br>
A Döntõbizottság megállapította, hogy nem alapos a kérelmezõ jogorvoslati kérelmének az esélyegyenlõség és a verseny tisztasága megsértésére vonatkozó része.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésének rendelkezése értelmében az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. Míg a Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A kérelmezõ e jogorvoslati kérelmét azzal indokolta, hogy a nyertes ajánlattevõnek, miután jelenleg takarítást végez a Gazdasági és Közlekedési Minisztérium más épületében, tudomása lehetett közelgõ - esetleg folyamatban levõ - felújítási munkálatokról, ezért tett külön festés utáni nagytakarításra árajánlatot, továbbá az ajánlatkérõ pedig azzal sértette meg a verseny tisztaságát és az esélyegyenlõséget, hogy ezt a külön árajánlatot értékelte.<br>
A Döntõbizottság a közbeszerzési eljárás irataiból és ajánlatkérõ nyilatkozataiból azt a következtetést vonta le, hogy nem állapítható meg olyan tény vagy körülmény, amely alapul szolgálna a verseny tisztasága, illetõleg az esélyegyenlõség megsértésének megállapításához.<br>
A kérelmezõ által hivatkozott körülmények ezt nem alapozzák meg önmagukban. A Döntõbizottság a fentiekben már megállapította, hogy a nyertes ajánlattevõ jogsértõen tett ajánlatot festés utáni nagytakarításra, amelynek konkrét jogkövetkezménye az érvénytelenség volt. Erre tekintettel további alapelvi sérelem vizsgálata már nem szükséges.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja alapján biztosított jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 52. § (2) bekezdés d) pontját, és ezt meghaladóan pedig a Kbt. 88. § (1) bekezdés a) pontja alapján utasította el a jogorvoslati kérelmet.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint a Döntõbizottság "bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
A Döntõbizottság a közbeszerzési eljárás iratai és ajánlatkérõ nyilatkozata alapján megállapította, hogy jelen közbeszerzési eljárásban a jogsértésért felelõs személy Izsák András igazgató.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4)-(5) bekezdése az alábbiak szerint rendelkezik a bírság mértékérõl, összegének meghatározásáról:<br>
(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. (Ez szervezetek esetében 1 M Ft, személyek esetében 100 E Ft.)<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a bírság összegének meghatározása során figyelembe vette, hogy ajánlatkérõ súlyos jogsértést követett el, érvénytelen ajánlatot benyújtót hirdetett ki az eljárás nyertesének, és vele is kötötte meg az eljárást lezáró szerzõdést. Ugyanakkor ajánlatkérõ beszerzésének értéke - tekintettel a megajánlott havi átalánydíjakra - még határozatlan idõtartam esetén is, amelynél a <a href="http://net.jogtar.hu/jr/gen/getdoc.cgi?docid=99500040.tv#4">Kbt. 4. §-á</a>ban meghatározott idõtartamot vesszük figyelembe, nem magas értékû. E körülményekre tekintettel a Döntõbizottság a minimális bírságnál magasabb összegû bírság kiszabását ítélte indokoltnak, ezért a bírság összegét 1,5 M Ft-ban állapította meg, míg a felelõs személlyel szemben elegendõnek ítélte a minimális bírság kiszabását.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A Döntõbizottság az eljárása során ideiglenes intézkedést nem hozott, mert annak törvényi feltételei a szerzõdéskötésig nem voltak megállapíthatók.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 27.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>