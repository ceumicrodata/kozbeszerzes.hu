<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10582)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.612/10/2002.<br>
<br>
Tárgy: az Elamen Rt. jogorvoslati kérelme Balmazújváros Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az Elamen Kereskedelmi és Vendéglátó Rt. (1095 Budapest, Soroksári út 98., a továbbiakban: kérelmezõ) kérelmét, melyet Balmazújváros Város Önkormányzata (4060 Balmazújváros, Kossuth tér 4-5., a továbbiakban: ajánlatkérõ) "a városban lévõ 14 gyermekintézmény napi étkezésének biztosítása" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 39. számában 2002. szeptember 25-én nyílt eljárás megindítására tett közzé ajánlati felhívást 7270/2002 sz. alatt a rendelkezõ részben írt tárgyban.<br>
Az ajánlati felhívás szerint a szerzõdés idõtartama folyamatos, 2003. január 1-jétõl 2008. július 30-ig.<br>
A felhívás 13. a) pontja szerint az elbírálás szempontja az összességében legelõnyösebb ajánlat, a b) pont szerinti részszempontok alapján:<br>
részszempontok	súlyszámok<br>
<br>
1. a szolgáltatás bruttó ára 1 adag árában megadva 2003. évi árszinten az alábbi bontásban	 10<br>
ezen belül alrészszempontok súlyszámai intézménytípusonként:<br>
- bölcsõde<br>
	3 × étk. (tízórai, ebéd, uzsonna)<br>
	1 × étk. (ebéd)	1<br>
- óvodák<br>
	3 × étk. (tízórai, ebéd, uzsonna)<br>
	2 × étk. (tízórai, ebéd)<br>
	1 × étk. (ebéd) 	3<br>
- ált. isk.<br>
	3 × étk. (tízórai, ebéd, uzsonna)<br>
	1 × étk. (ebéd)	5<br>
- középisk.<br>
	1 × étk. (ebéd)	1<br>
<br>
2. az évszakhoz igazodó, idényjellegû zöldségek, gyümölcsök aránya	6<br>
<br>
3. heti étrendajánlatsorok	4<br>
<br>
4. teljesítési garancia bankgarancia formájában a szolgáltatási szerzõdés vállalt kötelezettség maradéktalan teljesítése	3<br>
ezen belül alrészpontok súlyszámai:<br>
- a szolgáltatás mértékére vonatkozó	1<br>
- a szolgáltatás idejére vonatkozó	1<br>
- a szolgáltatás összegére vonatkozó	1<br>
<br>
5. ajánlattevõ által megajánlott bérleti díj éves bontásban	2<br>
Az értékelés során adható pontszám részszempontonként 1-20.<br>
A részszempontok pontszámainak meghatározása az alábbiak szerint történik:<br>
- a legkedvezõbb ajánlat	20 pont<br>
- a legkedvezõtlenebb ajánlat	1 pont<br>
- a közbensõ tartományban levõ ajánlatok pontszámainak meghatározása arányosítással történik.<br>
A 16. pont 7. francia bekezdése szerint az ajánlattevõk részére az ajánlatkérõ a felhívás megjelenését követõ 25. napon - ha ez a nap nem munkanap, akkor az ezt követõ elsõ munkanapon - 10.00 órakor konzultációt tart a 7. b) pontban meghatározott helyen. A konzultációról készült jegyzõkönyvet az ajánlati dokumentációt kiváltott minden ajánlattevõnek 8 napon belül megküldi.<br>
Az ajánlatkérõ dokumentációt is készített, amelyet a kérelmezõn kívül a Junior Rt. és a Sodexho Kft. vásárolt meg.<br>
A kérelmezõ a bírálati részszempontok közül a teljesítési bankgarancia alszempontjaira vonatkozóan tájékoztatást kért 2002. szeptember 30-án az ajánlatkérõtõl.<br>
A 2002. október 3-án kelt tájékoztató válasz szerint a szolgáltatás árával és a teljesítési garanciával kapcsolatos részszempontokra az ajánlatkérõ a Közbeszerzési Értesítõ jogi lektorának kérésére bontotta alszempontokra.<br>
A felmerülõ kérdések megvitatása a 2002. október 21-én esedékes konzultáción megtörténik a tájékoztatás szerint.<br>
A kérelmezõ 2002. október 14-én benyújtott jogorvoslati kérelmében kérte, hogy a Döntõbizottság ideiglenes intézkedéssel függessze fel a közbeszerzési eljárást. Álláspontja szerint jogsértõek az ajánlati felhívás 13. b) pontjában meghatározott részszempontok közül a teljesítési garancia, bankgarancia formájában a szolgáltatási szerzõdésre vállalt kötelezettség maradéktalan teljesítésére megállapított alszempontok:<br>
- a szolgáltatás mértékére vonatkozó	1,<br>
- a szolgáltatás idejére vonatkozó	1,<br>
- a szolgáltatás összegére vonatkozó	1,<br>
mivel azok azonos fogalmat takarnak. Véleménye szerint az alszempontokban a mérték fogalomkörébe tartozik az idõ és a mennyiség meghatározása, és a Kbt. elõírása szerint a részszempontok nem eredményezhetik ugyanazon ajánlati tartalmi elem többszöri értékelését. Kérelmében utalt az ajánlatkérõnek feltett tisztázó kérdésére és a kapott válaszra.<br>
Az ajánlatkérõ a kérelem elutasítását kérte. Elõadta, hogy a részszempont alszempontokra történt bontása álláspontja szerint egyértelmû, mivel a szolgáltatás mértéke (amely mennyiséget jelent) nem azonos az idõ fogalmával.<br>
A 2002. október 21-én tartott konzultációról készült jegyzõkönyvben rögzítette az ajánlatkérõ a bankgarancia-igényére vonatkozóan, hogy a pályázatot nyert ajánlattevõ által szolgáltatandó bankgaranciában a teljes összegnek kell szerepelnie, ezen belül kell ajánlattevõnek meghatározni az alrészpontokhoz kapcsolódó értékek megállapítását.<br>
Az ajánlatkérõ 2002. november 6-án keletkezett levelében arról tájékoztatta a Döntõbizottságot, hogy az ajánlati felhívását visszavont, és az errõl szóló hirdetmény tervezetét megküldte a Közbeszerzési Értesítõ szerkesztõbizottságának. Errõl 2002. november 4-én az ajánlattételi dokumentációt kiváltó valamennyi pályázót külön is értesítette.<br>
A Döntõbizottság a rendelkezésre álló iratok alapján megállapította hatáskörének hiányát, ezért a jogorvoslati kérelmet érdemi vizsgálat nélkül elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi. IV. törvényt kell alkalmazni.<br>
Az államigazgatási eljárás általános szabályairól szóló 1957. évi IV. tv. (továbbiakban Áe.) 7. § (1) bekezdése szerint a közigazgatási szerv hatáskörét és illetékességét az eljárás bármely szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(1) A nyílt eljárás ajánlati felhívással vagy elõminõsítési eljárással indul, melyet az ajánlatkérõ köteles hirdetmény útján közzétenni.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) Az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie.<br>
A fent idézett rendelkezések alapján, ha ajánlatkérõ az ajánlati felhívás közzétételével a közbeszerzési eljárást megindította, lehetõsége van egészen az ajánlattételi határidõig beszerzési szándékát megváltoztatni, s úgy dönteni, hogy a közbeszerzési eljárást nem kívánja lefolytatni. Ha így dönt, arról ajánlati felhívást visszavonó hirdetményt kell közzétennie. A közzététel azt eredményezi, hogy a megindított közbeszerzési eljárás megszûnt.<br>
Ajánlatkérõ a törvény rendelkezése alapján jogszerûen hozhat döntést az ajánlati felhívás visszavonásáról és így a közbeszerzési eljárás megszüntetésérõl, e körben kötelezettsége csak a dokumentáció ellenértékének visszafizetése és az esetlegesen kikötött ajánlati biztosíték visszafizetése tekintetében áll fenn a <a href="http://net.jogtar.hu/jr/gen/getdoc.cgi?docid=99500040.tv#37">Kbt. 37. § </a>(4) bekezdése és 41. § (5) bekezdése alapján.<br>
Az ajánlati felhívás visszavonásával - amely a jogorvoslati eljárás megindítását követõen elõállt körülmény - már nincs ajánlatkérõi döntés sem, melynek jogszerûségét a Döntõbizottságnak vizsgálnia lehet.<br>
A <a href="http://net.jogtar.hu/jr/gen/getdoc.cgi?docid=99500040.tv#19">Kbt. 19. § </a>(1) bekezdése alapján a Döntõbizottság hatáskörébe a közbeszerzési eljárásokkal kapcsolatos jogsértõ vagy vitás ügyek miatti jogorvoslatok intézése tartozik.<br>
Ajánlatkérõ a jogorvoslati eljárás során az ajánlati felhívás visszavonásáról döntött a 174/2002. (XI. 4.) Ök. sz. határozatával. Ezen döntésérõl 2002 november 4-én értesítette az ajánlati dokumentációt kiváltó pályázókat, valamint a Döntõbizottságot. Az ajánlati felhívás visszavonásáról szóló hirdetmény tervezetét megküldte a Közbeszerzési Értesítõ szerkesztõbizottságának, aki ezt 9536/2002 szám alatt teszi közzé.<br>
A fentiekbõl és a Kbt. idézett rendelkezései alapján a Döntõbizottság megállapította, hogy a közbeszerzési eljárás megszûnt, így a kérelmezõ kérelme alapján a jogorvoslati eljárás már nem folytatható le, és erre tekintettel a Döntõbizottság hatáskörének hiánya megállapításának van helye.<br>
A fenti indoklásban kifejtettek alapján a Döntõbizottság megállapította hatáskörének hiányát, ezért a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja szerint elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 12.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>