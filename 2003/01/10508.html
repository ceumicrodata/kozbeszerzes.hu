<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10508)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.609/16/2002.<br>
<br>
Tárgy: a Maszer Rt. kérelmezõ jogorvoslati kérelme Balatonboglár Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága Magyar Épületszerelõ Rt. (1097 Budapest, Koppány u. 13-15., továbbiakban: kérelmezõ) kérelme alapján indult jogorvoslati eljárásban, melyet Balatonboglár Város Önkormányzata (8630 Balatonboglár, Erzsébet u. 11., képviseli: Halmos és Szigetvári Ügyvédi Iroda, dr. Halmos Gábor ügyvéd, 7400 Kaposvár, Bajcsy Zs. u. 14/A., továbbiakban: ajánlatkérõ) "Balatonboglár, Gaál Gaszton utca hrsz.: 1265/15. alatti szabadidõ- és sportcentrum építése" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését, a Kbt. 59. § (1) bekezdését, és a Kbt. 61. § (1) bekezdését, ezért a Döntõbizottság ajánlatkérõt 10 000 000 Ft, azaz tízmillió forint pénzbírsággal sújtja.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MNB 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2002. április 24-én részvételi felhívást jelentetett meg tárgybani beszerzés megvalósítására. Az eljárás elõminõsítési szakaszát követõen a részvételre jelentkezõket ajánlattevõ mind ajánlattételre hívta fel, melynek feltételeit az ajánlati dokumentáció tartalmazta.<br>
Ajánlatkérõ a dokumentáció 11. a) pontjában írta elõ a csatolandó igazolások, nyilatkozatok körét a Kbt. rendelkezéseire hivatkozással. Ezek között került meghatározásra a Kbt. 46. § (8) bekezdése szerinti nyilatkozat és a Kbt. 46. § szerinti igazolások, nyilatkozatok csatolására.<br>
Az ajánlatok összeállításának tartalmi, formai követelményeit a dokumentáció 16. pontja tartalmazza. A dokumentáció 16. a) pontjában ajánlatkérõ elõírta, hogy az ajánlattevõk kötelesek az ajánlat minden oldalát szignálni. Az oldalak 1-tõl kezdõdõen egymást követõ sorszámmal legyenek ellátva, továbbá oldalszámmal ellátott tartalomjegyzéket is kell csatolni.<br>
A dokumentáció meghatározta a szerzõdés teljesítését biztosító mellékkötelezettségek (kötbér, szavatosság stb.) legkisebb mértékét a következõk szerint: ajánlatkérõ az ajánlati összeg nettó 10%-ára szavatossági bankgarancia kiadására vonatkozó banki szándéknyilatkozatot ír elõ a megajánlott jótállási idõre vonatkozóan. Határidõ-mulasztás esetére ajánlatkérõ minimum 160 ezer Ft/nap kötbér kötelezettséget határoz meg. A dokumentáció tartalmazza a beruházás megvalósításának ütemeit is azzal együtt, hogy 19 rész és 1 végszámlában maximálja a kivitelezés során benyújtható számlák számát, valamint meghatározza, hogy a 2002. évi bruttó kifizetés nem haladhatja meg a 120 M Ft-ot.<br>
Az ajánlattételi határidõre, 2002. szeptember 27. napjára a ZÁÉV Rt., a Hírös-Ép Kft., a Contur-Bau Rt., a Strabag Rt., a Középületépítõ Rt. és kérelmezõ nyújtott be ajánlatot. Ajánlatkérõ az ajánlatokat elbírálta, majd 2002. október 4-én eredményt hirdetett, mely szerint kizárólag a Hírös-Ép Kft. ajánlata érvényes, a többi ajánlat a dokumentáció 16. pontjában foglaltak be nem tartása, illetve a Contur-Bau a vállalási ár összes pályázó által adott nettó vállalási áraitól 20%-ot meghaladó mértékû eltérése miatt kizárásra került. Az eljárás nyertese a Hírös-Ép Kft. lett 602 234,8 E Ft-os árával.<br>
Kérelmezõ 2002. október 10-én nyújtott be jogorvoslati kérelmet, melyet 2002. október 17-én kiegészített. Ezekben sérelmezi:<br>
- Ajánlatkérõ az eredményhirdetésrõl jegyzõkönyvet nem készített, az Összegzést nem küldte meg a Kbt.-ben elõírt határidõben, mivel legalább fax útján az eredményhirdetés napján meg kellett volna azt küldeni.<br>
- Az Összegzésben nem részletezte kérelmezõ ajánlata érvénytelenné nyilvánításának indokait, az Összegzést nem megfelelõen töltötte ki.<br>
- Az érvénytelenné és alkalmatlanná nyilvánított ajánlatokat is érdemben elbírálta, holott azok az elbírálásban már nem vehetnek részt.<br>
- Kérelmezõ álláspontja szerint azonban a nyertes ajánlata is érvénytelen, mivel az ugyan 10-10 év jótállási idõt tartalmaz, de a vállalt jólteljesítési garancia mértéke csak az 5. évig tart, így nem felel meg a dokumentáció 16. b) pont 4. bekezdésében foglaltaknak.<br>
- Kérelmezõ álláspontja szerint, ha nem nyilvánították volna érvénytelenné az ajánlatát, õ tette volna a legkedvezõbb ajánlatot.<br>
- A tárgyaláson ismertetett ajánlatkérõi döntést megalapozó érvénytelenségi okok tekintetében elõadta, hogy a hiányolt OEP-igazolásra nem tud nyilatkozni, a hatósági igazolásokat a részvételi szakaszban kellett csatolni, az ajánlatban nyilatkozat van arra nézve, hogy változás nem állt be az igazolások körében a részvételi szakaszt követõen.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése szerinti igazolás hiánya nem releváns, hiszen kérelmezõ nem külföldi cég, és ezen kötelezettség a külföldi székhelyû cégekre vonatkozik. Az oldalszámozás kifogásolásával kapcsolatban elõadta, hogy ajánlatnak azt tekintik, amelyen valamilyen információ van, így az üres oldalak álláspontja szerint nem minõsülnek ajánlatnak, így járt el az ajánlata elkészítésénél. A kérelmezõ az ismertetett érvénytelenségi okok alapján is jogsértõnek tartja ajánlatkérõ döntését az érvénytelenné minõsítés körében.<br>
A kérelmezõ a tárgyaláson visszavonta a bontási jegyzõkönyv megküldésére vonatkozó, valamint a fedezet rendelkezésre állására vonatkozó kérelmeit.<br>
Kéri a jogsértés megállapítását, az eljárást lezáró döntés megsemmisítését, ajánlatkérõ költségekben történõ marasztalását, ideiglenes intézkedéssel a szerzõdéskötés megtiltását.<br>
Ajánlatkérõ érdemi észrevételében elõadja, hogy az összegzést határidõben postára adta, ezt igazolják a csatolt feladóvevények.<br>
Kérelmezõ ajánlata - csak azért, mert õ adta a legalacsonyabb árajánlatot - még nem a legkedvezõbb ajánlat, a döntése alapját a nyertes ajánlattevõn kívül a többi ajánlattevõ érvénytelensége alapozza meg, az ajánlatok értékelését a csak saját maga és a pályázók egyébkénti tájékoztatása miatt végezte el, azonban ennek nincs hatása a döntésre, mivel az nem az értékelésen alapult, hanem, hogy csak a nyertes pályázat marad a többi érvénytelensége miatt.<br>
Ajánlatkérõ tájékoztatja a Döntõbizottságot, hogy a szerzõdést a nyertessel megkötötték 2002. október 14. napján.<br>
Kéri a kérelem elutasítását, kérelmezõ költségekben történõ marasztalását.<br>
Egyéb érdekeltként a ZÁÉV Rt. küldte meg a Döntõbizottságnak az ajánlatkérõhöz intézett levelét, melyben elõrevetíti jogorvoslati kérelem benyújtását. A Hírös-Ép Kft. (nyertes) észrevételében elõadja, hogy szabályos volt az eljárás. Az általa tett ajánlat határidõk, felelõsségvállalás és finanszírozás tekintetében olyan elõnyöket biztosít ajánlatkérõ számára, hogy összességében a legelõnyösebb volt.<br>
A jogorvoslati eljárás során tartott tárgyaláson a Középületépítõ Rt. egyéb érdekelt csatolta észrevételeit, amelyben kérelmezõvel egyezõen elõadja, hogy ajánlatkérõ az összegzést nem az elõírt 5 napos határidõben küldte meg részére. Érthetetlennek tartja, hogy ajánlatkérõ az összegzésben ismerteti az ajánlatok értékelését, ezt követõen azonban megállapítja, hogy valamennyi ajánlat a nyertesen kívül érvénytelen. Az ajánlatkérõ azonban nem ismerteti konkrétan az érvénytelenséget eredményezõ okokat. Az összegzésben szereplõ értékelést is vitatottnak tartja.<br>
A Döntõbizottság megállapította, hogy a kérelmezõ jogorvoslati kérelme részben alapos az alábbiak szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése az összegzés megküldésére is öt munkanapos határidõt ír elõ az eredményhirdetéstõl számítottan az ajánlatkérõ számára.<br>
Az ajánlatkérõ által rendelkezése bocsátott iratok alapján megállapítható volt, hogy ajánlatkérõ a 2002. október 4. napján megtartott nyilvános eredményhirdetést követõ 5. munkanapon, 2002. október 11. napján postai úton megküldte ajánlattevõk részére, és ezzel eleget tett a törvényben elõírt kötelezettségének az összegzés megküldésére vonatkozóan. A Kbt. hivatkozott rendelkezése nem teszi ajánlattevõ kötelezettségévé az összegzés megküldésének, továbbításának kötelezõ formáját, így nem állapítható meg jogsértés elkövetése pusztán azért, mert az összegzés nem került fax útján is megküldésre kérelmezõ részére az eredményhirdetés napján még akkor sem, ha ezen ajánlatkérõi eljárás alkalmazása ajánlattevõk részérõl érthetõ és méltányolható igény is.<br>
Tekintettel arra a tényre, hogy ajánlatkérõ kérelmezõ által sérelmesnek tartott döntését az képezte, hogy a nyertesen kívül valamennyi ajánlattevõ ajánlata érvénytelen volt, ezért az egyetlen - ajánlatkérõ döntése alapján - érvényes ajánlatot tevõ került nyertesnek kihirdetésre, így ajánlatkérõ által közölt és az összegzésben megjelenített értékelése, pontozása nem bír relevanciával ajánlatkérõ eljárást lezáró döntésének felülvizsgálata során.<br>
A közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében meghatározott értékelési metódus alkalmazásának értelme csak egynél több érvényes ajánlat beérkezése esetén van, összehasonlítani fogalmilag a közbeszerzési eljárásban csak több érvényes ajánlatot lehet.<br>
Helytálló kérelmezõ elõadása, mely szerint értelmetlen az ajánlatkérõ összegzésében közölt értékelés megadása akkor, ha valamennyi nyertesen kívüli ajánlat érvénytelen, azonban ajánlatkérõ ezen magatartásával jogsértést nem valósított meg, mivel az nem képezte döntésének alapját, azt a döntésének meghozatalához nem használta fel, ezért a Döntõbizottság e körben jogsértés megállapítását nem találta megalapozottnak.<br>
Ezt követõen a Döntõbizottság megvizsgálta, hogy ajánlatkérõ jogszerû döntést hozott-e a kérelmezõ kizárása körében:<br>
Ajánlatkérõ érvénytelenséget megállapító indokai a jogorvoslati eljárás során csatolt belsõ értékelési anyagokból váltak megismerhetõvé mind a kérelmezõ, mind a Döntõbizottság számára.<br>
Ezen iratok alapján a kérelmezõ ajánlata három ok miatt került érvénytelenné nyilvánításra. Az érvénytelenségi okok az ajánlatkérõ által csatolt "táblázatból a tartalmi és formai hibákról" iratban közöltek szerint kérelmezõ vonatkozásában: "A pályázó oldalszámozás helyett lapszámozással látta el a pályázatot. Hiányzik a pályázati kiírás szerinti a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdés szerinti igazolás/nyilatkozat. A 30 napos érvényû OEP-igazolás nincs pótolva."<br>
Az érvénytelenségi okokhoz, azok megjelölésén túl további indoklást ajánlatkérõ nem fûzött, azt a jogorvoslati eljárásban sem terjesztette elõ, sem írásban, sem szóban.<br>
A Döntõbizottság a rendelkezésére álló ajánlati szakasz iratai és a csatolt ajánlatok vizsgálata után az alábbiakat állapította meg:<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése a kizárólag külföldi székhellyel rendelkezõ ajánlattevõknek vagy alvállalkozók esetében tartalmaz kötelezettségeket, ajánlatkérõ a dokumentációban a fent hivatkozott szakaszt megjelölte mint pénzügyi-mûszaki alkalmasság igazolására kért adatot. A kérelmezõ mint belföldi székhelyû ajánlattevõ a törvény és egyben ajánlatkérõ által meghatározott köztartozásokra vonatkozó nyilatkozatait csatolta, a Kbt. 46. § (8) bekezdésénél jelezte, hogy az tárgytalan rá nézve.<br>
A Döntõbizottság álláspontja szerint kérelmezõ szempontjából értelmezhetetlen hiányként megállapítani a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdésben elõírtak elmulasztását, hiszen mint belföldi székhelyû cég rá nézve a Kbt. 46. § (1) bekezdés b) pontja az irányadó. Kérelmezõt sem a Kbt., sem az ajánlattevõ elõírása szerint nem terhelte a Kbt. 46. § (8) bekezdésében írt kötelezettségek. A fentiek alapján a Döntõbizottság álláspontja szerint nem képezhetett kérelmezõ vonatkozásában releváns érvénytelenségi okot a kizárólag külföldi ajánlattevõre elõírt kötelezettség nemteljesítése.<br>
A következõ érvénytelenségi ok az OEP-igazolás pótlásának elmulasztása. E körben a Döntõbizottság a rendelkezésére álló iratok alapján az alábbiak tényeket állapította meg:<br>
Ajánlatkérõ a dokumentáció 11. a) pontjában nyilatkozatot kért a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja tekintetében. A Kbt. 46. § (1) bekezdés b) pontja szerint az eljárásban nem vehet részt olyan ajánlattevõ, illetve alvállalkozó, akinek egy évnél régebben lejárt vám-, társadalombiztosításijárulék-, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve ha a hitelezõ az adósság késõbbi idõpontban történõ megfizetéséhez írásban hozzájárult. A fentiek tekintetében a Kbt. 46. § (4)-(5) bekezdései alapján nyilatkozni kell, illetve csatolni kell a hatósági igazolásokat a köztartozásokról.<br>
A kérelmezõ ajánlatában a köztartozások vonatkozásában csatolta nyilatkozatát a dokumentációban elõírtnak megfelelõen. A Döntõbizottság a rendelkezésre bocsátott iratokból az ajánlati felhívásban, ajánlati dokumentációban nem talált olyan ajánlatkérõi elõírást, amely bármilyen okból, bármilyen összefüggésben OEP-igazolást csatolását követelte volna meg, ilyen kötelezettségek ajánlatkérõ által a dokumentációban hivatkozott rendelkezések sem tartalmaznak, sõt a Kbt. rendelkezései sem követelnek meg, így ajánlatkérõ alappal nem jelölheti meg az ajánlat érvénytelenségét alátámasztó, azt megalapozó indokként olyan vélt hiányosságot, amely elõírására elõre nem került sor. A benyújtott ajánlatok közül kizárólag a nyertes ajánlatában lelhetõ fel OEP-igazolás, ez önmagában azonban nem szolgálhat elegendõ alappal más ajánlat érvénytelenítésre.<br>
Az utolsó érvénytelenséget megalapozó indok az elõírt oldalszámozás elmulasztása volt.<br>
Ajánlatkérõ az ajánlati dokumentáció 16. pontjában az oldalak 1-tõl kezdõdõen egymást követõ sorszámmal történõ ellátását írta elõ.<br>
A kérelmezõ ajánlatában csak a lapos számozására került sor, az ajánlat üresen maradt oldalai számozására nem. Tekintettel arra, hogy ajánlatkérõ az oldalak egymást követõ számozását írta elõ, a kérelmezõ lapszámozása nem tekinthetõ akként, hogy ezzel teljesítette ajánlatkérõ elvárását, így ezen hiányosságra ajánlatkérõ alappal hivatkozhatott.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján akkor érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) Az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.<br>
A fentiekbõl következõen ajánlatkérõ által megjelölt három okból egy, nevezetesen az oldalak sorszámozása kötelezettségének megszegése megalapozza ajánlatkérõ jogszerû döntését a kérelmezõ ajánlatának érvénytelensége vonatkozásában, ugyanis a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az az ajánlat, amely nem felel meg az ajánlati felhívás, illetõleg a dokumentációban foglalt feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának alkalmazását az ajánlattal kapcsolatban felmerült egyetlen - az ajánlati felhívástól, illetve a dokumentációtól - való nem megengedett eltérés is megalapozza ajánlatkérõ részére.<br>
A fent kifejtett indokok alapján tehát alaptalan kérelmezõ azon kérelmi eleme, amely ajánlata érvénytelenségének jogszerûtlenségére vonatkozott.<br>
Ezt követõen a Döntõbizottság megvizsgálta erre irányuló konkrét kérelmi elemre tekintettel a nyertes ajánlat érvényessége körében hozott ajánlatkérõi döntés jogszerûségét.<br>
Ajánlatkérõ az ajánlati dokumentáció 16. b) pontjában az alábbi elõírást tette:<br>
"A pályázó cégeknek a pályázat benyújtásával egyidejûleg az általuk tett ajánlati összeg nettó 10%-ára szavatossági bankgarancia kiadására vonatkozó banki szándéknyilatkozattal kell rendelkezniük a megajánlott jótállási idõre vonatkozóan."<br>
A nyertes ajánlattevõ ajánlatának 6. oldalán az elvégzett építészeti munkákért egyaránt 10 éves jótállási kötelezettséget vállalt, a hõszigetelésekre további 5 évet.<br>
A nyertes a jótállási kötelezettségei biztosítására a munkák teljes körû befejezésétõl számított kétéves idõtartamra jóteljesítési bankgaranciát ad a megrendelõnek a nettó vállalási ár 20%-áról. További 3 évre a nettó vállalkozási díj 5%-áról ad bankgaranciát.<br>
A nyertes által csatolt szándéknyilatkozat csak azt rögzíti, hogy az ajánlati összeg nettó 10%-ára szavatossági bankgaranciát fog nyújtani ajánlattevõ részére, annak idõtartamáról azonban nem szól. Az ajánlatban csatolt szerzõdéstervezet is kizárólag a jótállási kötelezettségek biztosítására összesen 5 éves idõtartamra tesz - ajánlattevõi nyilatkozattal egyezõen - vállalást a vállalási ár 20%-ra két évig, további 3 évre pedig 5%-ot. A eljárás lezárásaként megkötött szerzõdés sem tartalmaz a jótállási kötelezettségek teljesítésére a jóteljesítési bankgarancián túli vállalásokat.<br>
A fentiek alapján megállapítható, hogy a nyertes ajánlatában kizárólag az ajánlat 6. oldalán található a jótállási kötelezettségeinek biztosítására tett jóteljesítési bankgarancia körében tett vállalása értékelhetõ, értelmezhetõ - eltérõ más, kifejezett nyilatkozat hiányában -, azonban az nem elégíti ki az ajánlatkérõ dokumentációban tett elõírását a vállalása nem fedi le a vállalt 10 éves jótállási idõtartamot. Ezen túl még a csatolt szándéknyilatkozat sincs összhangban a nyertes által tett nyilatkozatokkal.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõk kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatásra.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján akkor érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Ajánlatkérõnek tehát a nyertes ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára hivatkozással, miután az nem felelt meg a felhívás, illetõleg a dokumentációban elõírt feltételnek a jótállási idõre vállalt bankgarancia tekintetében érvénytelennek kellett volna nyilvánítani és az eljárás további szakaszából kizárni.<br>
Érvénytelen ajánlat alapján az érvénytelen ajánlatot tevõ pályázót nem lehet jogszerûen a közbeszerzési eljárás nyertesének kihirdetni, így ajánlatkérõ eljárást lezáró döntése sérti a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdést, azáltal, hogy érvénytelen ajánlatot tevõ került nyertesnek kihirdetésre és vele került sor a szerzõdés megkötésére is.<br>
Tekintettel arra, hogy a Döntõbizottság a kérelmezõ és a nyertes ajánlatának érvénytelenségét állapította meg, utalva a fent már elõadottakra, mely szerint összehasonlításra csak az érvényes ajánlatok szolgálhatnak a közbeszerzési eljárásban, nem volt relevanciája a tényállás feltárása szempontjából a legkedvezõbb ajánlat vizsgálatának és megállapításának.<br>
Végezetül a Döntõbizottság megvizsgálta, hogy ajánlatkérõ a Kbt. rendelkezéseinek betartása mellett készítette-e el az összegzést az eljárás eredményérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése értelmében az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegzést készíteni az ajánlatokról, az abban foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
Az 5. számú melléklet alapján ajánlatkérõnek az érvénytelen ajánlatot tevõ, a kizárt és az alkalmatlan ajánlattevõk megjelölés mellett az érvénytelenség, kizárás vagy alkalmatlanság indokait is meg kell adnia. A jelen közbeszerzési eljárásban ajánlatkérõ eljárást lezáró döntésének jogalapját és a nyertes kihirdetését a valamennyi - a nyertes ajánlatának kivételével - ajánlat érvénytelensége és az egyetlen érvényes ajánlat elfogadása képezte. Ajánlatkérõ ugyan az összegzésében részletesen ismertette a döntésére kihatással nem lévõ ponttáblázatot, azonban az érvénytelennek minõsített ajánlatot tevõk megnevezésén kívül a döntést megalapozó indokokat nem adta elõ az egyes ajánlattevõk esetében, a kérelmezõ azokat csak a jogorvoslati eljárás során tartott tárgyaláson ismerhette meg, ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését.<br>
Az összegzés tartalmának jogszérû összeállításának kötelezettsége szorosan kapcsolódik a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában megfogalmazott alapelvekhez, különösen a nyilvánosság alapelvéhez. Ajánlattevõk tájékoztatása ajánlatkérõ döntéseirõl a nyilvánosság elvén túl azt is hivatott elõsegíteni, hogy ajánlattevõk élhessenek azon jogukkal, hogy ajánlatkérõ döntései ellen jogsértésre hivatkozással eljárást kezdeményezzenek, ezért a Kbt. 61. § (1) bekezdésében megfogalmazott kötelezettség ajánlatkérõ részérõl történõ megszegése jelentõs érdeksérelmet jelenthet az eljárásban részt vevõk számára.<br>
A Döntõbizottság a jogszabályban meghatározott tényállás felderítési kötelezettségének teljes mértékben eleget tett, a rendelkezésére álló iratokból megalapozott és helyes jogi következtetéssel hozta meg a döntését. Az eljárás során a Döntõbizottság ajánlatkérõ részére biztosította a közremûködés jogát, azonban ajánlatkérõ a többszöri írásbeli felhívás ellenére sem terjesztette elõ bizonyítékait döntése helyességének alátámasztására, nem élt a nyilvános tárgyaláson való részvéte lehetõségével, sem az iratbetekintési jogával.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) pontja alapján megállapította a rendelkezõ részben meghatározott jogsértés megtörténtét és az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt tekintettel, hogy ajánlatkérõ általa elkövetett jogsértések eredményeként nem az eljárás nyertesével került sor szerzõdéskötésre, amely jogsérelem a Döntõbizottság álláspontja szerint az egyik legsúlyosabbként értékelhetõ (itt nem tekinthetett el a Döntõbizottság attól, hogy a jogsértés már nem volt reparálható a szerzõdés megkötésére tekintettel). A fentieken túl a közbeszerzés értékét (a szerzõdés nettó összegre) vette figyelembe, amely: 602 234 800 Ft, így a kiszabott bírság a szerzõdéses érték 2%-át sem éri el.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 19.<br>
<br>
Dr. Sárkány Izolda s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>