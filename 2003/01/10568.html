<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10568)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.631/9/2002.<br>
<br>
Tárgy: a Johnson & Johnson Kft. jogorvoslati kérelme a Tolna Megyei Önkormányzat Balassa János Kórháza közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Barna Ágota ügyvéd (1136 Budapest, Balzac u. 37.) által képviselt Johnson & Johnson Kft. (2045 Törökbálint, Tó park, továbbiakban: kérelmezõ) jogorvoslati kérelmét - melyet a dr. Sándor Attila ügyvéd (7100 Szekszárd, Garay tér 1.) által képviselt Tolna Megyei Önkormányzat Balassa János Kórháza (7101 Szekszárd, Béri Balogh Á. u. 5-7., továbbiakban: ajánlatkérõ) a kórház 1 éves varróanyag- és varrógépbeszerzése tárgyú közbeszerzési eljárása ellen indított - a Döntõbizottság elutasítja.<br>
Az eljárás során felmerült költségeiket a felek saját maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. május 2-án megjelent számában a rendelkezõ részben megjelölt beszerzés tárgyában. Ajánlatkérõ részajánlat tételére lehetõséget biztosított. Külön-külön lehetett ajánlatot tenni az 1291 tucat felszívódó varrófonalra, az 1845 tucat nem felszívódó varrófonalra, valamint a 283 db EH varrógépre.<br>
Ajánlatkérõ a július 2-án tartott eredményhirdetésen a varrófonalakra a B. Braun Kft. ajánlatát, a varrógépekre pedig az Euromedic Trading Kft. ajánlatát hirdette ki nyertesnek.<br>
Kérelmezõ e döntés ellen benyújtott kérelmére indult jogorvoslati eljárásban a Döntõbizottság a D.408/13/2002. számú határozatával megsemmisítette ajánlatkérõ eljárást lezáró döntését, részben azért, mert az Euromedic Kft. a kiírás alapján alkalmatlan a szerzõdés teljesítésére, másrészt azért, mert a B. Braun Kft. részajánlata nem volt teljes körû.<br>
Ajánlatkérõ a döntése megsemmisítését követõen nem hozott új döntést, hanem az egyes beszerzési tárgyakra ajánlatot kért a közbeszerzési eljárásban ajánlatot tevõktõl, így kérelmezõtõl is október 1-jén a bélvarró gépekre.<br>
Kérelmezõ október 16-án jogorvoslati kérelmet terjesztett elõ a Döntõbizottsághoz. Sérelmezte, hogy ajánlatkérõ nem hirdette ki a megsemmisített döntését követõ új döntése eredményét, valamint azt, hogy ajánlatkérõ vélhetõen közbeszerzési eljárás mellõzése útján kívánja a varrófonalakat és a varrógépeket beszerezni.<br>
A jogorvoslati eljárásban november 21-én tartott tárgyaláson elõadta, hogy a Döntõbizottság D.408/13/2002. számú határozatát augusztus 13-án vette át, szeptember 9-én telefaxlevél útján tájékoztatást kért ajánlatkérõ ügyvédjérõl arra nézve, hogy ajánlatkérõ mikor fogja kihirdetni az új döntését. Kérdésére kitérõ választ kapott.<br>
Ajánlatkérõ észrevételében és a tárgyaláson kérte a jogorvoslati kérelem elutasítását.<br>
Az új döntés kihirdetése elmaradását sérelmezõ kérelmet illetõen elkésettségre hivatkozott. Elõadta, hogy miután a Kbt. vonatkozó rendelkezése alapján a D.408/13/2002. sz. határozat augusztus 22-én történt kézhezvételétõl számított 30 napon belül kellett volna kihirdetnie az új döntést, kérelmezõ szeptember 26-án már tudomással kellett hogy bírjon a kihirdetés elmaradásáról. Ez idõponttól a jogorvoslati kérelem október 16-án történt elõterjesztéséig a 15 napos jogvesztõ határidõ letelt. Tudhatta kérelmezõ abból is, hogy nem kíván új eredményt hirdetni, hogy ezt a tényt kérelmezõ két munkatársával az augusztus 26-án folytatott tárgyalás során közölte.<br>
Kérelmezõ képviselõje ezt a tényt a tárgyaláson vitatta, közölte, hogy nem küldött volna ajánlatkérõ jogi képviselõje részére szeptember 9-én ez irányú tájékoztatást kérõ telefaxlevelet, ha kérelmezõ a munkatársai útján egyértelmû tudomást szerzett volna a jogsértésrõl.<br>
Ajánlatkérõ hivatkozott továbbá arra, hogy a beszerzendõ termékekre a mûtõblokkbõvítés tervezett használatbavétele miatt lett volna szüksége, de a használatbavétel idõpontja halasztódik, és mivel korábban több terméket szerzett be, mint amire szüksége volt, kevesebb varrófonalat és varrógépet kell beszereznie, mint amennyi a május 2-i felhívásában szerepel. Így a beszerzés a közbeszerzési értékhatár alatti, egyenlõre nem tudja, mikor kerül sor a beszerzésre. Az árajánlatkérést csupán az árak ismerete céljából eszközölte.<br>
Ezért álláspontja szerint a jogorvoslati kérelem idõ elõtti.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a rendelkezésére bocsátott dokumentumok tartalma alapján megállapította, hogy a jogorvoslati kérelem egy részében elkésett, más részében megalapozatlan.<br>
Kérelmezõ kifogásolta, hogy ajánlatkérõ nem hirdette ki a megismételt döntése eredményét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése alapján a jogorvoslati eljárást a jogsértõ eseményrõl való tudomásszerzéstõl számított 15 napon belül lehet kérelmezni. A 15 napos határidõ elmulasztása jogvesztéssel jár.<br>
A jogsértõ esemény bekövetkezésének, illetõleg az arról kérelmezõ általi tudomásszerzésnek az idõpontja a jogorvoslati eljárásban irányadó tényállás adati szerint a következõképpen számítható:<br>
A Döntõbizottságnak az ajánlatkérõ korábbi döntését megsemmisítõ határozatát kérelmezõ augusztus 13-án vette kézhez. Kérelmezõ tehát szeptember 13-ig lehetett abban a hiszemben, hogy ajánlatkérõ a törvényes határidõben ki fogja hirdetni az eljárás eredményét vagy eredménytelenségét. Szeptember 14-én tehát kérelmezõnek már tudnia kellett, hogy ajánlatkérõ nem hirdette ki a megismételt értékelés alapján az eljárás eredményét. Szeptember 16-tól a jogorvoslati kérelem október 16-án történõ elõterjesztéséig a 15 napos jogvesztõ határidõ letelt.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint a Döntõbizottság a Kbt. 79. § (7) bekezdése szerinti feltételeknek így - többek között - a 15 napos jogvesztõ határidõre vonatkozó elõírásnak nem megfelelõ kérelmet elutasítja.<br>
A Döntõbizottság megállapította, hogy kérelmezõ az eljárást lezáró új döntés eredményhirdetése elmaradását sérelmezõ kérelmét elkésetten terjesztette elõ, ezért a Döntõbizottság azt elutasította.<br>
Kérelmezõ sérelmezte, hogy ajánlatkérõ azáltal, hogy a beszerzés tárgyaira nézve árajánlatokat kért a május 2-i felhívására ajánlatot tevõktõl, közbeszerzési eljárás megkerülésével kívánja a beszerzést megvalósítani.<br>
A Döntõbizottság vizsgálat tárgyává tette, hogy megvalósult, illetõleg megvalósulhat-e a közbeszerzési eljárás mellõzése törvényi tényállása azzal, hogy ajánlatkérõ árajánlatokat kért egyes cégektõl.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. §-á</a>nak és 2. §-ának rendelkezésébõl következik, hogy a törvény hatálya alá tartozó szervezetek közbeszerzési eljárás lefolytatása útján kötelesek beszerzéseiket (áru, szolgáltatás, építési beruházás) megvalósítani, ha a beszerzés értéke annak megkezdésekor eléri vagy meghaladja az éves költségvetési törvényben meghatározott összeget.<br>
A 2002. évi költségvetési törvény szerint ez az értékhatár árubeszerzés esetén 18 millió Ft.<br>
Ajánlatkérõ külön árajánlatot kért a varrófonalakra és külön árajánlatot a varrógépekre.<br>
A bélvarró gépekre a kérelmezõ 14 514 666 Ft-os, az Euromedic Kft. 15 176 500 Ft-os árajánlatot tett, a varrófonalakra a kérelmezõ 20 703 675 Ft-os, a Variomedic Kft. 10 844 402 Ft-os, a B. Braun Kft. 14 581 700 Ft-os árajánlatot.<br>
Kétségtelen, hogy a varrófonalakra és a bérvarró gépekre tett árajánlatok - a kérelmezõ varrófonalakra tett árajánlata kivételével - külön-külön nem érik el a beszerzési értékhatárt.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. §-a</a> azonban a jelen jogvita szerinti tényállásra irányadóan a következõképpen rendelkezik:<br>
"(1) Tilos e törvény megkerülése céljából a közbeszerzést a (2) bekezdésbe ütközõ módon részekre bontani.<br>
(2) A becsült érték kiszámítása során mindazon árubeszerzések vagy építési beruházások, vagy szolgáltatások értékét egybe kell számítani, amelyek<br>
a) beszerzésére egy költségvetési évben kerül sor [a 4. § (6) bekezdése szerinti eset kivételével], és<br>
b) beszerzésére egy ajánlattevõvel lehetne szerzõdést kötni, továbbá<br>
c) rendeltetése azonos vagy hasonló, illetõleg felhasználásuk egymással összefügg."<br>
"(4) Ha a becsült érték kiszámításakor a (2) bekezdésben foglaltakat nem vették figyelembe, a közbeszerzésnek a költségvetési évben még beszerzendõ tárgyaira - azok értékétõl függetlenül - csak a törvény szerinti eljárás alapján lehet szerzõdést kötni."<br>
Ezen bekezdéshez fûzött miniszteri indoklás így szól: "ha egy költségvetési évben közbeszerzési eljárás megtartása nélkül megkezdték egyes beszerzési tárgyak beszerzését, noha azok együttes értéke miatt alkalmazni kellett volna a Kbt.-t, a hátralévõ részekre akkor is közbeszerzési eljárást kell kiírni, ha azok értéke alacsonyabb, mint az értékhatár."<br>
Rögzíthetõ, hogy az a), b) és c) pont szerinti feltételek együttes fennállása szükséges ahhoz, hogy a beszerzésre fennálljon a részekre bontás tilalma.<br>
A b) és c) pontokban meghatározott esetkörre nézve fennáll az egybeszámítás kötelezettsége, mert a kétfajta termék beszerzésére lehetne egy ajánlattevõvel - nevezetesen a kérelmezõvel - szerzõdést kötni, valamint a varrófonal és a varrógép rendeltetése hasonló, mindkettõ mûtéti helyek összevarrására szolgál.<br>
Az a) pont szerinti esetkörre nézve a Döntõbizottság hivatalból vizsgálódott, nyilatkozattételre hívta fel ajánlatkérõt a 2002. évi eddigi beszerzési adatait illetõen.<br>
Ajánlatkérõ a következõképpen nyilatkozott:<br>
- 2002 januártól júliusig a 2001-ben lefolytatott közbeszerzési eljárás teljesítéseként szerzett be varrófonalat 2 234 360 Ft, varrógépet 11 364 153 Ft értékben.<br>
- 2002 augusztustól novemberig szabadkézi beszerzéssel 5 394 989 Ft értékû varrófonalat szerzett be a kérelmezõtõl és a B. Braun Kft.-tõl, 7 127 000 Ft értékû varrógépet pedig az Euromedic Kft.-tõl.<br>
- 2002 december hónapra szabadkézi beszerzéssel 1 500 000 Ft varrófonal és 1 500 000-2 000 000 Ft értékû varrógép megvásárlását tervezi.<br>
Az ajánlatkérõ nyilatkozatának adatait vizsgálva a Döntõbizottság a következõket állapította meg:<br>
Az elsõ bekezdés szerinti beszerzésre nem áll fenn az egybeszámítás kötelezettsége, mert ez nem közbeszerzési eljárás tartása nélküli beszerzés, hanem a 2001. évi közbeszerzési eljárás alapján kötött szerzõdés teljesítése.<br>
A második bekezdés szerinti beszerzésekkel kezdõdnek tehát az egybeszámítás tekintetében számba jöhetõ beszerzési tételek. Ezek összértéke 12 521 989 Ft. Ez az összeg nem éri el a közbeszerzési értékhatárt.<br>
A harmadik bekezdés szerinti tervezett beszerzéssel együtt a 2002. évi szabadkézi összbeszerzés 15 521 989 Ft-16 021 989 Ft értékû lesz, ami még szintén alatta marad a 18 000 000 Ft-os beszerzési értéknek.<br>
A Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>2) bekezdés a) pontja szerinti esetkör alapján nem állapítható meg az egybeszámítási kötelezettség.<br>
A Döntõbizottság álláspontja szerint ajánlatkérõ eljárása csak akkor valósítaná meg a közbeszerzés megkerülése törvényi tényállását, ha 2002. évben 18 millió Ft értéket elérõen vagy meghaladóan szerezne be varrófonalakat és/vagy varrógépeket.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése értelmében a közbeszerzési eljárás mellõzése törvényi tényállása a szabadkézi beszerzésre vonatkozó szerzõdés megkötésével valósul meg.<br>
A jogorvoslati eljárásban irányadó tényállás szerint ajánlatkérõ 2002 évben nem kötött 18 millió Ft-ot elérõ beszerzésre szerzõdést (illetve nem rendelt meg ilyen mennyiséget), a Döntõbizottság részére tett nyilatkozata szerint nem is fog ilyen értékre szerzõdést kötni.<br>
Ezért a Döntõbizottság a jogorvoslati kérelmet ebben a részében megalapozatlanság címén elutasította.<br>
A Döntõbizottság megállapította, hogy ajánlatkérõ nem követett el jogsértést azáltal, hogy a varrófonalakra és a varrógépekre árajánlatot kért egyes cégektõl, ezért a jogorvoslati kérelmet ebben a részében megalapozatlanság címén elutasította.<br>
Ajánlatkérõ nyilatkozata tartalmazta továbbá a következõket is: "2003. évben a beszerzéseket a 2002 október 1. napján kelt ajánlatkérõi árajánlatok alapján tervezi a kórház varrógép esetében 14 228 000 Ft értékben, varróanyag esetében 14 581 700 Ft értékben."<br>
A Döntõbizottság ezen nyilatkozatot illetõen felhívja ajánlatkérõ figyelmét, hogy a beszerzést a fentiekben kifejtettek alapján csak közbeszerzési eljárás keretében valósíthatja meg, és nem "a 2002. október 1. napján kelt ajánlatkérõi árajánlatok alapján."<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja és a 80. § (4) bekezdése szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 26.<br>
<br>
Dr. Csitkei Mária s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>