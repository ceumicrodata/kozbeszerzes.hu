<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10583)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.608/10/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás a Budapest VII. Kerület Erzsébetváros Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban Döntõbizottság elnöke) által a Budapest VII. Kerület Erzsébetváros Önkormányzata (1073 Budapest, Erzsébet krt. 6., képviseli: dr. Révai Károly ügyvéd, 1051 Budapest, Arany János u. 25. IV/7., a továbbiakban: ajánlatkérõ) "Budapest VII. ker., Dembinszky u. járdaépítése" tárgyú közbeszerzési eljárása ellen elõterjesztett jogorvoslati kezdeményezésének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) és d) pontját, valamint a Kbt. 71/B. § (2) bekezdését, ezért ajánlatkérõt 2 000 000 Ft (azaz kettõmillió forint) bírsággal sújtja.<br>
Kötelezi a Döntõbizottság ajánlatkérõt, hogy a bírságot a határozat kézbesítésétõl számított 15 napon belül fizesse be a Közbeszerzések Tanácsának a Magyar Államkincstárnál vezetett 10032000-01720361-00000000 számú számlájára.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
A fõváros VII. kerületében lévõ Dembinszky utca az ingatlan-nyilvántartás szerint a VII. kerületi önkormányzat tulajdona. Ez az utca tömegközlekedési útvonal, a BKV Rt. 74-es trolibuszjárata közlekedik itt. A tömegközlekedési utak fenntartása és fejlesztése a Fõvárosi Önkormányzat feladata.<br>
Ajánlatkérõ már 1994. óta kezdeményezte a Fõvárosi Önkormányzatnál a Dembinszky utca úttestének rendbetételét.<br>
A Fõvárosi Önkormányzat a 2002. évi költségvetési rendeletében döntött arról, hogy a Dembinszky u. útpályaszerkezetének felújítására a pénzügyi fedezetet biztosítja.<br>
A Fõvárosi Önkormányzat a Közbeszerzési Értesítõ 2002. június 12-i 24. számában (4578) tette közzé ajánlati felhívását nyílt eljárás megindítására a Dembinszky u. útfelújítására, a Dózsa György út és a Rottenbiller u. közötti szakaszokon.<br>
A felhívás 4. pontjában rendelkezett arról, hogy legkésõbb 2002. szeptember 30-ig vissza kell állítani az eredeti forgalmi rendet, a teljesítés véghatáridejét pedig 2002. október 31-ében állapította meg.<br>
A közbeszerzési eljárásban ajánlatot nyújtott be: a Swietelsky Út-Vasút Kft., a Strabag Kft., a Penta Kft.: és az EGUT Rt. A Fõvárosi Önkormányzat 2002. július 30-án hirdette ki az eljárást lezáró döntését. Az eljárás nyertese az EGUT Rt. lett, 260 050 738 Ft ajánlati árral, és ennek megfelelõen kötötték meg az eljárást lezáró szerzõdést. A kivitelezés megkezdõdött.<br>
Ajánlatkérõ képviselõ-testülete 2002. február 22-i ülésén - a költségvetés módosításaként - 20 000 000 Ft elõirányzat elkülönítésérõl rendelkezett a Dembinszky u. járdafelújítási és fásítási munkáira.<br>
Ajánlatkérõ 2002. áprilisában állapodott meg a Közlekedési Fõvárosi Tervezõ Iroda Kft.-vel az érintett utcaszakasz fásításos járdafelújítására tervdokumentáció elkészítésében. A szerzõdés aláírására késõbb került sor.<br>
Ajánlatkérõ megkereste a Fõvárosi Önkormányzat Fõpolgármesteri Hivatal Közlekedési Ügyosztályát is a tervezett útfelújítással kapcsolatban. A Fõvárosi Önkormányzat illetékes ügyosztálya a 2002. május 14-én kelt levelében arról tájékoztatta az ajánlatkérõt, hogy a határidõ közelsége miatt a Közlekedési Ügyosztály az útépítésre vonatkozó közbeszerzést a járdaépítéstõl függetlenül elindítja, és várhatóan május végén, június elején a Közbeszerzési Értesítõben megjelenteti. Közölte továbbá, hogy amennyiben a járdaépítés kivitelezéséhez segítséget kívánnak igénybe venni, akkor a Reformút Kft.-vel vegyék fel a kapcsolatot.<br>
2002. június második felétõl kezdõdõen a Fõvárosi Önkormányzat beruházását bonyolító Reformút Kft. rendszeresen tájékoztatta az ajánlatkérõt a Dembinszky u. útfelújításával kapcsolatos munkálatokról, a tartott egyeztetõmegbeszélésekrõl. Ajánlatkérõ már részt vett a 2002. július 12-én tartott munkaértekezletén.<br>
A Közlekedési Fõvárosi Tervezõ Iroda Kft. 2002. június 19-én küldte meg ajánlatkérõnek a fásítási tervet, 2002. júliusára készítette el a járdafelújítás kiviteli terveit és 2002. július 25-én küldte meg a kiviteli terv árazott költségvetését, míg augusztus 5-én a módosított tervezõi költségbecslést.<br>
Ajánlatkérõ jelezte - a Fõvárosi Önkormányzat beruházásának kivitelezõje - az EGUT Rt. felé, hogy járdafelújítási munkálatokra árajánlatot kér. Az EGUT Rt. 2002. augusztus 27-én küldte meg ajánlatkérõnek az árajánlatát, ebben jelezte, hogy az nem tartalmazza a fák telepítését, továbbá felhívta arra is a figyelmet, hogy a költségvetési kiírás csak 1500 m2 bontást tartalmaz, míg - véleményük szerint - még 3000 m2 feltüntetése szükséges. Árajánlatához mellékelt egy építési vállalkozási szerzõdéstervezetet.<br>
Ajánlatkérõ árajánlatot kért a VIANOVO 87 Közmû- és Útépítõ Kft.-tõl is, aki 2002. augusztus 26-án nyújtotta be árajánlatát a Dembinszky u.-i járda felújítási munkálataira.<br>
Ajánlatkérõ 2002. szeptember 13-án tárgyalásokat folytatott az EGUT Rt.-vel és a VIANOVO 87 Kft.-vel a benyújtott ajánlatukról.<br>
Az errõl készített emlékeztetõben ajánlatkérõ rögzítette, hogy két ajánlattevõt választott ki, egyrészt az EGUT Rt.-t, mert õ a Fõvárosi Önkormányzat beruházásában készülõ útépítési közbeszerzési eljárás nyertese, másrészt a VIANOVO 87 Kft.-t, mert a VII. kerületben park építésével kapcsolatos közbeszerzési eljárásban mint alvállalkozó a munkája alapján megfelelt. Rögzítette továbbá, hogy az EGUT Rt. - szóbeli közlése szerint - a munkálatokat - kapacitás hiányában - nem tudja elvállalni a kért határidõre, és árajánlata - bruttó 70 M Ft - jelentõsen meghaladta az önkormányzat költségvetésében meghatározott keretösszeget. A VIANOVO 87 Kft. módosította az írásban benyújtott ajánlatát: vállalta, hogy a páratlan oldali járdát 2002. október 20-ig átépíti, míg a teljes járdaépítést 2002. november 30-ig teljesíti; pontosította a beszerzés mennyiségét, és a végleges árajánlatát 55 M Ft átalányárban határozta meg. E tárgyaláson kérte ajánlatkérõ a VIANOVO Kft.-t a szerzõdéstervezete benyújtására.<br>
Az EGUT Rt. a 2002. szeptember 16-án kelt faxüzenetében tette meg végleges árajánlatát, ennek bruttó összege 69 391 690 Ft, míg nettó ajánlati ára 55 513 352 Ft.<br>
Ajánlatkérõ részére a tervezõ cég 2002. szeptember 18-án küldte meg a módosított kiviteli terveit.<br>
Ajánlatkérõ megbízási szerzõdést kötött a Reformút Kft.-vel a Dembinszky u.-i járdaépítés munkálatainak lebonyolítására. E szerzõdésben a munkakezdést 2002. október 1-jében, míg a befejezést 2002. november 30-ában határozták meg. A szerzõdéstervezetet a 2002. szeptember 16-án kelt kísérõlevéllel küldte meg ajánlatkérõ részére a Reformút Kft., míg a szerzõdés aláírásának dátumaként 2002. szeptember 5-e került feltüntetésre.<br>
2002. szeptember 24-én küldte meg a tervezõ cég a közmûegyeztetéseket is tartalmazó tervdokumentációt.<br>
Ajánlatkérõ megbízottjaként a Reformút Kft. 2002. szeptember 24-én átadta a VIANOVA 87 Kft. részére a munkaterületet a járdaépítés megkezdésére, amely azt átvette.<br>
Ajánlatkérõ és a VIANOVA 87 Közmû- és Útépítõ Kft. 2002. szeptember 25-én írta alá az építési szerzõdést a megtett ajánlatnak megfelelõ tartalommal. Rögzítették, hogy a nettó ajánlati ár 44 M Ft + 25% áfa.<br>
Ajánlatkérõ a 2002. szeptember 27-én kelt levelében kereste meg a Közbeszerzési Értesítõ szerkesztõségét hirdetmény közzététele nélküli tárgyalásos eljárás eredményérõl történõ tájékoztató közzététele érdekében. Továbbá ugyanazon a napon küldte meg tájékoztatóját a hirdetmény közzététele nélküli tárgyalásos eljárásról a Döntõbizottság elnöke részére. Tájékoztatójában ismertette, hogy a Fõvárosi Önkormányzat lefolytatta a közbeszerzési eljárását az úttest és a közmûvek felújítására és annak kivitelezését az eljárás nyertese, az EGUT Rt. végzi. Közölte, hogy ajánlatkérõ ehhez az útfelújítási munkákhoz való kapcsolódását határozta el, és ezért kötött tervezési szerzõdést, 2002. augusztusában készítették el a felújítási terveket, és a kivitelezési költségek ismeretében ajánlatkérõ képviselõ-testülete döntött a költségek vállalásáról.<br>
Az eljárásfajta választását az alábbiakkal indokolta:<br>
- a járda építése mûszakilag szervesen kapcsolódik a korábbi közbeszerzési eljárás tárgyát képezõ útfelújításhoz,<br>
- a járda felújításának bekerülési költsége nem haladja meg az útfelújítás költségeinek 50%-át,<br>
- a kivitelezési költségek biztosítását csak az elkészült tervek birtokában vállalhatta 2002. augusztus 29-i rendkívüli ülésén ajánlatkérõ önkormányzata,<br>
- az útépítés jelenlegi kivitelezõje kapacitás hiányában nem vállalta a munkák elvégzését,<br>
- az egyidejû kivitelezése az útnak és a járdának biztosítja az építés gyors szervezését, és ez kisebb megterhelést okozna a lakosságnak és a közlekedésnek,<br>
- a kivitelezés számára kedvezõ idõjárás még két hónapig biztosított a közelgõ tél miatt.<br>
Tájékoztatójában az általa választott eljárásfajtaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontját jelölte meg. Mellékelte a 2002. augusztus 29-én tartott rendkívüli önkormányzati képviselõ-testületi ülés jegyzõkönyvének kivonatát, a testület 272/2002. (VIII. 29.) sz. határozatának második pontja szerint a képviselõ-testület "elfogadja az elõterjesztés 1. sz. mellékletében részletezett ágazati feladatokkal összefüggõ elõirányzatok rendezését, és engedélyezi az ezzel kapcsolatos megrendelések, szerzõdéskötések beindítását, a munkálatok mielõbbi megkezdése végett."<br>
A melléklet vonatkozó része az alábbiakat tartalmazza:<br>
- Sorszám: 6410. címen<br>
- Feladat megnevezése: Út- és járdafelújítás, Dembinszky utcai járda díszburkolatú átépítése, tervezési kivitelezési munkák, növényzet telepítése, bonyolítási díj<br>
- Érvényes felújítási elõirányzat:	20 000 E Ft<br>
- Módosítás (&plusmn;):	38 813 E Ft<br>
- Módosított felújítási elõirányzat:	58 813 E Ft<br>
A Döntõbizottság elnöke 2002. október 10-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján nem állapítható meg a választott eljárásfajta törvényi feltételeinek megléte, erre tekintettel indítványozta a Döntõbizottság elnöke a választott eljárásfajta jogalapjának és az ajánlati felhívás jogszerûségének a vizsgálatát.<br>
A jogorvoslati eljárás során ajánlatkérõ becsatolta a beszerzésére vonatkozó iratokat, továbbá írásbeli észrevételt terjesztett elõ.<br>
Ajánlatkérõ észrevételében rámutatott arra, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alkalmazásának a feltételei is fennállnak.<br>
E körben arra hivatkozott, hogy elõre nem látható okból elõállt rendkívüli sürgõsségnek minõsül az a körülmény, hogy a képviselõ-testület csak a III. n.évi gazdálkodás ismeretében 2002. augusztus 29-i határozatával biztosította a pénzügyi fedezetet, és így már más eljárásfajta alkalmazására nem kerülhetett sor. Szükséges ugyanis az, hogy a Dembinszky u. úttestével egyidejûleg végezzék el a járdafelújítási munkálatokat. A két munka - az úttesten és a járdán végzendõ - szervesen összefügg, és indokolt az útnak és a járdának az egyidejû helyreállítása. Az úttest felújítása már folyamatban volt, így a kivitelezési határidõk más eljárásfajták mellett nem lettek volna betarthatók. Hivatkozott arra is, hogy a biztosított pénzügyi fedezet csak a 2002. évi költségvetési évre vonatkozott, és nem lett volna átvihetõ az újonnan megválasztott képviselõ-testület terhére.<br>
A Döntõbizottság megállapította, hogy a jogorvoslati kezdeményezés alapos.<br>
A Döntõbizottság elsõdlegesen a választott eljárásfajta törvényi feltételeinek a meglétét vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi. A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.<br>
A Döntõbizottság ajánlatkérõ tájékoztatója és írásbeli észrevétele alapján megállapította, hogy ajánlatkérõ közbeszerzési eljárása vonatkozásában három eljárásfajta feltételeinek a fennállására is hivatkozott.<br>
Tájékoztatójában kifejezetten a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontját jelölte meg, ugyanakkor tartalmilag a Kbt. 70. § (2) bekezdés a)-c) pontja szerinti hirdetmény közzététele nélküli eljárásfajta feltételeire nyilatkozott, míg írásbeli észrevételében azt adta elõ, hogy fennállnak a Kbt. 70. § (1) bekezdés c) pontjában elõírt feltételek is.<br>
Ugyan a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) és (2) bekezdése értelmében a hirdetmény közzététele nélküli tárgyalásos eljárások esetében a tájékoztatóban, illetve az ajánlati felhívásban egyértelmûen meg kell jelölni, hogy ajánlatkérõ a közbeszerzési eljárását milyen eljárásfajta szerint folytatja le. A Döntõbizottság úgy ítélte meg, hogy figyelemmel a felhozott számos eljárásfajtára a megalapozott döntés érdekében mindhárom eljárásfajta vonatkozásában megvizsgálja a feltételek fennállását.<br>
A Döntõbizottság elõször a kifejezetten megjelölt <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontját vizsgálta meg és megállapította, hogy annak feltételei nem állnak fenn.<br>
E törvényi szakasz szerint ajánlatkérõ akkor folytathat le tárgyalásos eljárást, ha: "a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna".<br>
Ajánlatkérõ beszerzése építési beruházás, ebbõl egyértelmûen megállapítható, hogy a fenti d) pontban alkalmazott eljárásfajta nem alkalmazható, nem voltak nyilvánosan közzétett kedvezõ feltételek, amelyek közül lehetett volna választani.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
Ezen eljárásfajta alkalmazásának elsõdleges feltétele, hogy az ajánlatkérõ korábban már lefolytasson egy közbeszerzési eljárást beszerzési igénye kielégítésére és annak eljárást lezáró szerzõdését megkösse, majd ezt követõen - általa elõre nem látható okok folytán - váljon szükségessé olyan kiegészítõ munkáknak az elvégzése, amelyek által teljesül az eredeti beszerzési igénye. Továbbá fenn kell állnia annak a feltételnek is, hogy indokolt legyen a munkáknak a korábbi nyertes ajánlattevõvel való elvégeztetése.<br>
Jelen esetben ezen eljárásfajta alkalmazásához szükséges elsõdleges feltételek nem állnak fenn. Ajánlatkérõ nem folytatott le korábban közbeszerzési eljárást e tárgyban, nem kötött erre szerzõdést, így semmiképpen nem alkalmazhatók a kiegészítõ munkákra vonatkozó rendelkezések. Valójában a Fõvárosi Önkormányzat folytatott le közbeszerzési eljárást, azonban itt ebbõl következõen különbözõ az ajánlatkérõk személye, másrészt kiemelendõ, hogy annak a közbeszerzési eljárásnak nem volt része a járdafelújítás. A Fõvárosi Önkormányzat közbeszerzési eljárásának a tárgya az útfelújítás volt, így csak az annak teljesítéséhez szükséges kiegészítõ munkákra indítható a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)-c) pontja alapján közbeszerzési eljárás.<br>
Nem áll fenn ajánlatkérõ beszerzése vonatkozásában a korábbi nyertes ajánlattevõi feltétel sem. Ajánlatkérõ ugyanis más ajánlattevõt is felhívott ajánlattételre, és vele is kötötte meg a szerzõdést.<br>
A fentiek alapján egyértelmûen megállapítható, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a)-c) pontja alkalmazásának elsõdleges feltételei nem állnak fenn, ezért a Döntõbizottság már nem is vizsgálta a további a)-c) pontokban támasztott speciális feltételek meglétét.<br>
A Döntõbizottság - az alábbi indokokra tekintettel - megállapította, hogy nem állnak fenn a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában szabályozott eljárásfajta feltételei.<br>
E törvényi rendelkezés értelmében az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha "az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából".<br>
Ezen eljárásfajta több feltétel együttes megléte esetén alkalmazható. E feltételek a következõk:<br>
- elõre nem látható ok,<br>
- rendkívüli sürgõsség,<br>
- más eljárásfajta határidõi nem lennének betarthatóak,<br>
- ajánlatkérõt nem terhelheti mulasztás a rendkívüli sürgõsség bekövetkezésében.<br>
A Döntõbizottság nem vitatja annak célszerûségét és gazdaságosságát, hogy az útfelújítással együttesen történjen meg a járda felújítása is. A Kbt.-ben szabályozott számos eljárásfajta erre megfelelõ lehetõséget is nyújt. Ugyanakkor a gazdasági illetve mûszaki célszerûség nem mentesíti ajánlatkérõket az alól, hogy betartsák a Kbt. vonatkozó elõírásait. Jelen esetben a Döntõbizottság álláspontja szerint nem állnak fenn a 70. § (1) bekezdés c) pontjában támasztott feltételek közül az elõre nem láthatóság és az, hogy az ajánlatkérõt nem terheli mulasztás.<br>
A benyújtott iratok alapján egyértelmûen megállapítható, hogy már hosszabb idõszak óta tervezett volt a járdafelújítás. Maga ajánlatkérõ különített el erre a célra 20 M Ft-ot a 2002. évi költségvetésében. Úgyszintén elõre látható volt, hogy a Fõvárosi Önkormányzat is elvégzi 2002-ben az úttest felújítását. Erre vonatkozóan - amit ajánlatkérõ is ismert - a Fõvárosi Önkormányzat elkülönítette a pénzügyi fedezetét, és 2002. júniusában meg is indította a közbeszerzési eljárását. Ezen eljárás megindításáról elõzetesen maga az ajánlatkérõ is tudott, figyelemmel a fentiekben ismertetett levelezésekre. A fentiek és az elkészült ütemezési tervek, kivitelezési határidõk ismeretében ajánlatkérõ tudta, vagy kellõ gondosság mellett tudhatta volna, hogy mikor szükséges a járdafelújítás elvégzése. Így az elõre nem láthatóság ajánlatkérõ vonatkozásában nem áll fenn. Nem alapozza meg az sem az elõre nem látható feltétel teljesülését, hogy ajánlatkérõ képviselõ-testülete 2002. augusztus 29-én hozott határozatot pótlólagos költségvetési forrás biztosításáról. Jelen esetben ajánlatkérõ személye és a pénzügyi fedezetet biztosító személy ugyanaz. A Döntõbizottság rendelkezésére bocsátott iratokból nem állapítható meg olyan körülmény, illetve nem vonható le olyan következtetés, hogy ajánlatkérõ akadályozott lett volna abban, hogy 2002. augusztus 29-ét megelõzõen is meghozza a szükséges pénzügyi fedezet biztosításáról a döntését. Ezt támasztja alá az is, hogy a Döntõbizottsághoz becsatolt iratok tanúsága szerint már korábban is készültek ilyen tárgyú elõterjesztések. Az is utal arra, hogy nem igazán megalapozott érvrõl van szó, hogy maga ajánlatkérõ még 2002. augusztus 29-e elõtt felhívta ajánlattételre a két céget, és az ajánlatok benyújtása is megtörtént.<br>
A Döntõbizottság álláspontja szerint nem áll fenn az a feltétel sem, hogy ajánlatkérõt nem terheli mulasztás. Megállapítható, hogy a beszerzést maga ajánlatkérõ készítette elõ és folytatta is le. Amennyiben az elõkészítés során késedelemre vonható le következtetés, az is ajánlatkérõt terheli. A Döntõbizottság számára ilyen ajánlatkérõnek felróható mulasztásra vonható le következtetés a tervek késedelmes elkészíttetésébõl és a pénzügyi fedezetre vonatkozó döntés meghozatalának idõpontjából. Nem merült fel olyan adat vagy körülmény, amely alátámasztaná azt, hogy ajánlatkérõt akadályozta volna valami e feltételek meglétének biztosításában.<br>
A Döntõbizottság álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését. E szakasz szerint:<br>
"A hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást".<br>
E törvényi rendelkezés értelmében a hirdetmény közzététele nélkül induló tárgyalásos eljárás megkezdésekor kell megküldeni a Döntõbizottság elnöke részére a tájékoztatót. Jelen esetben azonban ezt ajánlatkérõ elmulasztotta. Egyértelmûen megállapítható, hogy ajánlatkérõ lefolytatta a beszerzési eljárását, megkötötte a szerzõdést, a munkaterület átadásra került, és azt követõen küldött csak a Döntõbizottság elnöke részére tájékoztatást. Így ajánlatkérõ súlyosan megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését, a Döntõbizottság elnöke részére biztosított ellenõrzõ, illetve eljárást kezdeményezõ jogkör érdemi érvényesülését akadályozta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés d) pontja alapján állapította meg - a fenti indokokra tekintettel -, hogy ajánlatkérõ megsértette a Kbt. 70. § (1) bekezdés c) és d) pontját, valamint a Kbt. 71/B. § (2) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
Eszerint a Döntõbizottság "bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
A Döntõbizottság a bírság összegének megállapítása során a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4)-(5) bekezdésének vonatkozó rendelkezéseit vette figyelembe:<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. (Ez jelenleg egymillió forint.)<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság arra tekintettel, hogy jogsértés megállapítható volt mind a választott eljárásfajta jogalapjában, mind a tájékoztatási kötelezettség elmaradásában, úgy ítélte meg, hogy a minimális bírságnál magasabb összegû bírság kiszabása indokolt. Erre tekintettel a bírság összegét 2 M Ft-ban állapította meg.<br>
A Döntõbizottság az eljárási költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 19.<br>
<br>
Dr. Nagy Gizella s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>