<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10676)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.644/18/2002.<br>
<br>
Tárgy: a Contur-Bau Rt., a PVCS Kft., a Hoffmann Rt. és a FÖLDGÉP Kft. jogorvoslati kérelme Mogyoród Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Contur-Bau Építõipari Kereskedelmi Rt. (1149 Budapest, Mogyoródi út 32., képviseli: Szabó & Szomor Ügyvédi Iroda, 1065 Budapest, Bajcsy Zs. út 55. III/1., a továbbiakban: I. r. kérelmezõ), a Pest Megyei Víz- és Csatornamû Építõ Kft. (1107 Budapest, Balkán u. 4. II/6., képviseli: ifj. dr. Petrik Ferenc ügyvéd, 1012 Budapest, Mikó u. 14., a továbbiakban: II. r. kérelmezõ), a Hoffmann Építõipari Rt. (8900 Zalaegerszeg, Köztársaság u. 1/A., képviseli: dr. Szakonyi Szabolcs ügyvéd, 8900 Zalaegerszeg Rákóczi u. 42. I/2., a továbbiakban III. r. kérelmezõ) és a FÖLDGÉP Építõipari Szolgáltató Kft. (1142 Budapest, Rákos tér 33., képviseli: dr. Török Ferenc ügyvéd, 1015 Budapest I., Batthyány u. l., a továbbiakban: IV. r. kérelmezõ) kérelmének, melyet Mogyoród Község Önkormányzata (2146 Mogyoród, Dózsa Gy. u. 40., a továbbiakban: ajánlatkérõ) "Mogyoród község szennyvízcsatorna-hálózat kiépítése" tárgyú közbeszerzési ellen nyújtottak be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1), valamint 59. § (1) bekezdését ezért az ajánlatkérõnek a kérelmezõk ajánlatának érvénytelenné nyilvánítására vonatkozó, valamint az azt követõ valamennyi döntését megsemmisíti. A megállapított jogsértésekre tekintettel a Döntõbizottság ajánlatkérõvel szemben 2 000 000 Ft, azaz kettõmillió forint bírságot szab ki.<br>
A Döntõbizottság kötelezi ajánlatkérõt, hogy a határozat kézhezvételét követõ 15 napon belül I., II., III. és IV. r. kérelmezõk részére (külön-külön) 150 000-150 000 Ft, azaz egyszázötvenezer forint (mindösszesen 600 000 Ft) igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. március 27-én részvételi felhívást tett közzé a Közbeszerzési Értesítõ 13. számában elõminõsítési eljárás megindítására (2254/2002) a rendelkezõ részben írt tárgyban.<br>
Ajánlatkérõ az elõminõsítési eljárást lezáró döntésében ajánlattételre alkalmasnak minõsített jelentkezõket 2002. május 12-én hívta fel ajánlattételre az ajánlati felhívás kikézbesítésével. Az ajánlatok beérkezését követõen az ajánlatkérõ által létrehozott munkacsoport tárgyalásokat folytatott három ajánlattevõvel.<br>
Dr. Kardkovács Kolos, a Közbeszerzések Tanácsa tagja 2002. július 15-én hivatalból jogorvoslati eljárást kezdeményezett a Döntõbizottságnál. Ezen jogorvoslati eljárás lezárásaként a Döntõbizottság a D.407/17/2002. sz. határozatával megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdéseit, valamint a 26. § (1) bekezdését, ezért az ajánlatkérõnek az elõminõsítéses eljárást lezáró döntésében ajánlattételre alkalmasnak minõsített ajánlattevõk részére megküldött ajánlati felhívását és az azt követõ összes döntését megsemmisítette, és ajánlatkérõvel szemben bírságot szabott ki jogsértésre tekintettel.<br>
A Döntõbizottság fenti határozata kereset hiányában idõ közben jogerõre emelkedett.<br>
Ajánlatkérõ 2002. augusztus 30-i keltezéssel küldte meg az újabb ajánlati felhívását és az ahhoz mellékelt részletes pályázati feltételeket tartalmazó elõírásait az ajánlattevõk részére többek között az alábbi tartalommal:<br>
A felhívás 8. pontjában az alábbiak szerint határozta meg az összességében legelõnyösebb ajánlat kiválasztására szolgáló szempontrendszert:<br>
részszempontok	súlyszámok<br>
- késedelmes teljesítés esetén vállalt napi kötbér (Ft/napban)	3<br>
- jótállás idõtartama (hónapban)	3<br>
- jótállási garancia mértéke (%-ban megadva)	3<br>
- kivitelezés idõtartama (napban)	2<br>
- ajánlati ár	1<br>
A részszempontok értékelése során a tartalmi elemenként adható pontszám: 0-100 pont.<br>
Az elbírálás részszempontjai szerinti tartalmi elemek elbírálásának módszere: a legjobb ajánlati tartalmi elem maximális pontot kap, a többi pedig a legjobbhoz arányosan viszonyítva kap pontszámot.<br>
Az egyes részszempontok elbírálásának részletes szabályait az ajánlatkérési mûszaki dokumentáció részét képezõ Új Részletes Pályázati Feltételek tartalmazzák (a továbbiakban RPF).<br>
Az RPF 9.1. pontja szerint:<br>
"9.1. Az ajánlatot az ajánlatkérési mûszaki dokumentáció, az ajánlati felhívás, valamint a vonatkozó jogszabályoknak megfelelõ formában és tartalommal kell megtenni."<br>
Az RPF 9.20. pontja többek között az alábbiakat tartalmazza:<br>
- a jótállás idõtartama részszempont esetében:<br>
vizsgált ajánlat pontszáma = vizsgált ajánlatban hónapokban megadott jótállás/legjobb hónapokban megadott jótállás × 100<br>
- jótállási garancia részszempont esetében:<br>
vizsgált ajánlat pontszáma = vizsgált ajánlatban megadott jótállási garancia mértéke %-ban/legjobb jótállási garancia %-a × 100<br>
Továbbá:<br>
- a jótállás idõtartama részszempont esetében: a jótállás idõtartamának arányosítása hónap mértékegységben történik. A minimálisan vállalandó jótállás idõtartama: 12 hónap,<br>
- jótállási garancia részszempont esetében: a jótállási garancia mértékének arányosítása a %-ban megadott mértékek arányosításával történik. A jótállási garancia érvényessége a mûszaki átadás-átvétel idõpontjától az ajánlattevõ által vállalt jótállás idõtartamán keresztül kell hogy tartson. A minimálisan vállalandó jótállási garancia mértéke 2%, a jótállási garancia vetítési alapja a nettó vállalási ár.<br>
A CONTUR-BAU Rt. 2002. szeptember 17-én jogorvoslati kérelemmel fordult a Döntõbizottsághoz azért, mert álláspontja szerint az ajánlatkérõ által megküldött újabb ajánlati felhívás, illetve az ahhoz kapcsolódó részletes pályázati feltétel továbbra is jogsértõ, mert azok nem biztosítják a Kbt. esélyegyenlõségre és a verseny tisztaságára vonatkozó törvényi alapelveinek érvényesülését, valamint változatlanul nyitva hagyják annak lehetõségét, hogy egyes ajánlattevõk túlzott, a szakmai szokásoknak nem megfelelõ, irreális vállalásokat tegyenek ajánlataikban. A jogorvoslati eljárás befejezõ aktusaként a Döntõbizottság D.540/9/2002. sz. határozatával a jogorvoslati kérelmet mint megalapozatlant elutasította.<br>
A határozat kézbesítését követõen ajánlatkérõ 2002. október 18-án hirdette ki a "Munkacsoport értékelésén alapuló" testületi döntését az eljárás eredményérõl, melynek keretében megállapította, hogy hat ajánlattevõ (köztük I., II. és III. r. kérelmezõ) érvénytelen ajánlatot nyújtott be, ezért az õ ajánlatukat már nem is értékelte. Indokként azt jelölte meg, hogy azok a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelenek tekintettel arra, hogy ajánlatuk az ajánlatkérési mûszaki dokumentáció részletes pályázati feltételek (RPF) 9.1. pontjában megfogalmazott követelményekbe ütközik, mivel e pontban azt határozta meg ajánlatkérõ, hogy az ajánlatot az ajánlatkérési mûszaki dokumentáció, az ajánlati felhívás, valamint a vonatkozó jogszabályoknak megfelelõ formában és tartalommal kell megtenni. Az érvénytelenség okai között azt is megjelölte, hogy az elbírálás szempontjai között meghatározta 3-as súlyszámmal a jótállás idõtartamát hónapban megadva, illetve meghatározta, hogy a minimális jótállás idõtartama 12 hónap. A vonatkozó Vízügyi Ágazati Szabvány 1. pontja az általános követelmények címszó alatt azt határozza meg, hogy a "csatornarendszernek az élettartam határáig (más elõírás hiányában 50 évig) rendeltetésszerûen kell üzemelnie". Erre tekintettel ajánlatkérõ számára a szabvány elõírásai egyértelmûvé tették, hogy a megépített szennyvízelvezetõ rendszerek élettartama 50 év, azaz minden e fölött vállalt ajánlattevõi jótállás ebbe az Ágazati Szabványba ütközõ vállalás, így az ilyen vállalásokat tett ajánlattevõk ajánlatai érvénytelenek tekintettel a Kbt. 43. § (1) bekezdésére, mely szerint az ajánlattevõknek az ajánlati felhívásban, illetõleg a dokumentációban meghatározott tartalmi és formai követelményeknek megfelelõen kell az ajánlatát elkészítenie. Ajánlatkérõ az érvényesnek tekintett ajánlatok közül az Innoterv Rt. 1 387 500 000 Ft értékû ajánlatát hirdette ki az eljárás nyertesének 1078,7 ponttal, míg a FÖLDGÉP Kft. (IV. r. kérelmezõ) ajánlatát 1100,1 ponttal a másodiknak.<br>
Az eredményhirdetést követõen I. és II. r. kérelmezõ 2002. október 22-én, III. r. kérelmezõ október 24-én, IV. r. kérelmezõ pedig október 28-án nyújtott be jogorvoslati kérelmet a Döntõbizottsághoz.<br>
I. r. kérelmezõ kérte a jogsértés megállapítása mellett az ajánlatkérõ eljárást lezáró döntésének megsemmisítését, valamint ideiglenes intézkedésként a még meg nem kötött szerzõdés megkötésének megtiltását. Kérte továbbá az ügyben tárgyalás tartását is.<br>
Kérelmét azzal indokolta, hogy ajánlatkérõ a Döntõbizottság 407/17/2002. sz. határozatát követõen ismét ajánlati felhívást küldött az ajánlattevõknek. Ezen ajánlati felhívás és dokumentáció feltételei ellen jogorvoslati kérelemmel élt, melyet a Döntõbizottság a D.540/9/2002. sz. határozatával elutasított. Elõadta, hogy ajánlatkérõ ezt követõen a benyújtott ajánlatokat elbírálta, és 2002. október 18-án kihirdette az eljárást lezáró döntését. Ennek értelmében kérelmezõ ajánlatát érvénytelenné nyilvánította azzal az indokkal, hogy az nem felelt meg a felhívásban és a vonatkozó jogszabályokban foglalt feltételeknek az alábbiak szerint:<br>
"Az ajánlatkérõ az ajánlatok elbírálási részszempontjai között meghatározta - hármas súllyal - a jótállás idõtartamát (hónapban megadva), illetve meghatározta, hogy a minimálisan vállalandó jótállás idõtartama 12 hónap. A vonatkozó Vízügyi Ágazati Szabvány (MSZ10-311-86) 1. pont rendeltetési követelmények 1.1. pont Általános követelmények pontjában a következõket határozza meg: "A csatornarendszernek az élettartam határáig (más elõírás hiányában 50 évig) rendeltetésszerûen kell üzemelnie." [Az ajánlatkérõ által a különféle csõgyártóktól és forgalmazóktól bekért tájékoztatások szerint is - az alkalmazástechnikai kézikönyvben meghatározott feltételeknek megfelelõ alkalmazás és elõírásnak megfelelõ üzemeltetés esetén - 50 év garanciát (jótállást) vállalnak a különbözõ e körbe tartozó termékekre.]<br>
A vonatkozó ágazati szabvány elõírásai tehát egyértelmûvé teszik, hogy a megépített szennyvízelvezetõ rendszerek élettartama 50 év, vagyis minden efölött vállalt ajánlattevõi jótállás ebbe az ágazati szabványba ütközõ vállalás, így az ilyen vállalásokat tett ajánlattevõk ajánlata érvénytelen, tekintve, hogy a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. A Kbt. 53. § (2) bekezdése alapján az eljárás további szakaszában nem vehet részt, aki érvénytelen ajánlatot tett."<br>
Kérelmezõ álláspontja szerint az érvénytelenné nyilvánító döntés jogsértõ volt. Az általa az ajánlatban vállalt 1250 hónap jótállási idõtartamot az ajánlatkérõnek a felhívásban megadott elbírálási részszempont körében, az ott meghatározott számítási módszerrel értékelnie kellett volna, mert ajánlatkérõ az elõírásai között nem határozta meg a jótállási idõ maximális mértékét. A szabvány nem minõsül jogszabálynak, alkalmazása önkéntes. A szabvány elõírásait akkor lehetne az ajánlatokban számon kérni, ha erre a felhívásban az ajánlatkérõ utalt volna, ilyen elõírása azonban nem volt. A szabvány egyébként a rendeltetésszerû használat minimális idõtartamát határozza meg, nem pedig a maximumot. Ugyanígy a gyártók sem határozzák meg a termékeik élettartamának felsõ határát. Ezt már csak azért sem tehetik meg, mert a KG PVC és KM PVC csövek alkalmazása még nem olyan régi, hogy az élettartam felsõ határa megállapítható legyen referenciák alapján. Semmiféle jogszabály nem tiltja, hogy az ajánlattevõ a minimálisan elõírtakat meghaladó idõtartamra vállaljon jótállást, amely magában foglalja a kijavítás mellett a kicserélés kötelezettségét is. A kérelmezõ által vállalt pénzügyi biztosíték - a kamatokkal számolva - fedezetet nyújt a garancia érvényesítésére.<br>
II. r. kérelmezõ kérte, hogy a Döntõbizottság az ajánlatkérõ által 2002. október 18-án kihirdetett, a nyertes ajánlattevõ kiválasztását és a kérelmezõ ajánlatának érvénytelenségét megállapító döntését semmisítse meg, és hívja fel az ajánlatkérõt a törvény szabályainak megfelelõ eljárásra (a kérelmezõ ajánlatának elbírálásra), alkalmazzon ideiglenes intézkedést, marasztalja a jogsértõt a költségekben, továbbá szabjon ki bírságot.<br>
Indokai lényegében az I. r. kérelmezõvel megegyezõek. Hivatkozik továbbá arra, hogy az ajánlatkérõ nem jelölt meg olyan jogszabályt, amivel ellentétes lenne az 50 évnél hosszabb idõtartamú jótállási kötelezettség vállalása, illetve ismerteti a releváns bírói gyakorlatot az alábbiak szerint:<br>
A kialakult bírói gyakorlat teljesen egyértelmû abban, hogy a szabványban elõírt tartóssági követelmény nem minõsül jótállási kötelezettségnek, attól a felek szabadon eltérhetnek. Ha a felek a szabványban elõírt tartóssági követelménytõl eltérõ jótállási idõtartamban állapodnak meg, nem jelent ellentmondást, mert a tárgyi jog szerint ezeknek nem kell egybeesniük. A tartóssági követelményekhez - a jótállástól függetlenül - ugyanis éppen olyan, a törvénybõl folyó felelõsség fûzõdik, mint egyéb kikötött tulajdonsághoz, amelyért a kötelezett a hibás teljesítés szabályai szerint felel.<br>
A tartóssági követelmény meghatározása tehát nem azonos a jótállás kikötésével, a jótállás ugyanis általában elvállalt biztosítéki jellegû többletfelelõsség, amelyben a felek szabadon állapodnak meg. (GKT 31/1973. szám)<br>
III. r. kérelmezõ kérte, hogy a Döntõbizottság az ajánlatkérõnek a kérelmezõ ajánlata érvénytelenségét megállapító döntését semmisítse meg, és kötelezze az ajánlatkérõt a törvény szabályainak megfelelõ eljárásra (a kérelmezõ ajánlatának elbírálására), alkalmazzon ideiglenes intézkedést, marasztalja a jogsértõt a költségekben.<br>
Indokai az I. és II. r. kérelmezõével alapvetõen megegyeznek, de ezen túl még az alábbiakra hivatkozik:<br>
Az összegzés alapján a szabvány szerint "a csatornarendszernek az élettartam határáig (más elõírás hiányában 50 évig) rendeltetésszerûen kell üzemelnie". A szabványban foglalt ezen kitételnek a jótálláshoz egyáltalán semmi köze nincs, hiszen a jótállás a Polgári Törvénykönyvben meghatározott szigorú szabályok szerint helytállási kötelezettség, amely semmilyen módon nem állítható párhuzamba a szabvány rendeltetésszerû üzemelés idejére vonatkozó elõírásaival.<br>
Az ajánlattevõ tehát bármilyen hosszú idõtartamra vállalhat jótállást, az õ dolga eldönteni, hogy a jótállás szigorú feltételeinek milyen idõtartamra veti alá magát. A vállalható jótállás maximális idõtartamát semmilyen jogszabály nem korlátozza (sõt a fentiek szerint a jogszabálynak nem minõsülõ szabvány sem), és annak maximális mértékét az ajánlati felhívás sem tartalmazza. Tudomásul kell tehát venni, hogy a jótállás tartama éppúgy versenyszabályozó tényezõ, mint például az ajánlati ár.<br>
IV. rendû kérelmezõ a jogsértés megállapításán túlmenõen kérte az ajánlatkérõ eljárást lezáró döntésének megsemmisítését, valamint ideiglenes intézkedés alkalmazását és az ügyben tárgyalás tartását. Kérelme indokaként elõadta, hogy az ajánlatkérõnek az Innoterv Rt. nyertességét megállapító döntése jogsértõ az alábbiak miatt:<br>
A jótállási idõ tekintetében ajánlatkérõ - a szabvány szerinti várható élettartamra tekintettel - az 50 év vállalását tartotta a számára legelõnyösebb ajánlatnak. Kérelmezõ álláspontja szerint reálisnak legfeljebb az általánosan elfogadott, a kötelezõ alkalmassági idõvel megegyezõ 10 évet lehet tekinteni. Az 50 évnyi rendeltetésszerû üzemelési kötelezettség valójában a rendszer elvárható élettartamát jelenti, nem pedig a hibátlan, javításmentes mûködési idõtartamot. Az építési feladatnak nem része a létesítmény üzemeltetése és karbantartása, míg az 50 évre vállalt garancia éppen ezekre nyújtana fedezetet. Az 50 év vállalása azért is irreális, mert az ajánlattevõ alkalmasságát nem ilyen szempontból vizsgálták, így semmi nem támasztja alá, hogy a nyertes 50 év múlva is képes lesz a vállalásának megfelelõen teljesíteni. A nyertes az ajánlatával, az ajánlatkérõ pedig a döntésével sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdéseit.<br>
A teljesítési határidõ tekintetében a nyertes ajánlat szintén irreális. A szerzõdés alapján mintegy 57 km-nyi csatorna lefektetése szükséges, amely a közutak bontásával jár. A közútkezelõ PEMÁK Kht. az idõjárási sajátosságok miatt november 10.-március 15. között nem engedélyez munkavégzést a közutakon. A nyertes ajánlattevõ 2003. május 31-re vállalta a befejezést, amely a fentiekre tekintettel teljesíthetetlen, viszont a legmagasabb pontszám elérését lehetõvé tette ez az irreális vállalás.<br>
A pénzbeli garancia tekintetében sem lehet a nyertes ajánlatot a legkedvezõbbnek tekinteni. A nyertes által ajánlott 10%-nyi biztosíték - figyelemmel arra, hogy 50 év alatt jelentõsen veszít értékébõl - nem nyújthat megfelelõ garanciát az idõszak alatt esedékessé váló, jótállás körébe tartozó munkákra. Ugyanakkor a kérelmezõ szintén 10%-nyi biztosítékot ajánlott fel, amit sokkal kedvezõbbnek kell értékelni a rövidebb idõtartamú (10 év) felhasználhatóságra tekintettel.<br>
Ajánlatkérõ döntése a valós alapot nélkülözõ ajánlati tartalmi elemek elfogadása miatt törvénysértõ. Az értékelés módszere szerint a legkedvezõbb ajánlati tartalmi elem kap maximális pontszámot, a többit pedig ehhez kell viszonyítani. Az Innoterv Rt. az irreális ajánlatával a kérelmezõ ajánlatát elértéktelenítette, a végeredményt eltorzította. Valójában a kérelmezõ ajánlatát kellett volna az összességében legelõnyösebbként értékelni, tekintettel arra is, hogy a legalacsonyabb ellenszolgáltatást õ ajánlotta.<br>
A Döntõbizottság 2002. október 25-én a D.645 és D.648 sz. jogorvoslati ügyeket a D.644/2002. jogorvoslati ügyhöz egyesítette, majd a D.644/3/2002. sz. határozatával ideiglenes intézkedés alkalmazásával a szerzõdés megkötését megtiltotta az ügy érdemi elbírálásáig.<br>
A IV. r. kérelmezõ kérelme alapján tartott tárgyalást követõen a Döntõbizottság a D.655/2002. sz. jogorvoslati ügyet is a D.644/2002. sz. ügyhöz egyesítette.<br>
Ajánlatkérõ írásos észrevételében kérte a megalapozatlan jogorvoslati kérelmek elutasítását. Ezt azzal indokolta, hogy álláspontja szerint az a tény, hogy egyes ajánlattevõk a vonatkozó vízügyi ágazati szabvány kötelezõ - rendeltetésszerû üzemeltetésre vonatkozó - elõírásaiban foglalt 50 évnél hosszabb idõre vállaltak garanciát, mindenképpen felveti annak a lehetõségét, hogy a garanciális idõszak után a nyertes ajánlattevõnek részben vagy egészben új szennyvízelvezetõ hálózatot kell építenie. A részletes pályázati feltételek 9.1. pontjában megfogalmazott követelményeket az ajánlatkérõ azért értelmezte kiterjesztõen, segítségül híva az idézett ágazati szabványt is, hogy ezeket az ajánlatkérõ által tisztességtelennek minõsülõ vállalásokat megajánlott ajánlattevõket ki tudja zárni az eljárásból. Az ajánlatkérõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében foglalt - a verseny tisztaságára vonatkozó - alapelvi rendelkezéseket sértenek az ajánlattevõk olyan garanciális vállalásai, amelyekrõl az ajánlatkérõ joggal feltételezheti, hogy azok elfogadása esetén sem tudja az ajánlattevõ kötelezettségeinek teljesítését kikényszeríteni. Ezek a vállalások az esetleg a nyilvánvaló jó erkölcsbe ütközõnek is minõsülhetnek, magukkal vonva az érvénytelenség jogkövetkezményét is.<br>
IV. r. kérelmezõ kérelmével kapcsolatosan elõadta azt is, hogy az összehasonlítást a felhívásban megadott módszer szerint végezte. A teljesítési határidõt is a dokumentációban meghatározott módon értékelte, azaz a munkaterület-átadás és a vállalt teljesítési határnap közötti munkanapok számát arányosította. Álláspontja szerint nem vonhatja az ajánlatkérõ kétségbe az ajánlattevõk határidõvel kapcsolatos vállalásait tekintettel arra is, hogy jelentõs összegû késedelmi kötbérvállalás is történt az ajánlattevõk részérõl. A jótállási garancia értékelése is a dokumentációban részletesen meghatározott módon - a garancia %-os mértéke alapján - történt. Más szempontokat utólagosan az értékelésbe nem vonhatott be. Az ajánlatok elbírálása jogszerûen történt, tehát az nem eredményezte a kérelmezõ ajánlatának az "eltorzítását".<br>
Az ügyben érdekelt felek közül a Penta Kft. írásban úgy nyilatkozott, hogy elfogadja az ajánlatkérõ döntését. Álláspontja szerint a közbeszerzési eljárásokban egyre gyakoribb irreális garanciavállalásokat csak a felsõ határt is korlátozó elõírásokkal lehetne elkerülni. Már 100-120 éves vállalásokkal is találkoztak és megjósolhatatlan, hogy hol lesz a felsõ határ. Álláspontja szerint szakmai meggyõzõdése, hogy a csatornahálózatokra vonatkozó garancia elméleti felsõ határa a beépített anyagok várható élettartama, így az ezen idõpontot meghaladó vállalások irreálisak.<br>
A Schkibt Kft. írásban azt nyilatkozta, hogy álláspontja szerint a túlzott garanciavállalással szerzett elõny tisztességtelen és jogszabálysértõ, azonban e kérdést a polgári jog körébe tartozó jogszabályok rendezik. Helyesnek tartja, hogy a jogszabályokat sértõ ajánlatokat ajánlatkérõ kizárta az eljárásból, de ezt a Kbt. szabályai is lehetõvé tették.<br>
A tárgyaláson I. r. kérelmezõ azt is elõadta, hogy ajánlatkérõ joga és kötelessége a felhívás megfogalmazása. Miután ezt megtette és kihirdette, ehhez már kötve van, ettõl nem térhet el. Jelen ügyben ajánlatkérõ a jótállás maximális felsõ határát nem jelölte meg, ezért nem térhet el a saját felhívásától és az érvénytelenséget az I. r. kérelmezõ ajánlata vonatkozásában nem mondhatta volna ki. Elõadta azt is, hogy olyan vállalást tartalmaz az ajánlata, mely kikényszeríthetõ, hisz olyan garanciális feltételeket vállalt, ami késõbbiekben biztosítékot nyújt az ajánlatkérõ számára, 50 év múlva, amennyiben kell, újraépítik a csatornát. Álláspontja szerint az ajánlatukban olyan értékkövetõ pénzügyi fedezetet vállaltak a 20% összeg visszautalásával, ami megfelelõ garanciát nyújt arra, ha valamilyen probléma felmerül, akkor az ajánlatkérõ költségeit ez fedezze.<br>
II. r. kérelmezõ a tárgyaláson azt is nyilatkozta, hogy valójában az ajánlatukban azért vállaltak 700 év jótállást, hogy ezzel a vállalással egy olyan ellentmondásra hívják fel a figyelmet, amire már korábban, 2000-ben is felfigyeltek, amikor egy jogorvoslatuk kapcsán 22 éves jótállásvállalás miatt kezdtek jogorvoslati eljárást. Véleménye szerint komoly szakmai körökkel egybehangzóan a megfelelõ vállalás 5-10 év lehet, ami még reális és elfogadható. Jelen közbeszerzési eljárásban azért jelölték meg a 700 évet, mert korábbi konzultációkon elhangzott olyan is, hogy volt ahol 650 éves vállalással nyert valaki egy közbeszerzési eljárás során. Valójában garancia nehezen képzelhetõ el a 100 vagy több száz éves vállalások esetén, de álláspontja szerint, ha ilyen feltétellel köt valaki szerzõdést, akkor a Ptk. szabályai szerint elméletileg a szavatosság érvényesítése perrel akár 700 év múlva is kikényszeríthetõ.<br>
Ajánlatkérõ az írásos ellenkérelmét a tárgyaláson változatlanul fenntartva elõadta, hogy álláspontja szerint azok az ajánlattevõk, akiket kizártak a túlzott vállalás miatt, azok a tisztességtelen piaci magatartásról szóló törvény rendelkezéseit is megsértették az irreális vállalásukkal, ami alapján megfontolják, illetve valószínûsítik, hogy rendkívüli képviselõ-testületi ülést követõen a Versenytanácsnál ezt a magatartást kifogásolják, és eljárást kezdeményeznek nevezettekkel szemben.<br>
A Döntõbizottság a rendelkezésére álló iratok, dokumentumok, a felek írásban és a tárgyaláson szóban elõterjesztett nyilatkozatai alapján megállapította, hogy mind a négy jogorvoslati kérelem megalapozott az alábbiak miatt:<br>
A Döntõbizottság megvizsgálva a kérelmezõk, valamint a többi érvénytelenné nyilvánított ajánlatban foglalt jótállási idõket, az alábbiakat állapította meg:<br>
I. r. kérelmezõ:<br>
- Jótállási idõ: 1250 hónap (= 104 év 2 hónap).<br>
- Vállalási ár 1 337 000 500 Ft, és megállapítható az is, hogy a jótállási kötelezettség a szerzõdéstervezet alapján teljes körû, azaz kiterjed a felhasznált anyagokra, szerkezetekre és kivitelezésre. A jótállási idõ tartamára jótállási garancia áll rendelkezésre az ellenszolgáltatás 20%-a erejéig, melyet egy elkülönített számlán tesz letétbe az ajánlattevõ.<br>
II. r. kérelmezõ:<br>
- Jótállási idõ 700 év.<br>
- Vállalási ár 1 339 000 000 Ft, a jótállási garancia mértéke 20%. Megállapítható, hogy az ajánlatban nincs konkrétan meghatározva, hogy a jótállási kötelezettség mire terjed ki.<br>
III. r. kérelmezõ:<br>
- Jótállási idõ 6000 hónap (= 500 év).<br>
- Vállalási ár 1 389 000 000 Ft, jótállási garancia mértéke a vállalási ár 33%-a. A jótállás terjedelmét a kérelmezõ nem határozta meg az ajánlatában.<br>
IV. r. kérelmezõ:<br>
- Jótállás 120 hónap (=10 év).<br>
- Vállalási ár 1 090 000 000 Ft, jótállási garancia 10%.<br>
Fentieken túlmenõen a kizárt ajánlattevõk közül az OMS Hungária Kft. 2400 hónapot (= 200 év), a DIAMIT Rt. csatornára 1200 hónapot (= 100 év), útépítésre 120 hónapot (= 10 év), gépészetre 60 hónapot (= 5 év) vállalt jótállásként, míg a Penta Kft. 1440 hónapot (= 120 év) jelölt meg ajánlatában jótállás idõpontjaként. Ezen túlmenõen azt is megállapította Döntõbizottság, hogy az érvényesnek tekintett ajánlatokban a jótállás idõtartama maximum 50 évben lett meghatározva.<br>
A jogvita tárgyát képezõ jótállási vállalások megítélése során nem nélkülözhetõ a Ptk. vonatkozó rendelkezéseinek vizsgálata, arra is figyelemmel, hogy a <a href="http://net.jogtar.hu/jr/gen/getdoc.cgi?docid=99500040.tv#75">Kbt. 75. § </a>(2) bekezdése szerint a közbeszerzési eljárás során megkötött szerzõdésekre egyebekben a Ptk. rendelkezéseit kell alkalmazni.<br>
A Polgári Törvénykönyvrõl szóló 1959. évi IV. tv. (a továbbiakban: Ptk.) 248. §-a az alábbiakat tartalmazza:<br>
"(1) Jogszabály jótállási kötelezettséget írhat elõ, és meghatározhatja annak legkisebb kötelezõ mértékét is. A felek jótállási kötelezettséget szerzõdésben is vállalhatnak.<br>
(2) Jótállás alapján a kötelezett a szerzõdésszerû teljesítésért ebben a törvényben foglaltaknál szigorúbb felelõsséggel tartozik.<br>
(3) Aki a szerzõdés hibátlan teljesítéséért jótállásra köteles, ennek idõtartama alatt a felelõsség alól csak akkor mentesül, ha bizonyítja, hogy a hiba oka a teljesítés után keletkezett. Kötelezõ jótállás esetén a jótállási idõ alatt felmerülõ szavatossági jogokat a jótállásra vonatkozó jogszabály szerint kell elbírálni."<br>
Fentieken túlmenõen a kötelezõ jótállási idõt alacsonyabb szintû jogszabályok határozhatnak meg egyes esetekben, azonban a Döntõbizottság a felekkel megegyezõ módon azt is megállapította, hogy jelen beszerzés tárgyát illetõen ilyen jogszabály nem lelhetõ fel. Ebbõl következõen a jótállás, jogintézményének tartalmát jelen jogorvoslati eljárás tárgyát képezõ közbeszerzés esetében a felek megállapodása határozza meg.<br>
A Ptk.-ból eredõen valamennyi dolog hibás teljesítése esetén igénybe vehetõ polgári jogi eszköz a szavatosság, amelynek mértékét a kötelezõ alkalmassági idõvel összefüggésben határozza meg a jogszabály. Az alkalmassági idõ a szabványokban elõírt tartóssági követelményeken alapul. Az elõbbiek miatt a szabványokban elõírt tartóssági követelmény nem hoz létre jótállási kötelezettséget (csak szavatosságot) kivéve, ha felek így állapodnak meg. A jelen hatályos jogi rendelkezésekbõl az is megállapítható, hogy a jótállási jog a kijavítás, árleszállítás, kicserélés, elállás, kijavítási költség megfizetésére irányuló igény. A jótállási jogok tehát megegyeznek a szavatossági jogokkal. Amennyiben a felek a szerzõdésben kötik ki a jótállást, azonban a jótállási jogok tekintetében nem állapodnak meg, úgy a jogosult ugyanazokat a jogokat érvényesítheti, mint szavatosság esetén. A Ptk. 216. § (1) bekezdése szerint a jótállási kötelezettséggel kapcsolatos szerzõdést a törvény nem köti alakszerûséghez, e kérdésben tehát a felek megállapodhatnak írásban, szóban, illetve ráutaló magatartással is.<br>
A Döntõbizottságnak meggyõzõdése, hogy az ajánlatkérõnek az ajánlatok elbírálása körében kötelezettsége az is, hogy az ajánlattevõk által vállalt szerzõdési feltételeket azok teljesíthetõsége szempontjából a Kbt. alapelveire is tekintettel megvizsgálja. A jelen esetben az ajánlatkérõ helyesen ismerte fel azt, hogy több ajánlattevõ is az objektív összehasonlítást torzító, teljesíthetetlen jótállási idõtartamokat jelölt meg.<br>
A Döntõbizottság álláspontja szerint a jótállás vállalása akkor minõsíthetõ reálisnak, ha a hiba megjelenésének idõpontjában valóban bizonyítható, hogy az a mûszaki átadás-átvétel (teljesülés) idõpontjában már fennállt, vagyis a beruházás hibásan teljesült. A bizonyíthatóságtól akkor sem lehet eltekinteni, ha a jótállás körébe tartozó hiba kijavítására pénzügyi biztosíték is az ajánlatkérõ rendelkezésére áll, ugyanis a jótállás érvényesítése kizárólag a Ptk. által meghatározott fogalom körében értelmezhetõ. Nem sorolható ide a mûszaki létesítmény olyan meghibásodása, amely nem a hibás teljesítés miatt következett be.<br>
Ajánlatkérõ az I-III. r. kérelmezõk ajánlata érvénytelenségének indokolásánál hivatkozik a Vízügyi Ágazati Szabványra - MSZ 10311-86 - és ennek egy-egy pontjára, mely az általános követelményeket a fentebb leírt módon tartalmazza. A Döntõbizottság álláspontja szerint a szabvány nem értelmezhetõ másként, mint minimális követelménynek, azaz, hogy a szabványnak megfelel a csatornarendszer, ha legalább 50 évig képes rendeltetésszerûen üzemelni.<br>
Az élettartam felsõ határának korlátozására semmilyen elõírást vagy utalást nem talált a Döntõbizottság a jogorvoslati eljárás során. Ennek keretében megállapítható az is, hogy ajánlatkérõ sem tett semmilyen kikötést a felhívásában vagy a Részletes Pályázati Feltételekben arra vonatkozóan, hogy milyen mértékben maximálja a várható jótállás idõtartamát.<br>
A fentiekre tekintettel a Döntõbizottság álláspontja szerint a szabvány fenti elõírásaiból nem lehet leszûrni azt a következtetést, hogy az 50 évnél hosszabbra vállalt jótállás azzal, illetve az azt hatályba léptetõ jogszabállyal ellentétes lenne. Fentiekre tekintettel a Döntõbizottság álláspontja szerint ajánlatkérõ a jótállás felsõ határának megjelölése hiányában jogszerûen nem nyilváníthatja érvénytelennek azon ajánlatokat, melyekben az ajánlattevõk 50 évnél hosszabb idõtartamot jelöltek meg jótállásként.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) és (2) bekezdése szerint:<br>
"(1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
(2) Érvénytelen az ajánlat, ha<br>
a) azt az ajánlati felhívásban meghatározott ajánlattételi határidõ lejárta után nyújtották be;<br>
b) azt olyan ajánlattevõ nyújtotta be, aki nem jogosult az eljárásban részt venni;<br>
c) az ajánlattevõ a biztosítékot nem, vagy nem az elõírtaknak megfelelõen bocsátotta rendelkezésre;<br>
d) az nem felel meg az ajánlati felhívásban, illetõleg a dokumentációban meghatározott feltételeknek."<br>
E törvényi rendelkezésre figyelemmel megállapítható kétséget kizáróan, hogy ajánlatkérõ törvényi feltételek hiányában jogellenesen nyilvánította érvénytelenné I., II. és III. r. kérelmezõ ajánlatát arra tekintettel, hogy azok 50 évnél hosszabb jótállást vállaltak az ajánlatukban.<br>
Ugyanakkor az a tény, hogy az ajánlatok érvényesek voltak, nem jelenti azt, hogy az ajánlatkérõ számára irreális vállalásokat tartalmazó ajánlatok összehasonlítása minden körülmények között kötelezõ lenne. Az ajánlatkérõ ugyan rávilágított arra, hogy az ajánlatok egy része számára alkalmatlan az összehasonlításra, azonban a Kbt.-ben elõírt kötelezettségeit nem megfelelõen alkalmazta.<br>
A jogorvoslati eljárás során megállapításra került, hogy sem ajánlatkérõ, sem kérelmezõk, sem az ügyben érdekelt további felek olyan jogszabályt, vagy jogszabályi rendelkezést nem jelöltek meg, mely az 50 éves vagy annál magasabb jótállás vállalását jogsértõnek minõsítené a csatornaberuházások vonatkozásában. Ezzel szemben a jogorvoslati eljárás során a II. r. kérelmezõ, aki egyébként az ajánlatában 700 éves jótállást jelölt meg, maga is úgy nyilatkozott, hogy a megfelelõ vállalás ilyen beruházások esetén legfeljebb 5-10 év lehet. A csatornaberuházások ugyanis nemcsak magából a csatorna vezetékrendszerébõl, hanem ehhez kapcsolódó átemelõkbõl és szivattyúkból és egyéb technikai berendezésekbõl állnak, melyek esetén a garancia vállalása életszerûen 5-10 évnél hosszabb szintén nem lehet. Ugyanígy megkérdõjelezhetõ a csatornarendszerek építése kapcsán kialakított útburkolatok, utak esetében az 50 év feletti, esetleg több száz éves garanciavállalás is. Különösképpen irreális a jótállás érvényesítése arra tekintettel, hogy ebben a körben csak a teljesítéskor meglévõ hibák esetén alkalmazhatóak a jogintézmény adta lehetõségek.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének f) pontja szerint eredménytelen az eljárás, ha valamelyik ajánlattevõnek az eljárás tisztaságát, vagy a többi ajánlattevõ érdekét súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ának (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A jogorvoslati eljárás során elhangzott nyilatkozatokból úgy az ajánlatkérõ, mint több, az eljárásban részt vevõ ajánlattevõ nyilatkozatából megállapítható volt az is, hogy irreálisnak tartották és szakmailag elfogadhatatlannak az 50 éves vagy annál hosszabb jótállási vállalásokat, álláspontjuk szerint az ajánlattevõk ezekkel a szerzõdési feltételekkel megsértették az eljárás tisztaságát, illetve más ajánlattevõk érdekeit.<br>
Maga ajánlatkérõ is azt nyilatkozta, hogy a részletes pályázati feltételek 9.1. pontjában megfogalmazott követelményeket azért értelmezte kiterjesztõen, segítségül híva egyben az Ágazati Szabványt is, hogy az 50 évnél hosszabb idõre garanciát vállaló ajánlatkérõket a "tisztességtelennek minõsülõ vállalásaik alapján" kizárja a további eljárásból, mint érvénytelen ajánlatok benyújtóját.<br>
A Döntõbizottság álláspontja szerint ajánlatkérõ, amikor ezt érzékelte az ajánlatok vizsgálata során, akkor nem az általa is megjelölt kiterjesztõ értelmezõ rendelkezést kellett volna alkalmaznia, hanem élnie lehetett volna a fentebb hivatkozott <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének f) pontjában írt rendelkezéssel és az eljárását eredménytelenné kellett volna nyilvánítania, megoldva ezzel a közbeszerzési eljárása során általa irreálisnak, alapelvbe ütközõ és teljesíthetetlennek tekintett ajánlatok jogszerûen megoldhatatlan értékelését és rangsorolását.<br>
Fentiekre tekintettel megalapozott a IV. r. kérelmezõ jogorvoslati kérelme is. Az eljárást lezáró döntés a fentiekben már kifejtett okokból volt jogsértõ, azaz az eljárásnak nem lehetett jogszerû nyertese az INNOTERV Rt. Miután a közbeszerzési eljárást eredménytelenné kellett volna nyilvánítani, a Döntõbizottság álláspontja szerint a IV. r. kérelmezõ kérelmének egyéb elemei már irrelevánsak.<br>
Azzal, hogy ajánlatkérõ az eljárás eredménytelenné nyilvánítása helyett az érvényesként kezelt ajánlatok értékelését követõen az INNOTERV Rt. ajánlatát nyertesnek kihirdette, megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, mely szerint:<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése úgy rendelkezik, hogy:<br>
"(1) Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést."<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontjai szerinti jogkövetkezményeket alkalmazta ajánlatkérõvel szemben.<br>
A Döntõbizottság köteles a megállapított jogsértés esetén bírságot alkalmazni. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A bírság mértékének megállapításánál Döntõbizottság az eset összes körülményét figyelembe véve a megállapított jogsértésekkel arányban állónak látta a rendelkezõ részben megállapított összegû bírságot. A mérlegelés során a Döntõbizottság figyelemmel volt arra is, hogy az ajánlatkérõ ugyanebben a közbeszerzési eljárásban ismételten jogsértõ magatartást tanúsított. Arra is figyelemmel volt a Döntõbizottság a jogkövetkezmények alkalmazásánál, hogy maga ajánlattevõ is felismerte, hogy egyes ajánlattevõk tanúsítottak olyan magatartást a közbeszerzési eljárás során, melyek alapján kétségessé vált annak jogszerû befejezése.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 2.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>