<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (10581)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.613/9/2002.<br>
<br>
Tárgy: a FLEMEX Kft. jogorvoslati kérelme a Szt. Pantaleon Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A FLEMEX Fejlesztõ, Szolgáltató és Kereskedelmi Kft. (1223 Budapest, Gyula vezér u. 74., képviseli: dr. Magyarné dr. Takács Gabriella ügyvéd, 1222 Budapest, Kereszt u. 9/B., a továbbiakban: kérelmezõ) jogorvoslati kérelmét, melyet a Szt. Panteleon Kórház, Dunaújváros (2400 Dunaújváros, Korányi S. u. 4-6., képviseli: dr. Hargitai László ügyvéd, 1114 Budapest, Bartók Béla u. 15/B., a továbbiakban: ajánlatkérõ) "a Kórház I. egészségügyi ruházat 3360 db, II. mûtõstextiltermék 8810 db, III. ellátotti textiltermékek 4930 db, IV. ágynemûk 18 200 db, V. egészségügyi vegyes textiltermékek 7700 db szükségletének biztosítása azzal, hogy a dokumentációban elõírt mennyiségtõl &plusmn;35%-kal eltérhet" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. július 31-i számában, 5958/2002 sz. alatt (módosítva 2002. augusztus 22-én 6881/2002 sz. alatt) megjelent felhívásában nyílt eljárás keretében, szállítási szerzõdés formájában kért ajánlatot a rendelkezõ részben megjelölt beszerzés tárgyában.<br>
Részajánlattétel és többváltozatú ajánlattétel lehetõségét ajánlatkérõ megengedte.<br>
Ajánlatkérõ a pénzügyi, gazdasági és mûszaki alkalmasság megállapítására a felhívás 11. a) pontjában - többek között - ajánlattevõ saját minõségtanúsítási rendszerének tanúsító általi tanúsítását kérte csatolni, a 11. b) pontban pedig az ISO minõsítés hiányát alkalmatlansági okként jelölte meg.<br>
Az ajánlatok elbírálásának szempontja az összességében legelõnyösebb ajánlat volt.<br>
Ajánlatkérõ a felhívásában azt is közölte, hogy hiánypótlási lehetõséget biztosít. Ajánlatkérõ dokumentációt is készített, ami tartalmazta a mûszaki specifikációt, a szerzõdéstervezetet, az ajánlattevõknek szóló utasításokat, elõírásokat. A dokumentáció 18. oldalán ajánlatkérõ 10. sz. dokumentumként ismételten jelezte a minõségbiztosítási rendszer tanúsításának csatolását.<br>
Az ajánlatok bontási határidejére, 2002. október 2-ára a kérelmezõn kívül a BÉTEX Rt. és a SAMTEX Kft. nyújtott be ajánlatot.<br>
A bontási eljárás alkalmával - melyen egyébként kérelmezõ jelen volt - ajánlatkérõ közölte, hogy a kérelmezõ és a BÉTEX Rt. nem csatolta saját minõségtanúsítási rendszerének igazolását. Ajánlatkérõ 2002. október 3-i levelében mindhárom ajánlattevõt értesítette arról, hogy a BÉTEX Rt.-t felszólította hiánypótlás keretében az ISO-minõsítés csatolására.<br>
Ajánlatkérõ a 2002. október 9-i eredményhirdetésen kihirdette nyertes ajánlattevõként a SAMTEX Kft.-t, összegzésében pedig a BÉTEX Rt. és a kérelmezõ ajánlatát érvénytelennek nyilvánította.<br>
Kérelmezõ 2002. október 14-én jogorvoslati kérelmet terjesztett elõ, melyben kérte, hogy a Döntõbizottság állapítsa meg a jogsértést, semmisítse meg a döntést, függessze fel az eljárást, továbbá kötelezze ajánlatkérõt a költségek megtérítésére.<br>
Kérelmét azzal indokolta, hogy az ajánlati felhívás 11. b) pontja elõírta, hogy be kell mutatni a saját minõségirányítási rendszer tanúsítását. Elõadták és dokumentumokkal is igazolták, hogy 2002. júniusa óta az MSZ EN ISO 9001: 2001. szabvány szerinti minõségirányítási rendszer kialakítása a társaságnál folyamatban van, az akkreditálás dátuma 2002. október 15., tehát már a szerzõdéskötés várható idõpontjában a cég rendelkezni fog ISO 9001 minõsítéssel.<br>
A közbeszerzési eljárásban az ajánlatkérõ köteles biztosítani a verseny tisztaságát, valamint az esélyegyenlõséget. Ennek ellenére a 2002. október 2-án beérkezett ajánlatok nyilvános bontása során a két tagból álló bontóbizottság elnöke elmulasztotta az ismertetésre kerülõ ajánlatok valamennyi okiratát kézjegyével ellátni annak ellenére, hogy ezt a pályázati kiírás III. fejezet 23. pontja részletesen elõírta, és ezzel súlyosan megsértette a saját maga által követelménynek elõírt eljárási szabályokat.<br>
Az ajánlatkérõ megbízottja a bontás során cégük ajánlatát elfogadta, nem minõsítette ajánlatát érvénytelennek, sõt amíg az ajánlatkérõ megbízottja a pályázaton szintén részt vevõ másik ajánlattevõ, a BÉTEX Kft. részére saját ISO-minõsítésének csatolására 3 nap póthatáridõt adott, addig az õ társaságukat nem szólította fel hiánypótlásra.<br>
Álláspontja szerint nem jogszerû az ajánlatkérõ részérõl, hogy az ajánlati felhívásban úgy határozta meg a pályázati követelményeket, hogy az csak a pályázók szûk csoportjának feleljen meg. Ezzel egyes ajánlattevõket az ajánlattétel lehetõségébõl kizárt, és így indokolatlan és hátrányos megkülönböztetést hajtott végre.<br>
Szerinte amennyiben a jogszabály által elõírt mûszaki követelmények nem teszik kötelezõvé az ISO-minõsítést az ajánlati felhívásban szereplõ termékekre, úgy a pályázat elbírálása során semmi nem indokolhatja azt, hogy az ajánlattevõ minõségbiztosítási rendszere csak az ISO-minõsítésnek felelhessen meg, illetve ennek hiánya esetén az ajánlattevõt a szerzõdés teljesítésére alkalmatlanná lehessen minõsíteni. Mivel a forgalombahozatali engedélynek az ISO nem része, a termék gyártásával és forgalmazásával foglalkozó társaságok többsége eddig még tevékenységét nem alakította át az ISO-minõségbiztosítási tevékenységnek megfelelõen. Jelenleg az egészségügy területén csak a nyertes gazdasági társaságnak van ISO-minõsítése, a pályázat által kiírt indokolatlanul szigorú követelményeknek maradéktalanul csak õ tudott eleget tenni. Így annak ellenére, hogy társaságuk mintegy 30%-kal olcsóbban, lényegesen jobb fizetési feltételek mellett ugyanazon vagy jobb minõségben, azonnal tudta volna a pályázati kiírás tételeit szállítani, az ajánlatkérõ mégis a tahitótfalui SAMTEX Kft. ajánlatát fogadta el annak ellenére, hogy nem ez volt a legelõnyösebb ajánlat, és ez a kórháznak az ajánlatukhoz képest 10 000 000 Ft + áfa többletköltséget okoz.<br>
Ajánlatkérõ kérelmezõ kérelmére tett észrevételében elõadta, hogy a kérelemben sem vitatja a jogorvoslati eljárást kezdeményezõ ajánlattevõ azt, ami ajánlatának 113. oldalán is szerepel. Nevezetesen azt, hogy nyilatkozata szerint "cégünk ISO 9001-es minõségbiztosítási rendszerre történõ átállás folyamatban van. Mellékletként csatoljuk erre vonatkozóan a felkészítõ és a minõsítõ cégek igazolásait. Nyilatkozunk továbbá, hogy a szállítások megkezdésekor e minõségtanúsítvánnyal rendelkezni fogunk. Az akkreditálás dátuma 2002. október 15." Ezzel kérelmezõ maga is elismerte, hogy ajánlata nem tartalmazta a fent idézett, az ajánlati felhívás 11. a) és b) pontja szerinti alkalmasság tanúsítását.<br>
A kérelmezõ ezzel összefüggésben azt feltételezte, hogy az ajánlatkérõ a fenti idézett nyilatkozatát a közbeszerzési eljárás során rendben lévõnek találta, jóllehet ennek semmi alapja nem volt. Jelen esetben a kérelmezõ kifejezetten nyilatkozott arról, hogy az "átállás folyamatban van", továbbá arról, hogy az "akkreditálás dátuma 2002. október 15." Ilyen iratelõzmények alapján alappal nem támasztható követelmény az ajánlatkérõvel szemben a hiánypótlásra történõ felhívás.<br>
Az ajánlatkérõ magatartása nem sértette a verseny tisztaságát, amikor olyan ajánlatkérõtõl, aki a kérelmezõhöz hasonló nemlegességi nyilatkozatot sem tett, a hiány pótlását kérte.<br>
Kérelmezõ sérelmezte, hogy a bontóbizottság elnöke elmulasztotta az ismertetésre kerülõ ajánlatok valamennyi okiratát kézjegyével ellátni. A kérelmezõ ezen elõadása iratellenes. Az, hogy a bontási jegyzõkönyv mellékleteként a szignálatlan eredeti példányok felolvasólapjai kerültek kiküldésre, nem sérti sem a Kbt., sem a jelen közbeszerzési eljárás anyagában szereplõ szabályokat, ugyanakkor a kérelmezõ iratellenes és megalapozatlan következtetést vont le nyilvánvalóan téves feltételezése alapján.<br>
A kérelmezõ sérelmezte, hogy az ajánlatkérõ ISO-minõsítést alkalmassági feltételként írt elõ annak ellenére, hogy a beszerzés tárgyát képezõ termékekre vonatkozó minõségi követelmények ilyet nem tartalmaznak.<br>
Elõször is kérelme ebben a tekintetben eleve elkésett, mivel a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében szabályozott 15 nap már eltelt az ajánlati felhívás megjelenése és a kérelem benyújtása között. Ezen túlmenõen megalapozatlan is, mert attól, hogy magukra a termékekre vonatkozó egészségügyi közjogi vagy más hatósági elõírások nem tartalmaznak ISO-minõsítésre vonatkozó rendelkezéseket, ajánlatkérõ még jogszerûen elõírhatta az ISO-minõsítést a Kbt. 44. § (2) bekezdés g) pontja alapján.<br>
A kérelmezõ indokolatlanul hivatkozott a 30%-kal olcsóbb ajánlatára, mert ez csak arra adna alapot - amennyiben az eljárásban részt vehetett volna -, hogy a kirívóan alacsony ár tekintetében ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján magyarázatot kellett volna kérnie.<br>
Ajánlatkérõ kérte, hogy a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a kérelmet utasítsa el, és az ajánlatkérõ tekintetében mellõzze a hátrányos jogkövetkezmények alkalmazását.<br>
Döntõbizottság a felek írásbeli és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan az alábbiak szerint:<br>
Kérelmezõ sérelmezte, hogy ajánlatkérõ az ajánlati felhívás 11. a) és b) pontjában alkalmassági, illetve alkalmatlansági körülményként megnevezte a saját minõségirányítási rendszer igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A Kbt. fenti rendelkezése lehetõvé teszi ajánlatkérõnek azt, hogy elõírja mûszaki alkalmasság igazolására ajánlatkérõ minõségbiztosítási rendszerének - bármely nemzeti rendszerben - akkreditált tanúsító általi tanúsítását.<br>
A Döntõbizottság megállapítja, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjában engedélyezett körben jogszerûen írta elõ az ajánlati felhívás 11. a) pontjában a mûszaki alkalmasság igazolására, hogy ajánlatkérõ mutassa be saját minõségirányítási rendszerének a tanúsító általi tanúsítását, valamint ezzel összhangban jogszerûen írta elõ az alkalmatlanná minõsítés szempontjánál, hogy alkalmatlan az ajánlattevõ, ha nem rendelkezik ISO-minõsítéssel.<br>
Ajánlatkérõ írásbeli nyilatkozatai egyértelmûvé tették ajánlatkérõ számára - és ezt kérelmezõ a jogorvoslati eljárás során is elismerte -, hogy jelen közbeszerzési eljárás ajánlattételi határnapján, 2002. október 2-án, kérelmezõ nem rendelkezett ISO-minõsítéssel, így az ajánlati felhívás feltételeinek ezen tekintetben ajánlata nem felelt meg.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A Döntõbizottság megállapítja, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) bekezdése szerint jogszerûen nyilvánította ajánlatkérõ ajánlatát érvénytelennek.<br>
A kérelmezõ sérelmezte, hogy a bontáskor a bontóbizottság elnöke elmulasztotta az ajánlatokat kézjegyével ellátni.<br>
A tárgyaláson kérelmezõ elõadta, hogy ebben a vonatkozásban ajánlatkérõ maga határozta meg eljárását. Kérelmezõ e tárgyban a Kbt. által szabályozott körön belül konkrét jogsértést nem tudott megnevezni. Csak azt sérelmezte, hogy maga az ajánlatkérõ nem tartotta be az önmagának elõírtakat.<br>
Ajánlatkérõ a tárgyaláson azt nyilatkozta, hogy a bontáskor a saját maga által elõírt eljárás szerint járt el, mivel egy személy felolvasta, egy másik pedig kézjegyével aláírta az ajánlatok eredeti példányát. Ezt a tényt a tárgyaláson az ajánlatok eredeti példányain az aláírások bemutatásával meg is erõsítette.<br>
A Döntõbizottság a fentiekre tekintettel a jogorvoslati kérelem ezen részében sem állapított meg jogszabálysértést ajánlatkérõ részérõl, ezért a jogorvoslati kérelmet megalapozatlanság miatt elutasítja.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában megállapított jogkörében eljárva a fenti indokokra tekintettel a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét megalapozatlanság miatt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl tekintettel arra, hogy jelen esetben jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. november 19.<br>
<br>
Dr. Szaller Ottó s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>