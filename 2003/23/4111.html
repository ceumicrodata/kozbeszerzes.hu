<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4111)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.150/13/2003.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által kezdeményezett jogorvoslati eljárás a Honvédelmi Minisztérium Beruházási és Ingatlanfejlesztési Iroda közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Honvédelmi Minisztérium Beruházási és Ingatlanfejlesztési Iroda (1054 Budapest, Balaton u. 7-11., a továbbiakban: ajánlatkérõ) "Veszprém 110 lakás építésének pótmunkái" tárgyú közbeszerzési eljárása ellen hivatalból indított jogorvoslati eljárást a Döntõbizottság megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, az érdemi észrevételek és a tárgyaláson tett nyilatkozatok alapján a következõ tényállást állapította meg.<br>
Az ajánlatkérõ 2002. április 19-én közbeszerzési eljárás eredményeként vállalkozási szerzõdést kötött a HÉROSZ Rt.-vel a Veszprém, Külsõ-Kádártai úti 110 lakásos HM-lakótelep generálkivitelezésének és csatlakozó munkáinak megvalósítására, amely szerint az ellenszolgáltatás nettó 1 824 256 067 Ft, a teljesítési határidõ 2004. január 1. A HÉROSZ Rt. a munkát 2002. május 2-án megkezdte, és azóta is folyik a szerzõdés teljesítése.<br>
Az ajánlatkérõ a Döntõbizottság elnöke részére 2003. március 17-én megküldött tájékoztatása szerint hirdetmény közzététele nélküli tárgyalásos eljárást indított a közbeszerzésekrõl szóló 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés a), b) és c) pontjai alapján a veszprémi 110 lakásos lakótelep építésének pótmunkái tárgyában. Ajánlatételre a HÉROSZ Rt.-t hívta fel.<br>
A tájékoztatóban az ajánlatkérõ az eljárásfajta alkalmazását azzal indokolta, hogy az eltelt idõszakban az építés során a következõ pótmunkák merültek fel:<br>
<br>
1. Az alapozási sík mélyebben volt a tervezettnél, ezért az alapárok mélyítése vált szükségessé, ami beton- és földmunka mennyiségi növekedést jelentett.<br>
<br>
2. A terepszint alacsonyabb volt, mint a tervezett terepszint, betonozási, zsaluzási mennyiségi növekedés történt.<br>
<br>
3. A munkálatok megkezdése során régészeti felügyelet mellett a teljes építési területrõl el kellett távolítani a felsõ földréteget 20 cm vastagságban, helyette humusz visszapótlása szükséges.<br>
<br>
4. A területen létesítendõ játszóterületek építéséhez az MSZ szerinti pótlólagos feladatok elvégzése szükséges - minõsítés, talajcsere, szegélyezés. Ezeket a tervdokumentáció nem tartalmazta.<br>
<br>
5. A munka megkezdésekor a szolgáltató nem tudta biztosítani a szükséges elektromos energiát, így aggregátorok igénybevételére került sor.<br>
<br>
6. A szolgálati lakások feliratozása, számozása, zászlótartók elhelyezése pótigényként merült fel, amelynek elvégzése szükséges.<br>
<br>
7. Az építési terület beközlekedési útjának végleges megépítése 2003 májusában történik, ezért az építési forgalmat új helyre kell átterelni, a 82. sz. fõ közlekedési út földút lecsatlakozásához. Ennek elkészítése vált szükségessé.<br>
<br>
8. A beépítésre kerülõ kazánok elé a veszprémi víz keménysége miatt a szavatosság fenntartása érdekében vízlágyító beépítését javasolták a szakemberek.<br>
Az elvégzett és elvégezni szükséges pótmunkák várható, becsült költsége bruttó 60 000 000 Ft.<br>
A tájékoztatóhoz mellékelte az ajánlatkérõ a HÉROSZ Rt. részére megküldött részvételi felhívást, amelynek mellékletét képezte a pótmunkák részletes felsorolása. Tartalmazta a felhívás a pénzügyi, gazdasági, mûszaki alkalmasság igazolására kért adatokat és tényeket, az alkalmasság elbírálásának szempontjait, az alkalmatlansági kritériumokat. Az ajánlatkérõ az ajánlatot a legalacsonyabb összegû ellenszolgáltatás szempontja alapján bírálja el a felhívás 9. c) pontja szerint. Az elsõ tárgyalás idõpontja 2003. április 17.<br>
Az ajánlatkérõ a közbeszerzési eljárás során módosította a beszerzési igényét oly módon, hogy a tájékoztatóban megjelölt munkák közül nem kért ajánlatot a 6. pontban meghatározott munkákra, a játszóterekkel kapcsolatban (4. pont) pedig csak azok minõsítésére tartotta fent a beszerzési igényét.<br>
A Döntõbizottság elnöke 2003. március 26-án jogorvoslati eljárást kezdeményezett ajánlatkérõ közbeszerzési eljárása ellen, és a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5) bekezdése alapján a Döntõbizottság hivatalból történõ eljárását megindította. A kezdeményezõ irat indokolása szerint a rendelkezésre bocsátott iratokból nem volt megállapítható egyértelmûen a Kbt. 70. § (2) bekezdés a), b) és c) pontjai szerinti feltételek megléte.<br>
Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát. A jogsértésrõl történõ tudomásszerzés idõpontjaként 2003. március 17-ét, az ajánlati felhívás részére történõ megküldésének napját jelölte meg.<br>
Az ajánlatkérõ észrevételében elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján indított eljárás jogszerû, mivel annak a törvényi feltételei fennállnak. Az a) és b) pont szerinti együttes feltételek megvalósultak, mivel a kiegészítõ építési beruházás nem haladja meg a korábbi közbeszerzés 50%-át (miután 60 M Ft) és azt aránytalan nehézség nélkül nem lehet mûszakilag elválasztani a korábban kötött szerzõdéstõl. A teljes beruházásra kötöttek szerzõdést a HÉROSZ Rt.-vel, az ajánlatában meghatározásra került az esetlegesen felmerülõ pótmunka árképzése is. Így harmadik személlyel való esetleges szerzõdéskötés nem lehetséges, mivel azokat nem köti ajánlati kötöttség, a HÉROSZ Rt.-t igen. Harmadik személy a megkezdett betonozási, alapozási munkákba nem vonható be, mert az idõben és felelõsségben nem megoldható és elválasztható, ugyanez a helyzet az elektromos energia biztosításával és az ideiglenes út építésével.<br>
A c) pont szerinti feltétel áll fenn a játszótérrel, a humuszolással, valamint a vízlágyító beépítéssel kapcsolatos pótmunkákra is. Ezek a feladatok az eredeti szerzõdésteljesítéséhez szükségesek.<br>
A jogorvoslati eljárás során az ajánlatkérõ kifejtette, hogy a tájékoztatásban nem tért ki arra, hogy ezek a munkák az ajánlatkérõ számára elõre nem voltak láthatóak, miután ezt teljesen egyértelmûnek tekintette. Elõadta, hogy a tervezéskor elkészült talajmechanikai szakvélemény és a tervek alapján megállapított mélységnél mélyebben kellett alapozni, ami elõre nem volt látható. Csak a kivitelezés során lehetett arról dönteni, hogy a tervezett mélységen lehet-e alapozni vagy sem. A terepszinttel ugyanez volt a helyzet. A szokásos tervezési eljárással a nagy építési területen nem tudta a tervezõ pontosan meghatározni a terepszinteket.<br>
Elõadta, hogy a kertépítés része volt a HÉROSZ Rt.-vel kötött szerzõdésnek, de talajcsere nélkül, az eredeti növényzet megtartása mellett. A régészeti feltárások miatt 20 cm talajréteget el kellett távolítani, amit a tervben szereplõ zajvédõ dombhoz használtak fel, tekintettel arra, hogy a tervtõl eltérõ tényleges terepszint miatt ennek elkészítéséhez a tervezettnél kevesebb kitermelt földet tudtak felhasználni.<br>
Elõadta, hogy a tervek 2-3 éve készültek, az azóta eltelt idõben bekövetkezett játszótéri balesetek miatt változtak a szakhatósági igények, a játszóterek minõsítése szükségessé vált.<br>
Az eredeti szerzõdés szerint az elektromos energiát az ajánlatkérõnek kell biztosítania térítés ellenében. A környékbeli építkezések miatt az áramszolgáltató a jelen építkezés megkezdésének idõpontjára nem tudta az áramszolgáltatást biztosítani, így kb. másfél hónapon keresztül aggregátorok igénybevételével történt az áramellátás.<br>
Az ideiglenes úttal kapcsolatban elõadta, hogy ismert volt az számukra, hogy a helyi önkormányzat az építési terület végleges beközlekedési útját megépíti, miután az erre vonatkozó három oldalú megállapodásban az ajánlatkérõ is részt vett. A megállapodásban azonban nem került meghatározásra az építés idõpontja. Most vált ismertté, hogy az útépítés várhatóan 2003 májusában megkezdõdik, attól kezdve az eddig használt út már nem használható, helyette egy másik ideiglenes utat kell kialakítani.<br>
A vízlágyítókkal kapcsolatban elõadta, hogy a kiviteli terv hiányosságának tekinthetõ, hogy abban nem volt szó a víz keménységérõl, holott a különbözõ típusú kazánok különbözõ vízkeménységet bírnak.<br>
A HÉROSZ Rt. észrevételében elõadta, hogy az ajánlatkérõ által választott tárgyalásos eljárás jogalapja fennáll.<br>
A korábbi munkától gazdaságilag vagy mûszakilag csak aránytalan nehézség árán elválasztható, illetve a szerzõdés teljesítéséhez feltétlenül szükséges építési munkára kell ajánlatot tenniük. Ezen munkák esetében harmadik személy bevonásával jelentõsen megdrágulnának a pótmunkák, tekintettel az eredeti szerzõdésben vállalt egységárakra is, valamint kideríthetetlenné tenné a szavatossági jótállási kötelezettséget is. Álláspontja igazolására csatolta az építési napló vonatkozó bejegyzéseit.<br>
Döntõbizottság megállapította, hogy az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontjaira alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárásra vonatkozó megengedõ rendelkezéseket a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ a hirdetmény közzététele nélküli tárgyalásos eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b) és c) pontjaira alapozta.<br>
E rendelkezés szerint az ajánlatkérõ tárgyalásos eljárást alkalmazhat építési beruházás, illetve szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A Döntõbizottságnak azt kellett vizsgálnia, hogy az ajánlatkérõ által indított tárgyalásos eljárásnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a), b és c) pontjai szerinti feltételei fennállnak-e. E rendelkezés több együttes, illetve vagylagos feltételt tartalmaz.<br>
Ez az eljárás csak akkor alkalmazható, ha mind az eredeti szerzõdés, mind a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése alapján indított tárgyalásos eljárás építési beruházás, illetve szolgáltatás megrendelésére irányul, amelynek értéke nem haladja meg a korábbi közbeszerzés értékének ötven százalékát.<br>
Ezek a feltételek a jelen beszerzés tárgya és becsült értéke, valamint az eredeti szerzõdés szerinti vállalkozási díj és a szerzõdés tárgya alapján fennállnak.<br>
A beszerzés tárgyaként elvégzendõ munkák ajánlatkérõ számára elõre nem látható voltát az ajánlatkérõ a jogorvoslati eljárás során igazolta.<br>
A Döntõbizottság megállapította, hogy az ajánlatkérõ hatályos ajánlati felhívásában meghatározott munkák egy részének elvégzése a tervezés jellegébõl adódóan, illetve annak esetleges hiányosságaira visszavezethetõen vált szükségessé, és csak a kivitelezés során vált ismertté az ajánlatkérõ számára. Erre tekintettel nem volt elõre látható az alapárok mélyítése, az eltérõ terepszint miatti betonozás, zsaluzás, a humuszvisszapótlás, vízlágyítók beépítése.<br>
A játszóterek minõsítése sem a tervek elkészítésekor (2-3 éve), sem a beruházásra vonatkozó közbeszerzési eljárás során még nem került elõírásra, csak a kivitelezés során, a szakhatósági követelmények idõközben bekövetkezett változása miatt merült fel ajánlatkérõi igényként. A beszerzés tárgyaként megjelölt további munkák (aggregátorok igénybevétele, útépítés) elvégzését pedig az építés idõtartama alatt bekövetkezett olyan események okozták, amelyek az ajánlatkérõtõl teljesen függetlenek, és így számára elõre nem voltak láthatóak (áramszolgáltatás késedelme a szolgáltató részérõl, végleges út építésnek megkezdése).<br>
A beszerzés tárgyaként megjelölt munkák a HÉROSZ Rt.-vel kötött eredeti szerzõdésben nem szerepeltek. A Döntõbizottság a rendelkezésre álló iratok, az ajánlatkérõ és a HÉROSZ Rt. nyilatkozatai alapján megállapította, hogy ezek a munkák az eredeti szerzõdés teljesítéséhez szükséges olyan kiegészítõ munkák, amelyeket mûszakilag vagy gazdaságilag aránytalan nehézség nélkül nem lehet elválasztania korábban kötött szerzõdéstõl az alábbiak szerint.<br>
Az alapozási síkot a teherhordó talaj jelenti. Hogy ez konkrétan hol van, ez csak a kivitelezés során derül ki, ahogyan a tervben szereplõ és a tényleges terepszint eltérése is csak a kivitelezés során állapítható meg. A megfelelõ alapozás és az építési engedélyben rögzített épületmagassági szintek elérése nélkül nem lehet a szerzõdést teljesíteni.<br>
Az ehhez szükséges alapárok mélyítést, zsaluzást és betonozást a munka kiegészítõ jellegére tekintettel nem lehet aránytalan nehézség nélkül sem mûszakilag, sem gazdaságilag elválasztani az eredeti szerzõdés teljesítésétõl, figyelemmel arra is, hogy az eredeti szerzõdésben rögzítésre kerültek az ilyen jellegû pótmunkák egységárai és a rezsióradíjak.<br>
Az ideiglenes áramellátást az ajánlatkérõ megrendelte az áramszolgáltatónál, azonban annak kiépítése a munkaterület átadásának idõpontjára nem történt meg. A kivitelezõ több alkalommal jelezte az ajánlatkérõ felé, hogy az alapozási munkák megkezdéséhez erre feltétlenül szüksége van. A trafóállomások csak 2002. szeptember 17-én kerültek üzembe helyezésre. Eddig az idõpontig is biztosítani kellett az elektromos energiát a folyamatos munkavégzéshez, ezért az aggregátorok igénybevétele mindenképpen szükséges volt az eredeti szerzõdés teljesítéséhez.<br>
A kertépítés része volt ugyan a terveknek, de nem humuszvisszapótlással, hanem az eredeti talaj megtartásával. Ahhoz, hogy a HÉROSZ Rt. az eredeti szerzõdés szerint a kertépítésre vonatkozó vállalását teljesíteni tudja, szükséges, hogy az eltávolított és a zajvédõ dombba beépített talajt (amely egyébként nem is minõsült kertépítéshez megfelelõ humusznak) pótolja.<br>
A HÉROSZ Rt. azt vállalta a korábbi szerzõdésben, hogy a beszerzés tárgyát a vonatkozó elõírások és szabványok elõírásainak, valamint a hatósági elõírásoknak megfelelõen készíti el, amelyet az átadás-átvételi eljárás során dokumentumokkal igazolnia kell. A játszótér minõsítésére vonatkozó dokumentum nem került felsorolásra a szerzõdésben, de a szakhatósági követelmények változására tekintettel annak megfelelõségét is igazolnia kell a HÉROSZ Rt.-nek az eredeti szerzõdés teljesítéséhez.<br>
A HÉROSZ Rt. a kivitelezés ideje alatt a beruházás melletti építkezéshez kialakított utat használta. A kivitelezés befejezéséig építési út használatára továbbra is szükség van, így a jelenlegi építési út kiváltása az eredeti szerzõdés teljesítéséhez szükséges.<br>
A vízlágyítók beépítése nem volt része az eredeti szerzõdésnek, hiszen a víz keménységére vonatkozó adatok hiányában erre a HÉROSZ Rt. nem tett ajánlatot. Az kétségtelen, hogy a fûtési rendszer kiépítésétõl a vízlágyító berendezések felszerelését sem mûszakilag, sem gazdaságilag nem indokolt elválasztani, mivel a fûtési rendszerrel szoros egységet képez. Ennek szükségessége már a tervezés fázisában felmerülhetett volna, azonban kétségtelen, hogy az a megajánlott kazánok típusától függõen vált ténylegesen szükségessé.<br>
A fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint eljárás feltételei fennállnak.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) - rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A fentiek alapján a Döntõbizottság a jogorvoslati eljárást megszüntette.<br>
A Döntõbizottság a jogorvoslati eljárással kapcsolatban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjában foglaltakra tekintettel, a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 30.<br>
<br>
Dr. Bankó Ágnes s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>