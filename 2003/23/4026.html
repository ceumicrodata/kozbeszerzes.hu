<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (4026)
</b></h2><FONT size=3><i><u></i></u><br>
Kf.VI.37.654/2001/5.<br>
<br>
A Magyar Köztársaság Legfelsõbb Bírósága a Szalayné dr. Bíró Zsuzsanna jogtanácsos által képviselt Fõvárosi Gázmûvek Rt. (1081 Budapest, Köztársaság tér 20.) I. rendû és a dr. Takács Éva ügyvéd (8800 Nagykanizsa, Magyar u. 6.) által képviselt Oiltech Olajipari Technológia Szerelõ- és Vezetéképítõ Kft. (8878 Lovászi, Pf. 8) II. rendû felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2001. április 11. napján kelt 2.K.34.858/2000/7. számú ítélete ellen az alperes által 8. sorszám alatt, és a II. rendû felperes által 9. sorszám alatt benyújtott fellebbezések elbírálása során az alulírott napon - tárgyaláson kívül - meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a II. rendû felperest és az alperest, hogy 15 nap alatt fizessenek meg az I. rendû felperesnek 5000-5000 (ötezer-ötezer) forint másodfokú eljárási költséget.<br>
Kötelezi a Legfelsõbb Bíróság a II. rendû felperest, hogy fizessen meg az államnak - az illetékhivatal külön felhívására - 13 500 (tizenháromezerötszáz) forint fellebbezési eljárási illetéket.<br>
Az alperes által le nem rótt fellebbezési eljárási illetéket az állam viseli.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
Az újpesti erõmû fejlesztéséhez szükséges gázelosztó vezeték építése érdekében az I. rendû felperes a Közbeszerzési Értesítõ 2000. január 19-i 3. számában tette közzé részvételi felhívását, melynek 11. pontja értelmében többváltozatú ajánlattételre nem volt lehetõség.<br>
A 2000. február 14-ével lezárult határidõig 8 jelentkezés regisztrálására került sor.<br>
A 2 nappal késõbbi borítékbontáskor kiderült, hogy a Pulzus Rt. és a Ramico Kft. önállóan, továbbá - titkos kezelést kérve - a P. R. C. Konzorcium néven közösen is részt kíván venni a közbeszerzési eljárásban.<br>
A 2000. március 17-i nyilvános kihirdetés során az I. rendû felperes közölte, hogy négy jelentkezést - a II. rendû felperes, a Pulzus Rt., a Ramico Kft. és a siófoki Kõolajvezetéképítõ Rt. ajánlatát - fogadta el.<br>
Az alkalmasnak tekintett ajánlattevõk részére megküldött ajánlati felhívás után a 2000. május 2-i határidõre öt ajánlat érkezett.<br>
Az I. rendû felperes 2000. május 18. napján nyertesként a konzorcium ajánlatát hirdette ki. A szerzõdés megkötése 2000. május 24-én megtörtént.<br>
A II. rendû felperes kifogásolva az ajánlattételre fel nem hívott konzorcium részvételét, ajánlata értékelését, nyertessé nyilvánítását, az esélyegyenlõség, valamint a verseny tisztaságának sérelmét, továbbá a Ramico Kft. igazolt referenciamunkáinak hiányát, 2000. május 29-én jogorvoslati kérelmet terjesztett elõ.<br>
Ebben kérte a jogsértés megállapítását, az eljárást lezáró döntés megsemmisítését, bírság kiszabását, a Pulzus Rt. és a Ramico Kft. közbeszerzési eljárásban való részvételtõl történõ eltiltását.<br>
A 2000. június 21-i tárgyalás adatai és a június 23-án kelt beadvány szerint a II. rendû felperes jogorvoslati kérelmét kiegészítette azzal a kifogással, hogy a legelõnyösebb ajánlatot vállalkozása tette.<br>
Az alperes a 2000. július 20-án kelt D.205/13/2000. számú határozatában megállapította, hogy az I. rendû felperes megsértette a közbeszerzésekrõl szóló 1999. évi LX. törvénnyel módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés b) pontjára tekintettel az 52. § (1) bekezdését. Ezért az I. rendû felperessel szemben 1 000 000 Ft bírságot szabott ki, kötelezte továbbá a II. rendû felperes javára igazgatási szolgáltatási díj megfizetésére.<br>
Egyebekben az alperes a II. rendû felperes jogorvoslati kérelmét elutasította.<br>
A felperes keresetében az alperes határozatának felülvizsgálatát, a jogsértés hiányának megállapítását, valamint a bírság és az igazgatási szolgáltatási díj megfizetésére kötelezésének mellõzését kérte.<br>
Kifejtette, hogy bár az alperes helyesen állapította meg a tényállást, helytelen jogi következtetés alapján jutott arra az eredményre, hogy a II. rendû felperes jogorvoslati kérelme a közös ajánlat érvényessége kapcsán határidõben érkezett.<br>
A II. rendû felperes azon észrevételére ugyanis, mely szerint a négy felhívott ajánlattevõ mellett öt ajánlat érkezett, 2000. május 2-án a döntést hozó közbeszerzési bizottság elnöke, dr. Hámori Attila már közölte, hogy két vállalkozás önállóan és közösen is pályázott. Arról, hogy a közös ajánlatot az ajánlatkérõ nem tekinti érvénytelennek, azt el fogja bírálni, így a II. rendû felperes már 2000. május 2-án tudomást szerzett.<br>
Megítélése szerint az alperes helytelenül azonosította a jogsértõ esemény bekövetkezését és az errõl történõ tudomásszerzés idejét az eredményhirdetés idõpontjával.<br>
Hangsúlyozta, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése az eredményhirdetésig módot ad ugyan az érvénytelenség vizsgálatára, ez azonban nem zárja ki, hogy e körben a döntés korábban szülessen meg.<br>
A II. rendû felperes keresetében az alperes határozatának megváltoztatását és annak megállapítását kérte, hogy az I. rendû felperes a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is megsértette, hiszen ajánlata a nyertesnél kedvezõbb volt. Állította, hogy legkedvezõbbnek minõsülõ ajánlata megállapítására irányuló kérelme elbírálását az alperes elkésettségre hivatkozva, helytelenül mellõzte.<br>
A 2000. május 2-i közlés tartalma alapján joggal volt abban a hiszemben, hogy felvetése után a konzorcium ajánlatának értékelésére nem fog sor kerülni. Hivatkozott arra, hogy az ajánlatok elbírálására a bizottság jogosult, ezért dr. Hámori Attila kijelentéséhez jogvesztõ határidõ nem köthetõ.<br>
Az elsõfokú bíróság az I. rendû felperes keresetét alaposnak értékelte, a II. rendû felperes keresetét pedig alaptalannak.<br>
Így ítéletében az alperes 2000. július 20. napján kelt D.205/13/2000. számú határozatát megváltoztatta és a II. rendû felperes jogorvoslati kérelmét elutasította; egyben az I. rendû felperest mentesítette a bírság és az eljárási díj megfizetése alól.<br>
A elsõfokú bíróság a II. rendû felperes keresetét elutasította.<br>
Az elsõfokú bíróság ítélete indokolásában a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(5), (6) és (7) bekezdésére hivatkozással kifejtette, hogy a keresetek kapcsán elvi éllel vetõdött fel az igényérvényesítési határidõ kérdése. A jogvesztõ határidõ jellemzõje, hogy maga az érvényesíteni kívánt jog vész el, az elkésett igényérvényesítés nem menthetõ, ideje nem tolható ki.<br>
A Kbt. ezen szigorú szabályozására figyelemmel különös jelentõséggel bír annak egyértelmû megállapítása, hogy a jogvesztõ határidõ mikor, mely cselekmény megvalósulásakor veszi kezdetét, és az érvényesíteni kívánt jog mikor tekinthetõ elõterjesztettnek.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(5) bekezdésére utalással megállapította az elsõfokú bíróság, hogy a nem vitatható tények szerint a II. rendû felperes arról már 2000. május 2. napján tudomást szerzett, hogy az I. rendû felperes nem látja sem jogi, sem formai akadályát a konzorcium ajánlattételének.<br>
A sérelem tehát nem a 2000. május 18-i eredményhirdetéskor, hanem 2000. május 2-án az ajánlatok bontása idején valósult meg.<br>
Áttekintve a Kbt. ajánlatok bontására vonatkozó szabályát, az elsõfokú bíróság úgy látta, hogy a Kbt. 52. §-ában és 53. §-ában lévõ törvényi rendelkezések ugyancsak ezt a következtetést erõsítik meg.<br>
A szabályozás sorrendiségébõl és logikájából következik, hogy bár a bontás után is lehetõség van az ajánlat érvénytelenné nyilvánítására, illetve kizárására, értelemszerûen erre akkor fog sor kerülni, ha olyan érvénytelenségi (kizárási) ok áll fenn, amely az ajánlat tüzetesebb áttanulmányozása során észlelhetõ.<br>
Abban az esetben azonban, amikor alkalmassági vizsgálaton át nem esett ajánlattevõ nyújt be ajánlatot, e tény a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontjának esetleges sérelmét okozva, nyomban megállapítható.<br>
Mindezt egybevetve azzal, hogy az I. rendû felperes bontási jegyzõkönyvben rögzítve, a II. rendû felperes kifejezett jelzése után sem látta alkalmazhatónak a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdését, és kétséget kizáróan megfogalmazta a jogi és formai akadályok hiányát tartalmazó álláspontját, az elsõfokú bíróság megítélése szerint a sérelem a bontáskor, és nem az ajánlatok értékelésekor következett be.<br>
Kiemelte az elsõfokú bíróság, hogy a Kbt.-ben lévõ szigorú igényérvényesítési határidõre tekintettel, ha a sérelem ismert, a jogorvoslattal élõ ajánlata nyertessé nyilvánításában bízva nem késlekedhet.<br>
Így az elsõfokú bíróság rnegállapította, hogy az alperes akkor járt volna el jogszerûen, ha a II. rendû felperes 15 napos határidõ után benyújtott jogorvoslati kérelmét - elkésettsége miatt - teljes egészében elutasítja.<br>
A sérelem a 2000. május 2-i bontáskor következett be, a jogorvoslati kérelem elõterjesztésére pedig 15 napon túl, 2000. május 29-én került sor.<br>
A II. rendû felperes keresetének elbírálása során azt vizsgálta az elsõfokú bíróság, hogy a legelõnyösebb ajánlattételre kiterjedõ kérelem idõben elõterjesztettnek tekinthetõ-e.<br>
E körben a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésére és 80. § (1) bekezdésére hivatkozott.<br>
Megállapította, hogy a II. rendû felperes a 2000. május 29-i kérelmében az elõzõeknek megfelelõen azon sérelmét még utalóan sem jelezte, hogy ajánlata a nyertes ajánlatánál elõnyösebb volt.<br>
Ezért a már korábban hangsúlyozott, szigorú igényérvényesítési határidõ miatt, a II. rendû felperes ajánlatok értékelési hibájára vonatkozó, 2000. június 21-i és június 23-i kérelme - az alperes helytálló megállapítása szerint - elkésett.<br>
Minderre tekintettel az elsõfokú bíróság az alperes határozatát a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése alkalmazásával részben - az I. rendû felperes keresetének helyt adva - megváltoztatta, míg a II. rendû felperes keresetét elutasította.<br>
Az elsõfokú bíróság ítélete ellen a II. rendû felperes és az alperes fellebbezett.<br>
A II. rendû felperes fellebbezésében az I. rendû felperes keresetének elutasítását kérte, a keresetében foglaltakat fenntartotta.<br>
Álláspontja szerint a perbeli esetben az ajánlat érvénytelensége annak tüzetesebb áttanulmányozása során volt észlelhetõ.<br>
Ezt támasztja alá, hogy a peres iratok között elfekszik az I. rendû felperes Jogi Osztályától beszerzett nyilatkozat, miszerint az ajánlatbontást követõen kért a FÕGÁZ Rt. Közbeszerzési Bizottsága állásfoglalást, és ezen állásfoglalás alapján nem minõsítette a P. R. C. Konzorcium ajánlatát érvénytelennek.<br>
A határidõszámítás kezdõ idõpontja az eredményhirdetés, hiszen az eredményhirdetésig dönthetett az I. rendû felperes az ajánlat érvénytelenségérõl.<br>
Így az elévülési határidõ sem indulhatott meg 2000. május 2. napján, az ajánlatbontáskor.<br>
Fenntartotta továbbá azon álláspontját, hogy Hámori Attila kijelentéséhez - miszerint a vitatott ajánlattételnek sem jogi, sem formai akadálya nem volt - joghatás nem fûzhetõ, a II. rendû felperes részére a sérelem ezáltal nem vált ismertté.<br>
Az érvénytelenség kérdésében ugyanis nem Hámori Attilának, hanem a Közbeszerzési Bizottságnak kellett dönteni. Kifejtette a II. rendû felperes, hogy jogi álláspontja szerint az eljárásban a kérelemhez kötöttség elve nem érvényesül, így az alperes a határidõben, a szükséges formai követelményeknek megfelelõen benyújtott jogorvoslati kérelmet elbírálni köteles.<br>
Ezen kötelezettség nem jelenti a hivatalból történõ eljárás kötelezettségét, köteles azonban jogorvoslati kérelemmel kapcsolatosan elbírálni az eljárás során elé tárt kérelmeket, és ezek tekintetében határozatának érdemi rendelkezést kell tartalmaznia, elkésettségre nem hivatkozhat akkor, ha egyébként a jogorvoslati kérelem határidõben érkezett.<br>
Utalt arra is, hogy a jogorvoslati kérelem benyújtásakor a II. rendû felperesnek nem volt tudomása arról, hogy az I. rendû felperes és a P. R. C. Konzorcium között a szerzõdéskötés 2000. május 24. napján megtörtént, így az eredeti kérelem a szerzõdéskötés megtiltására irányult. Kérte figyelembe venni, hogy csak a szerzõdéskötés megtörténtének II. rendû felperes tudomására jutását követõen volt mód olyan irányú kérelem elõterjesztésére, hogy az eljárásban megállapításra kerüljön az, hogy a II. rendû felperes ajánlata a legkedvezõbb.<br>
A II. rendû felperes ezen kérelmét azon a tárgyaláson jelezte, amikor tudomására jutott, hogy a szerzõdéskötést az alperes már nem tudja megtiltani, így ebben a tekintetben is jogellenes az elkésettség megállapítása.<br>
Az alperes fellebbezésében az elsõ fokú ítélet részbeni megváltoztatását kérte, annak megállapításával, hogy a II. rendû felperes jogorvoslati kérelme a konzorcium ajánlatának elfogadását illetõen nem késett el, azt a II. rendû felperes - az eredményhirdetés május 18-i dátumát véve alapul - határidõben terjesztette elõ.<br>
Az I. rendû felperes fellebbezési ellenkérelme az elsõ fokú ítélet helybenhagyására irányult.<br>
Az alperes fellebbezési ellenkérelmében a II. rendû felperes fellebbezésének 1. pontjában írtakkal egyetértett, a 2. pont tekintetében fenntartotta azon álláspontját, hogy a felperes jogorvoslati kérelme elkésett.<br>
Utalt arra, hogy a II. rendû felperes csak a 2000. június 21-én tartott döntõbizottsági tárgyaláson vitatta elõször azt a tényt, hogy az ajánlatok összehasonlítása nem volt jogszerû, majd a tárgyalást követõen, június 23-án beterjesztett kiegészítésében állította, hogy ajánlata a Ramico Kft.-nél jobbnak minõsül.<br>
A kérelem e tekintetben történõ elõterjesztése a tudomásszerzéstõl számított 15 napon túl történt, tehát az elkésett.<br>
A fellebbezések nem alaposak.<br>
A II. rendû felperes fellebbezését illetõen rámutat arra a Legfelsõbb Bíróság, hogy szét kell választani a II. rendû felperes azon "sérelmét", amelyet az ötödik ajánlat befogadása jelentett, valamint azt, ami a II. rendû felperesnél azáltal következett be, hogy nem õ lett az eljárás nyertese.<br>
A 2000. május 2-i ajánlatbontáskor a konzorcium ajánlatának az ajánlatkérõ általi elfogadásáról a II. rendû felperes tudomást szerzett. Ez nyilvánvalóan következett abból, hogy erre irányulóan kifejezett kérdést intézett a II. rendû felperes az I. rendû felpereshez, amelyre egyértelmûen ilyen tartalmú választ kapott.<br>
Az, hogy ez a nyilatkozat a ténylegesen "döntésre jogosulttól" származott-e, a tudomásszerzés ténye szempontjából irreleváns.<br>
Hangsúlyozza a Legfelsõbb Bíróság, hogy nem az ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdésbeli, az eredményhirdetésig fennálló, az ajánlatok érvényességi vizsgálatára való joga szempontjából kell megközelíteni a jogértelmezési problémát, hanem a jogorvoslatot kérõ által megjelölt sérelemrõl általa történt tudomásszerzés idõpontjától, tehát a határidõszámítás a kérelmezõ igényérvényesítése oldaláról vizsgálandó.<br>
A II. rendû felperes 2000. május 29-i jogorvoslati kérelmében megjelölt, a Kbt. szabályait sértõ "esemény" tehát ekkor - május 2-án - bekövetkezett, és ugyanekkor a II. rendû felperes tudomására is jutott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésbeli határidõ - ahogy ezt az elsõfokú bíróság is helyesen megállapította - ettõl kezdetét vette.<br>
Ez a sérelem ugyanakkor nem azonosítható azzal a sérelemmel, amely a II. rendû felperest azáltal érte, hogy nem õ lett a pályázat nyertese.<br>
A II. rendû felperesi kifogás ezen része már az ajánlatok értékelésére, a legelõnyösebb ajánlat minõsítésére vonatkozott, amelyet a II. rendû felperes 2000. június 21-i és június 23-i jogorvoslati kérelem-kiegészítése tartalmazott.<br>
E tekintetben a Legfelsõbb Bíróság osztotta az elsõfokú bíróságnak - az alperesi határozatban foglaltakkal egyezõen - kialakított jogi álláspontját az elkésettségre vonatkozóan.<br>
A jogorvoslati kérelem tartalma, kötelezõ kellékei a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(1) bekezdésében rögzítettek, ehhez képest a jogorvoslati kérelem utólagos kiterjesztõ értelmezése kizárt.<br>
A Kbt. ezen szakaszaihoz fûzött miniszteri indokolás szerint a 15 napos határidõ elõ kívánja segíteni, hogy a közbeszerzésekkel kapcsolatos jogszabálysértések még az eljárás befejezése elõtt a bizottság elé kerüljenek, és így meg lehessen elõzni a jogellenes döntéseket.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. §-</a>ában részletesen felsorolja az eljárást megindító kérelem tartalmi kellékeit.<br>
Tekintettel arra, hogy a közbeszerzési ügy elintézési határideje nagyon rövid, fontos, hogy a kérelem minden szükséges adatot tartalmazzon. Ezen adatok egy része a felekre és az ügyben érdekelt más személyekre, továbbá a bizottságtól kért intézkedésekre vonatkozik.<br>
Fel kell tüntetni továbbá a jogsértõ esemény, vagy annak tudomásra jutásának idõpontját azért, hogy a késve indított eljárásokat könnyen ki lehessen szûrni.<br>
Hangsúlyozza a Legfelsõbb Bíróság, hogy a május 18-i eredményhirdetést követõ szerzõdéskötés tényérõl való II. rendû felperesi tudomásszerzés idõpontja a jogorvoslati kérelem szempontjából indifferens volt, a II. rendû felperes a pályázat értékelését az eredményhirdetéskor megismerte, az ezt vitató jogorvoslati kérelmet így ehhez képest 15 napon belül kellett volna benyújtania, nem pedig a jogorvoslati kérelem kiegészítéseként, egy hónappal késõbb.<br>
Az alperes hivatalbóli eljárására vonatkozó II. rendû felperesi kifogás kapcsán rámutat arra a Legfelsõbb Bíróság, hogy a Kbt. rendelkezései értelmében, ha a bizottság a közbeszerzési eljárást lezáró határozat meghozatala elõtt egy jogorvoslati ügyben az addigi vizsgálaton túli jogsértésrõl szerez tudomást, ezzel kapcsolatosan is eljárhat hivatalból.<br>
Csak az olyan - folyamatban levõ - jogorvoslati eljárásban terjesztheti ki az eljárást újabb jogsértésre a bizottság, amelyben a kérelmet nem kellett a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése alapján a kérelmezõ, vagy kezdeményezõ jogosultságának hiánya vagy elkésettség miatt elutasítani.<br>
A Kbt. azt is egyértelmûen rögzíti, hogy az eljárás visszamenõleges hatályú kiterjesztésére csak akkor kerülhet sor, ha az eljárást eredetileg az arra jogosultak határidõben indították meg.<br>
Minderre tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A fellebbezési eljárásban felmerült I. rendû felperesi perköltség megfizetésére a Legfelsõbb Bíróság a Pp. 78. § (1) bekezdése és 86. § (3) bekezdése szerint kötelezte a II. rendû felperest és az alperest.<br>
A feljegyzett fellebbezési eljárási illeték viselésére a II. rendû felperes a 6/1986. (VI. 26.) IM rendelet 13. § (2) bekezdése szerint köteles, míg az alperes oldalán felmerült fellebbezési eljárási illetéket a 13. § (1) bekezdésének és 14. §-ának megfelelõen az állam viseli.<br>
<br>
Budapest, 2003. április 3.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>