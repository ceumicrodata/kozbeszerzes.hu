<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4114)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: 196/4/2003.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Alcsútdoboz Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság elnöke (1024 Budapest, Margit krt. 85., a továbbiakban: eljárást kezdeményezõ) által Alcsútdoboz, Felcsút, Kajászó, Óbarok, Tabajd, Vál Községek Önkormányzatai (8087 Alcsútdoboz, József A. u. 5., képviseli: dr. Tasnádi Gábor ügyvéd, 1111 Budapest, Kende u. 18. VI. 18., a továbbiakban: ajánlatkérõ) "az ajánlatkérõ önkormányzatok területén a felszíni vizek elvezetésére alkalmas csatornarendszer közös beruházásban történõ kialakításához szükséges tervek kijavítása, illetve kiegészítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján hirdetmény közzététele nélküli tárgyalásos eljárást indított a fenti tárgyban, és errõl ajánlati felhívásának megküldésével a Döntõbizottság elnökét 2003. április 9-én tájékoztatta.<br>
Az ajánlati felhívásban az eljárás jogalapjának indokaként elõadta, hogy a korábban lefolytatott közbeszerzési eljárásban kötött szerzõdés alapján a Mélyépterv C.E. Kft.-vel készítette el a tárgyi munka kiviteli terveit. A kiviteli tervek hibái és késedelmes teljesítés miatt ezek kijavítására továbbá az idõközben igényként jelentkezõ tervezési feladatok elvégzésére az ajánlatkérõ a Pentaterv Kft.-t hívta fel ajánlattételre, mely cég a korábbi szerzõdés teljesítése során alvállalkozóként a tervezési munkában részt vett. A tervek a Pentaterv Kft. szellemi alkotását képezik, tehát a kizárólagos jogok védelmére tekintettel más személy nem képes a feladatot elvégezni. Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára is hivatkozott, mivel a hibás tervszolgáltatásból eredõ megrendelõi késedelem miatt a kivitelezést végzõ vállalkozó kártérítési igénnyel élhet az ajánlatkérõvel szemben.<br>
Az ajánlatkérõ az ajánlati felhívás 6., 7. a) és 7. b) pontjában mellõzte az ajánlattételre felhívott ajánlattevõ vonatkozásában a pénzügyi, gazdasági és mûszaki alkalmasság vizsgálatát.<br>
A Döntõbizottság elnöke 2003. április 22-én kezdeményezett hivatalból eljárást ajánlatkérõ fenti tárgyú közbeszerzési eljárása ellen és indítványozta a közbeszerzési eljárás jogalapjának és az ajánlati felhívás jogszerûségének vizsgálatát.<br>
A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti feltételek nem állapíthatóak meg egyértelmûen, valamint az ajánlati felhívás nem tartalmazza a Kbt. 71/B. § (1) bekezdése szerinti, az ajánlattevõ pénzügyi, gazdasági, mûszaki alkalmasságára vonatkozó követelményrendszer meghatározását.<br>
Az Alcsútdoboz Község Önkormányzata ajánlatkérõ az általa képviselt többi önkormányzat nevében is jogi képviselõje útján 2003. április 25-én bejelentette, hogy az ajánlati felhívást visszavonták és kérik az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (2) bekezdése alapján a hivatalból indított vagy folytatott eljárást - ha a megindításra okot adó körülmény már nem áll fenn - megszünteti, és errõl értesíti azokat, akik az eljárás megindításáról értesültek.<br>
A fenti rendelkezésekre tekintettel a döntõbizottság a rendelkezõ részben foglaltak szerint a kezdeményezõ irat alapján hivatalból megindított jogorvoslati eljárást megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 29.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>