<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4113)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.138/7/2003.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az Andorra Befektetési és Vagyonkezelõ Kft. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Andorra Befektetési és Vagyonkezelõ Kft. (4496 Szabolcsveresmart, Kossuth u. 80., a továbbiakban: ajánlatkérõ) "koncentrált üdítõ-alapanyag és egyéb, üdítõgyártáshoz kapcsolódó kapacitás fejlesztése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#2">Kbt.) 2. § </a>(1) bekezdését, a Kbt. 71/B. § (1) bekezdését, és ezért megsemmisíti ajánlatkérõ ajánlati felhívását és azt követõ döntéseit.<br>
A Döntõbizottság ajánlatkérõt 1 000 000 Ft (azaz egymillió forint) bírsággal sújtja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és ajánlatkérõ nyilatkozata alapján az alábbi tényállást állapította meg:<br>
Ajánlatkérõ Kisvárda telephelyen évek óta rendelkezik a jelen beszerzés tárgyához hasonló italtechnológiai, víz-elõkészítési, kazántechnológiai speciális eszközökkel. Telephelye technológiájának fejlesztése érdekében támogatás iránt két pályázatot nyújtott be a Szabolcs-Szatmár-Bereg Megyei Területfejlesztési Tanácshoz 2002. július 29-én.<br>
A beruházása tervezett értéke 59 199 000 Ft volt.<br>
A pályázat benyújtása után saját erõbõl megkezdte a beruházását:<br>
- 2002. augusztus 5-én vállalkozási szerzõdést kötött a CWG Hungary Víztechnikai Kft.-vel nyomásfokozó, vízlágyító, sóoldó, szintszabályozó berendezések szállítására, szerelésére és beüzemelésére 10 497 500 Ft + áfa vállalkozási áron.<br>
- 2002. augusztus 12-én szállítási szerzõdést kötött a Danubius-Market Kft.-vel címkézõ- és felrakógépek szállítására 5 389 320 Ft + áfa ár mellett.<br>
- 2002. augusztus 16-án vállalkozási szerzõdést kötött az Energoszerviz Kft.-vel 10 400 000 Ft + áfa vállalkozási díj mellett konténeres gõzkazán telepítésére.<br>
- 2002. augusztus 21-én töltõ-záró monoblokk szállítására kötött vállalkozási szerzõdést a Caló és Társa Kft.-vel 119 970 euró + áfa vállalkozási díj mellett.<br>
- 2002. augusztus 26-án adásvételi szerzõdést kötött a Mobil-Pack Bt.-vel 3 450 000 Ft + áfa áron zsugorfóliázó gép vételére.<br>
A Szabolcs-Szatmár-Bereg Megyei Területfejlesztési Tanács az 1753-6/2002. (IX. 12.) MTT. számú és az 1750-6/2002. (IX. 12.) MTT. számú határozatával értesítette ajánlatkérõt - melyet 2002. szeptember végén kézbesítettek ajánlatkérõ részére - arról, hogy "koncentrált üdítõ-alapanyag és egyéb üdítõ gyártásához kapcsolódó kapacitás fejlesztése" címû pályázatában szereplõ 59 199 000 Ft összköltségû beruházás kivitelezéséhez a Gazdaságfejlesztési Célelõirányzat terhére 20 479 000 Ft, az AKTÍV Foglalkoztatási Célelõirányzat terhére 18 000 000 Ft vissza nem térítendõ támogatást biztosít.<br>
A Szabolcs-Szatmár-Bereg Megyei Területfejlesztési Tanácsa döntést követõen tájékoztatta arról ajánlatkérõt, hogy a szerzõdéskötés feltétele közbeszerzési eljárás lefolytatása.<br>
A Szabolcs-Szatmár-Bereg Megyei Területfejlesztési Tanács 2002. november 11-én kelt levelével szólította fel az ajánlatkérõt a támogatási szerzõdés megkötésére. Ebben a szerzõdés megkötésének a feltételeit is részletezte, kérte - ha a fejlesztés a közbeszerzésekrõl szóló 1995. évi XL. törvény hatálya alá tartozik - a közbeszerzés lefolytatását igazoló dokumentumok csatolását.<br>
Ajánlatkérõ részére - a Danubius Market Kft.-vel kötött szerzõdés kivételével - a többi adásvételi, szállítási, illetve vállalkozási szerzõdést 2002. végén, illetve a 2003. év elején teljesítették.<br>
Ajánlatkérõ 2003. március 4-én tájékoztatta a Döntõbizottság elnökét arról, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján hirdetmény közzététele nélküli tárgyalásos közbeszerzési eljárást folytat le a rendelkezõ részben meghatározott tárgyban.<br>
Az eljárásfajta választását ajánlatkérõ azzal indokolta, hogy 2002. szeptember hónap végén értesült arról, hogy benyújtott pályázata eredményes lett és ezzel a Kbt. hatálya alá kerül, így mint támogatott köteles közbeszerzési eljárást lefolytatni. Ezt követõen a szükséges információk beszerzése után intézkedett az eljárás megindítása érdekében.<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában meghatározott feltételek fennállnak, mert a fejlesztéshez felhasznált gépeknek, berendezéseknek meg kell felelniük a speciális igényeknek, és illeszkedniük kell a már meglévõ gépparkhoz, és az ahhoz kapcsolódó technológiához. Erre tekintettel csak egy-egy meghatározott személy képes a teljesítésre, továbbá mivel már egy megkezdett beruházásról van szó, azt más teljesíteni nem tudja, mert az a garanciális, szavatossági jogok elvesztését jelentené.<br>
Ajánlatkérõ tájékoztatójához mellékelte az ajánlati felhívását, melyben a teljesítés határidejét 2003. április 30-ában állapította meg.<br>
Közölte eljárása lefolytatásának menetét: részvételi jelentkezés határideje 2003. március 25-e, elsõ tárgyalás idõpontja 2003. március 26-a, részvételi jelentkezésekkel kapcsolatos eredményhirdetés idõpontja 2003. március 26-a. Felhívásában a pénzügyi, gazdasági és mûszaki alkalmassága igazolására cégkivonat csatolását, továbbá a Kbt.-ben elõírt nyilatkozatok, igazolások megtételét kérte. Felhívása 9. c) pontjában az ajánlatok elbírálásának szempontjáról az alábbiak szerint rendelkezett: "az ajánlatkérõ azon ajánlattevõvel köt szerzõdést, akinek az ajánlata összességében a legelõnyösebbnek minõsül. Az elbírálásnál az alábbi szempontok érvényesülnek: mûszaki tartalom, ajánlati ár, figyelemmel az érvényes szerzõdésre."<br>
Ajánlattételre hívta fel a CWG Hungary Víztechnikai Kft.-t, az Energoszerviz Kft.-t, a Caló és Társa Kft.-t., a Danubius-Market Kft.-t és a Mobil Pack Bt.-t.<br>
A Döntõbizottság elnöke 2003. március 18-án jogorvoslati eljárást kezdeményezett ajánlatkérõ közbeszerzési eljárása ellen arra hivatkozással, hogy a rendelkezés álló iratok alapján a választott eljárásfajta törvényi feltételeinek megléte nem állapítható meg egyértelmûen. Indítványozta a választott eljárásfajta jogalapjának és az ajánlati felhívás jogszerûségének a vizsgálatát.<br>
Ajánlatkérõ írásbeli és szóbeli észrevételében kérte a jogorvoslati eljárás megszüntetését.<br>
Elõadta, hogy csak a pályázati támogatások odaítélését követõen vált ismertté számára, hogy közbeszerzési eljárást kell lefolytatnia, mert a két támogatási összeg együttes értéke meghaladja beszerzésének 50%-át.<br>
Beruházása indításakor, illetve saját erõbõl történõ megkezdésekor nem volt valószínûsíthetõ, hogy teljes összegben megkapja mind a két támogatást. Hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában meghatározott mûszaki, technikai feltételek, illetõleg kizárólagos jogok fennállnak részben a mûszaki, technológiai sajátosságok miatt, részben a már megkötött szerzõdések alapján.<br>
Tárgyalási nyilatkozatában elismerte, hogy a közbeszerzési eljárása megindításáig a Danubius-Market Kft.-vel kötött szerzõdés kivételével minden szerzõdés teljesítésre került, és most már a Danubius-Market Kft. is teljesítette a szerzõdést.<br>
Sajnálatos módon utólagosan került abba a helyzetbe, hogy le kell folytatnia közbeszerzési eljárást. Ezen eljárása jogszerûségének alátámasztására hivatkozott a Döntõbizottság D.51/5/2001. számú határozatára.<br>
A 2003. április 26-án kelt levelében kiegészítette észrevételét. Egyrészt fenntartotta, hogy fennállnak a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában meghatározott eljárásfajta alkalmazásának törvényi feltételei, de arra is utalt, hogy a Kbt. 70. § (3) bekezdés b) pontjában szabályozott eljárásfajta feltételei is fennállnak.<br>
Elõadta, hogy az eljárása megindítása, az ajánlati felhívás 2003. március 4. napján történõ kiküldése után a közbeszerzési eljárását le kívánta folytatni és a felhívásban meghatározott idõpontban 2003. március 26-án jegyzõkönyvben rögzített eredményt kívánt hirdetni. A jegyzõkönyvben a mûszaki, technikai sajátosságokra és a megkötött szerzõdésekre tekintettel - a felhívásban megjelölt mûszaki tartalommal - az ott megjelölt cégek kerültek volna ki gyõztesen, és a már megkötött szerzõdések megerõsítése történt volna meg.<br>
2003. március 18-án tájékoztatta a Döntõbizottság a jogorvoslati eljárás megindításáról és ugyan a Döntõbizottság nem hozott ideiglenes intézkedést, mégis úgy ítélte meg, hogy helyesebb, ha a problémás kérdések tisztázásáig nem folytatja az eljárást. Úgy gondolta, hogy a problémás kérdések tisztázása után a fent leírt eljárási rend szerint lezárhatja a közbeszerzési eljárását.<br>
Hivatkozott arra is, hogy - a pályázata elbírálása elõtt - a beruházása megkezdését az is indokolta, hogy késõbbi kezdés mellett a beruházás a vállalt befejezési határidõre a mûszaki, technikai sajátosságok miatt nem lett volna tartható.<br>
Ajánlatkérõ csatolta a Szabolcs-Szatmár-Bereg Megyei Területfejlesztési Tanács Megyei Fejlesztési Ügynökségének 2003. április 26-án kelt tájékoztatását. Ebben a Tanács közli, hogy a benyújtott támogatások megítélése nem automatikus és elõre meg nem állapítható. A pályázók által igényelt támogatás - célelõirányzatoktól függõen - általában többszöröse, körülbelül 6-7-szerese az odaítélhetõ összegnek.<br>
Közölte, hogy a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>2) bekezdés c) pontjában meghatározott azon lehetõséggel, hogy közbeszerzési eljárást indíthatnak a pályázók már a pályázat beadását követõen - bízva annak sikerében - a 2002. évben a nyertes pályázók közül senki sem élt. Elõadta, hogy a Területfejlesztési Tanács döntés gyakorlatából adódóan a pályázók nehéz helyzetbe kerülnek, mivel a Tanács döntéseit követõen (általában az adott év szeptembere, októbere) a beruházást még az adott évben meg kell kezdeniük és így nehéz megfelelni a közbeszerzési törvénynek.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
Ajánlatkérõ gazdálkodószervezet, így beszerzései fõ szabályként nem tartoznak a Kbt. hatálya alá.<br>
A becsatolt iratok alapján tényként egyértelmûen megállapítható, hogy ajánlatkérõ beszerzési igényét kielégítette a 2002. augusztus 5-e és 2002. augusztus 26-a között megkötött adásvételi, szállítási és vállalkozási szerzõdésekkel. A beszerzési igényére érvényes szerzõdésekkel rendelkezik és azok teljesítése is megtörtént.<br>
A Döntõbizottság e tényekre tekintettel elsõdlegesen azt vizsgálta, hogy ajánlatkérõ által 2003. március 4. napján megindított közbeszerzési eljárás megfelel-e a Kbt. általános részében megállapított alapfeltételeknek.<br>
Ajánlatkérõ a támogatás elnyerésével vált a Kbt. hatálya alá tartozó szervezetté. A Kbt. 10. § d) pontja értelmében támogatás: a támogatásban részesített - az a)-c) pont hatálya alá nem tartozó - szervezet a támogatásból megvalósított beszerzés tekintetében, illetõleg a kezességvállalás értékétõl függetlenül az a szervezet, melynek fizetési kötelezettségéért a kormány az államháztartásról szóló 1992. évi XXXVIII. törvény (a továbbiakban: Áht.) alapján kezességet vállalt és az errõl szóló határozatban az így szerzett pénzforrásból történõ beszerzésekre e törvény szabályait rendelte alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#1">Kbt. 1. § d</a>) pontja kimondja, hogy a Kbt. hatálya alá tartozik a támogatásban részesített szervezet a támogatásból megvalósított beszerzése tekintetében.<br>
E kógens törvényi rendelkezések alapján ajánlatkérõ köteles mint támogatásban részesített a támogatásból megvalósított beszerzésére közbeszerzési eljárást lefolytatni.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától kezdõdõen hatályos módosítása - a Kbt. 2. § (4) bekezdés c) pontjában - értelmében lehetõvé tette azt, hogy a támogatásban részesített saját önkéntes döntése alapján jogosult legyen eljárni a közbeszerzési eljárás szabályai alapján már akkortól kezdõdõen, amikor benyújtotta a támogatásra irányuló igényét. E szakasz kimondja: ha a beszerzés nem osztható meg a támogatásból és a saját forrásból megvalósítandó beszerzés tekintetében, e törvényt önkéntesen alkalmazó szervezetnek a közbeszerzési eljárást az egész beszerzésre kell megindítania.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>5) bekezdése értelmében az e törvényt a (4) bekezdés alapján önkéntesen alkalmazó szervezetre vagy személyre a törvény minden rendelkezése vonatkozik. Kivétel ez alól a (4) bekezdés c) pontjában meghatározott szervezet, amelyre a 32. § (2) bekezdésében az anyagi fedezet rendelkezésre állására vonatkozó szabály nem vonatkozik; valamint az 55. § (4) bekezdését, a 62. § (3) bekezdését és a 73. § (1) bekezdését úgy kell alkalmazni, hogy az ott írt oknak, illetve körülménynek minõsül a támogatásra irányuló igény el nem fogadása. A (4) bekezdés c) pontjában meghatározott szervezet továbbá a felhívásban (az egyéb információk körében) kötelese bekezdésben foglaltakra felhívni az ajánlattevõk (részvételre jelentkezõk) figyelmét.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>4) bekezdés c) pontjában biztosított önkéntes Kbt. alkalmazási lehetõséggel nem élt.<br>
A Döntõbizottság az alábbi indokokra tekintettel megállapította, hogy nem jogszerû ajánlatkérõ közbeszerzési eljárása.<br>
A <a href="http://net.jogtar.hu/jr/gen/getdoc.cgi?docid=99500040.tv#2">Kbt. 2. § (</a>1) bekezdése értelmében a közbeszerzési eljárást beszerzési igények kielégítésére kell, illetve lehet alkalmazni.<br>
A közbeszerzési eljárások általában és a hirdetmény közzététele nélküli tárgyalásos közbeszerzési eljárás is a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint az ajánlati felhívás kiküldésével kezdõdnek. A felhívás rendeltetése, hogy abban - a Kbt. tételes elõírásainak [71/B. § (1) bekezdés] és az alkalmazandó mellékleteknek (9. számú) megfelelõen - ajánlatkérõ meghatározza beszerzése tárgyát és annak kielégítésére kéri ajánlatok benyújtását.<br>
Jelen esetben azonban ajánlatkérõnek már nem állt fenn beszerzési igénye, azt kielégítette, azokra érvényes szerzõdést kötött. Erre tekintettel a Döntõbizottság álláspontja szerint ajánlatkérõ a Kbt. kógens rendelkezései alapján nem jogosult a már kielégített beszerzési igényére közbeszerzési eljárást indítani, majd folytatni. Így jogsértõ az ajánlati felhívása és a közbeszerzési eljárása indítása.<br>
A Döntõbizottság az eljárása során azt már nem vizsgálta, hogy fennállnak-e az ajánlatkérõ által választott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja szerinti eljárásfajta feltételei, tekintettel arra, hogy a közbeszerzési eljárás megindításának alapfeltétele hiányzik. Ugyanezen indokból nem vizsgálta a Döntõbizottság ajánlatkérõ ajánlati felhívásának a jogszerûségét sem.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés d) pontja alapján állapította meg a rendelkezõ részben meghatározott jogsértést. A Döntõbizottság a Kbt. 88. § (1) bekezdés c) pontja alapján semmisítette meg ajánlatkérõ eljárást indító és azt követõ döntéseit.<br>
A Döntõbizottság a Szabolcs-Szatmár-Bereg Megyei Területfejlesztési Tanács részére is kézbesíti a határozatát.<br>
Ennek indoka az, hogy a tanács tájékoztatása szerint úgy alakult ki a gyakorlat, hogy a támogatást igénylõk általában már a pályázatok beadását követõen megkezdik a beruházásuk megvalósítását, megkötik az erre vonatkozó szerzõdéseket.<br>
A Döntõbizottság álláspontja szerint a Kbt. céljával és rendeltetésével összhangban kell alkalmazni a Kbt.-t és - ha megvan a jogi lehetõség - ne kerülhessen sor szintén formai okokból utólagos "közbeszerzési eljárások" lefolytatására. Ezek lefolytatását egyrészt a Kbt. sem teszi lehetõvé, másrészt a formai lefolytatás esetén nem is érvényesülnek azok az anyagi, jogi és eljárásjogi garanciák, amelyek megvalósulása érdekében történt annak elõírása, hogy a támogatás felhasználása közbeszerzési eljárás keretében valósuljon meg. A Kbt. szabályozása 2002. január 1. napjától kezdõdõen biztosítja a lehetõséget a támogatást igénylõ számára, hogy beszerzési igényét jogszerûen elégítse ki. Amennyiben a támogatást igénylõ e jogát nem gyakorolja, úgy vállalja annak kockázatát, hogy a megítélt támogatás nagyságrendjétõl és egyéb feltételeknek a függvényében esetlegesen eljárása jogellenessé válik.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.<br>
Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a beszerzés értékére - 59 199 000 Ft - tekintettel nem ítélte indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerinti belsõ felelõsségi rendet nem állapított meg, és a rendelkezésre álló iratok alapján sem vonható le megalapozott következtetés személyi felelõsségre.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 28.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>