<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1412)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.778/7/2002.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás a Kazincbarcika Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: a Döntõbizottság elnöke) által a Kazincbarcika Város Önkormányzata (3700 Kazincbarcika, Fõ tér 4., továbbiakban: ajánlatkérõ) "Kazincbarcika Városi Kórház- Rendelõintézet rekonstrukciójára és bõvítésére (II. ütem) benyújtott koncepció "B" változata 2003. évben címzett támogatásra benyújtandó pályázatához, megvalósításhoz, használatbavételhez szükséges jogerõs engedélyes és kiviteli tervdokumentáció elkészítése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdés második fordulatára tekintettel a Kbt. 70. § (1) bekezdés c) pontját, valamint a Kbt. 34. § (3) bekezdés b), c), d) pontjait, ezért ajánlatkérõvel szemben 1 000 000 Ft, azaz egymillió forint pénzbírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ a közbeszerzési eljárásainak egyes kérdéseirõl szóló helyi rendelete alapján hirdetmény közzététele nélküli tárgyalásos eljárás megindításáról határozott a rendelkezõ részben meghatározott fenti tárgyban a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján 2002. december 6-án, melyrõl december 9-én tájékoztatták a Döntõbizottság elnökét az ajánlati felhívás megküldésével.<br>
Egyidejûleg a System 4 Kft., a TÉRMED Kft., az ErgoNova 96 Kft. és a Mûépítész Kft. ajánlattevõknek az ajánlati felhívást megküldték.<br>
Az eljárás választásának indokaként azt jelölték meg, hogy a címzett támogatásokról szóló törvény elõírásai szerint 2003. február 12-ig kell benyújtani az engedélyes tervet, így nem az ajánlatkérõ mulasztásából eredõ okra vezethetõ vissza a rendkívüli sürgõsség.<br>
Az ajánlati felhívás szerint az ajánlattételi határidõ 2002. december 11. a teljesítés határideje 2003. február 3. (építési engedéllyel együtt).<br>
A felhívás tartalmazta az alkalmasság vizsgálatának feltételeit, mely a megfelelõ egészségügyi referencia volt, valamint e referencia hiányát, mint az ajánlattevõ szerzõdés teljesítésére alkalmatlanná minõsítésének szempontját. Tartalmazta továbbá az elbírálás szempontját az alábbiak szerint:<br>
"Az ajánlat megítélésére szolgáló részszempontok: vállalási ár, szerzõdést biztosító mellékkötelezettségek (jogszabályi elõírásokon felül)." A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés szerinti adatokat, nevezetesen a részszempontonként adható súlyszámokat, a részszempontokra adható pontszám alsó és felsõ határát, valamint a pontszám meghatározásának módszerét nem. Az ajánlati felhívás szerint az elsõ tárgyalás idõpontja 2002. december 11. és a tárgyalás sikeressége esetén szerzõdéskötéssel zárul.<br>
Az ajánlattételi határidõre mind a 4 ajánlattevõ benyújtotta ajánlatát és az elsõ tárgyalásra is sor került, végül 3 ajánlattevõ vállalta az engedélyezési terv elkészítésére vonatkozó 2003. február 3-i határidõt, a további tárgyalásra az ErgoNova Kft.-t már nem hívták meg. A második tárgyalási fordulóra 2002. december 17-én került sor, majd december 20-án kihirdették az eljárás eredményét, mely szerint az eljárás nyertese a "legkedvezõbb árajánlat alapján" a MÛÉPÍTÉSZ Kft. A nyertes ajánlatban az engedélyezési terv díja bruttó 32,5 millió Ft, a kiviteli terv díja bruttó 54 millió Ft, az engedélyezési terv teljesítési határideje 2003. február 3., a kiviteli tervé április 28.<br>
Az ajánlatkérõ a nyertes Mûépítész Kft.-vel a tervezési szerzõdést 2002. december 20-án megkötötte.<br>
Ajánlatkérõ észrevételében elõadta, hogy 2002. április 24-én benyújtotta címzett támogatási koncepcióját a Területi Államháztartási Hivatalhoz. A 2002. november 18-án közzétett döntés alapján új tervek és új szakmai koncepció szükséges, melynek benyújtási határideje 2002. február 12. A 9/1998. (I. 23.) Korm. rendelet határozza meg a címzett támogatások igénybejelentésének tartalmi és formai követelményeit, ezek között az érvényes, jogerõs építési engedély becsatolását. A rövid határidõk miatt választották a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pont szerinti tárgyalásos eljárást. A címzett támogatáshoz elvben nem szükséges a kiviteli tervek megrendelése, azonban több szempont miatt is a tervek együttes megrendelése indokolt. Az orvosszakmai program alapján megtervezett engedélyezési terveket valószínûleg a késõbbiekben módosítani kell, mivel nagy kórházi komplexum felújításáról, bõvítésérõl van szó. Az orvosszakmai program még nem készült el, annak egyeztetési tárgyalásai az illetékes minisztériummal még most zajlanak. A szerzõi jogokra tekintettel az eredeti tervek módosítását csak az eredeti tervezõ, vagy az általa engedélyezett tervezõ végezheti. Az engedélyezési tervek módosítása a kiviteli tervek módosítását is szükségessé teszik, kihatnak a megvalósítási tervdokumentációra is. Ha a tervezés nem egy kézben van, akkor a szerzõi jogok, tervek eltérései, idõbeli csúszásai veszélyeztetik az ütemezett haladást, ami a támogatás visszavonásához vezethet. A szerzõi jogok miatt a kiviteli terveket az engedélyezési terv tervezõje fogja készíteni, ha két eljárásban kapja a munkát, akkor monopolhelyzetbe kerülhet. Elkerülendõ ezen anomáliákat, a teljes tervezés összevont megrendelése mellett döntöttek, a tárgyalásos eljárás törvényi feltételei fennállnak. A System 4 Kft. észrevételét alaptalannak tartotta, tekintettel arra, hogy a beszerzés tárgya és mennyisége az ajánlattevõ rendelkezésére álló koncepció alapján teljes volt, a TÉRMED Kft. pedig egy elõzõ tervezési koncepció alapján készített csak egy tanulmánytervet, ami nem tek<br>
inthetõ a jelen eljárás közvetlen elõzményének.<br>
Egyéb érdekeltek közül a System 4 Kft. észrevételt tett, mely szerint az ajánlatkérõ nem határozta meg megfelelõen a beszerzés tárgyát, annak pontos mûszaki tartalmát, várható teljes értékét. Elõbbiek miatt az árajánlatát csak a beruházás összértékének százalékban tudta meghatározni. A tárgyalások során ezen igényét az információkra vonatkozóan jelezte, a 2002. december 17-i tárgyaláson az orvosszakmai programot kézhez kapta. Ekkor jutott a tudomására, hogy a programot az egyik felkért ajánlattevõ készítette. Az ajánlati felhívás tartalma vonatkozásában tehát a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdésének sérelmére, az összeférhetetlenségi szabályok megsértése miatt a Kbt. 24. § (2) bekezdésére hivatkozott.<br>
A Döntõbizottság megállapította a közbeszerzési eljárásban beszerzett iratok, ajánlatkérõ érdemi észrevétele és tárgyaláson tett nyilatkozata alapján, hogy ajánlatkérõ közbeszerzési eljárása ellen kezdeményezett jogorvoslati eljárás megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás ezen megengedõ szabályait a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozta, melynek törvényi feltételei fennállását a Döntõbizottság vizsgálta, hogy jelen közbeszerzési eljárásban megvalósultak-e.<br>
A Döntõbizottság megállapította, hogy az ajánlatkérõ által kezdeményezett tárgyalásos eljárás jogalapja csak a beszerzés kisebb részét jelentõ engedélyezési terv vonatkozásában áll fenn, azonban a beszerzés lényegesen nagyobb hányadát (60%-át) képviselõ kiviteli terv vonatkozásában nem. A kétféle terv közötti értékarányokat egyértelmûen igazolják az elfogadott ajánlat és az ajánlattevõvel kötött tervezési szerzõdési díj tételei.<br>
A Döntõbizottság megállapította, hogy az engedélyezési terv vonatkozásában a helyei önkormányzatok címzett és céltámogatási rendszerérõl szóló, többször módosított 1992. évi LXXXIX. tv. végrehajtásáról rendelkezõ 9/1998. (I. 23.) Korm. sz. rendelet elõírását figyelembe véve (a címzett támogatás igénybejelentéshez csatolni kell a jogerõs építési engedélyt) a 2003. február 12-i benyújtási határidõre tekintettel a felhívás jogalapja fennáll. Ezt alátámasztja az ajánlatkérõ által becsatolt 2002. november 20-i belügyminiszteri értesítõ levél is, melyben az igénybejelentés határideje 2003. február 12-ében került meghatározásra.<br>
A Döntõbizottság ugyanakkor megállapította, hogy a kiviteli terv vonatkozásában az ajánlatkérõ nyilatkozata szerinti, illetve a tervezési szerzõdésben megjelölt 2003. április 28-i határidõre figyelemmel nem áll fenn a rendkívüli sürgõsségnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti feltétele. Az ajánlatkérõ nyilatkozata szerint az orvosszakmai program kidolgozása csak most van folyamatban, mely a kiviteli terv elkészítésére meghatározó jelentõségû, a kivitelezésre vonatkozó közbeszerzési eljárás megindítása 2003 májusában várható, a kiviteli tervek pedig a 2003. III. negyedévben induló kivitelezési folyamatban válnak feltétlenül szükségessé. Maga az ajánlatkérõ is elismerte, hogy a kiviteli terv megrendelése külön közbeszerzési eljárás keretében is megrendelhetõ lett volna.<br>
A Döntõbizottság álláspontja szerint az ajánlatkérõ által hivatkozott szakmai, célszerûségi szempontok az engedélyezési és a kiviteli tervdokumentáció elkészítése vonatkozásában azok valós szakmai tartalmától függetlenül nem teszik lehetõvé a tárgyalásos eljárás alkalmazását a rendkívüli sürgõsségre hivatkozással. Természetesen az ajánlatkérõ jogosítványa arról dönteni, hogy beszerzéseit egy vagy több közbeszerzési eljárásban valósítja meg [a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. § (</a>3) bekezdése éppen ezzel kapcsolatban tartalmaz megengedõ szabályt]. Ez azonban nem jelenti azt, hogy olyan összetett beszerzések esetén, amelyek teljesítése egyébként elválasztható, a kisebb értékû részre hivatkozással a teljes beszerzés ezen kivételesen alkalmazható eljárásfajta keretében valósuljon meg.<br>
A Döntõbizottság a fentiek alapján megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapozott közbeszerzési eljárása jogsértõ volt.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése szerint, ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
Az elbírálás szempontrendszere körében a Döntõbizottság álláspontja szerint az ajánlatkérõ a Kbt.-ben használt terminológia alapján - két részszempont megadásával - az összességében legelõnyösebb ajánlat kiválasztásának bírálati szempontját jelölte meg. Ajánlati felhívását a késõbbiekben nem módosította. Az ajánlatkérõ ugyanakkor az ajánlatok elbírálásánál ténylegesen a legalacsonyabb összegû ellenszolgáltatás szempontja szerint választotta ki a nyertes ajánlatot.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján az ajánlatkérõ a felhívásában meghatározott elõírásaihoz kötve van. Ez a szabály a tárgyalásos eljárásokban is érvényes azzal, hogy az ajánlatkérõ ebben az eljárásfajtában szabadon tárgyal a szerzõdés feltételeirõl. Erre tekintettel az általa meghatározott szerzõdési feltételek - mint ahogy az ajánlattevõk által vállalt szerzõdési feltételek is - a tárgyalások során módosulhatnak. Ugyanakkor egyebekben a tárgyalásos eljárásban is a nyílt eljárás szabályait kell alkalmazni és erre tekintettel az ajánlatkérõ által a felhívásban megadott elbírálás szempontja a tárgyalásos eljárás folyamán csak akkor változhat, ha a felhívását az ajánlatkérõ szabályszerûen módosítja.<br>
A tárgyalásos eljárásban egyebekben, amikor több ajánlattevõ is részt vesz az esélyegyenlõség alapelvi követelményének érvényesülésülése is meg kívánja, hogy ajánlattevõk elõzetesen megismerjék az elbírálás szempontrendszerét, hiszen ajánlatukat ennek figyelembevételével teszik meg.<br>
A fentiekre tekintettel az ajánlatkérõnek a felhívásában a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés b), c) és d) pontjai szerinti adatokat meg kellett volna határoznia, azaz a részszempontokhoz tartozó súlyszámokat, az értékelési ponthatárokat és a pontszámítás módszerét. Ezek nem vitásan az ajánlati felhívásban nem szerepeltek. Mindezekre tekintettel az ajánlatkérõ megsértette a Kbt. 34. § (3) bekezdés b), c) és d) pontjait.<br>
Tekintettel arra, hogy a hivatalból folyatott jogorvoslati eljárásban az indítványnak megfelelõen a Döntõbizottság az eljárás jogalapja és az ajánlati felhívás körében vizsgálódott, a közbeszerzési eljárás tényleges folyamatát illetõen jogsértést nem állapíthatott meg. Szükségesnek tartja megjegyezni, hogy az ajánlati kötöttség fent már hivatkozott szigorú rendelkezése az ajánlatkérõt az egész eljárás folyamán kötelezi, tehát az ajánlatok elbírálását is köteles lett volna az ajánlati felhívásában megadott két részszempontból álló összességében legelõnyösebb ajánlat szempontja szerint elvégezni.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította és az f) pont alapján döntött a bírság kiszabásáról.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése, illetõleg az (5) bekezdés szabályozza az alábbiak szerint.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján a bírság minimális összege 1 000 000 Ft, természetes személlyel szemben 100 000 Ft.<br>
A Döntõbizottság a bírság mértéke meghatározásánál a minimális összegû bírság kiszabásáról határozott, tekintettel az ajánlatkérõ együttmûködõ magatartására.<br>
A tárgyalásos eljárás jogalapjáról, illetve az ajánlati felhívás tartalmáról az ajánlatkérõ bírálóbizottsága döntött 2002. december 6-i ülésén, ezért a Döntõbizottság a testületi döntésre tekintettel személyre szóló bírságot nem szabott ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 24.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>