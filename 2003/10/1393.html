<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1393)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.786/16/2002.<br>
<br>
Tárgy: a Nemzet Lap- és Könyvkiadó Kft. jogorvoslati kérelme az Oktatási Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Nemzet Lap- és Könyvkiadó Kft. (1091 Budapest, Üllõi út 51., képviseli: dr. Karas Mónika ügyvéd, 1055 Budapest, Nyugati tér 8., a továbbiakban: kérelmezõ) jogorvoslati kérelmét, melyet az Oktatási Minisztérium (1055 Budapest, Szalay u. 10-14., a továbbiakban: ajánlatkérõ) "hirdetések megjelentetése" tárgyú közbeszerzési eljárása ellen nyújtott be, elutasítja.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. december 18-i,<br>
51. számában tette közzé ajánlati felhívását nyílt eljárás megindítására. A beszerzés tárgyát és mennyiségét felhívása 3. a) pontjában az alábbiak szerint állapította meg:<br>
"az Oktatási Minisztérium hirdetéseinek a dokumentációban részletezett nyomtatott médiumok hirdetésfelületén történõ megjelentetése az alábbiak szerint:<br>
I. 7-féle országos napilapban és egyéb kiadványban<br>
II. 21 regionális napilapban<br>
III. 6-féle hetilapban és egyéb kiadványban<br>
Ajánlatkérõ részajánlattétel lehetõségét biztosította a felhívás 3. d) pontja szerint: a 3. a) pontban és a dokumentációban foglaltak alapján tehetõ részajánlat. Ajánlatkérõ az ajánlatok elbírálásának szempontját az összességében legelõnyösebb ajánlatban határozta meg.<br>
A 13. b) pontban részajánlatonként állapította meg a részszempontokat és a súlyszámokat.<br>
Az elsõ részajánlat a "7-féle országos napilap és egyéb kiadvány" volt és ajánlatkérõ az alábbi részszempontokat és súlyszámokat határozta meg:<br>
részszempontok	súlyszámok<br>
- ajánlati ár<br>
	Népszabadság	5<br>
	Magyar Hírlap	4<br>
	Népszava	2<br>
	Magyar Nemzet	1<br>
	Blikk	4<br>
	Metró (Budapest)	4<br>
A második részajánlatnál ajánlatkérõ a regionális napilapokat tüntette fel, részszempontonként szintén az egyes újságok ajánlati árát határozta meg, mindegyik esetében a súlyszámot 1-ben állapította meg.<br>
A harmadik részajánlatot a hetilapok és egyéb kiadványok képezték, ebben az esetben is az egyes lapok ajánlati árait állapították meg részszempontonként, míg a súlyszámot négy lap esetében 5-ben, két kiadvány esetében pedig 3-ban.<br>
Ajánlatkérõ minden részszempont esetén 1 és 10 között állapította meg a ponthatárokat és közölte, hogy a legkedvezõbb ajánlat a legmagasabb pontot kapja, az azt követõ ajánlatok pontszámát pedig arányosságon alapuló számítással határozzák meg.<br>
Ajánlatkérõ felhívása 16. pontjának utolsó francia bekezdésében elõírta, hogy amennyiben ajánlattevõ cégkivonata alapján nem jogosult a beszerzés tárgyában meghatározott tevékenység folytatására, úgy ajánlata érvénytelen.<br>
Ajánlatkérõ dokumentációt is összeállított, melynek 2. oldalán közölte, hogy részajánlat a kereskedelmi ajánlatban foglaltak szerint tehetõ.<br>
Ajánlatkérõ a dokumentáció 3. számú mellékletében határozta meg I-III. részteljesítésenként, egyes lapokra bontottan a kereskedelmi ajánlat megtételének feltételeit és kötelezõ formáját.<br>
Ajánlatkérõ a dokumentációjában rendelkezett arról, hogy az egyes hirdetések megjelentetésérõl az ajánlatkérõ eseti megrendelésekkel dönt.<br>
A kérelmezõ 2002. december 23-án nyújtotta be a jogorvoslati kérelmét. Álláspontja szerint az ajánlatkérõ által meghatározott részszempontok és azok súlyszámai nem felelnek meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés b) és a 34. § (4) bekezdés c) pontjában támasztott követelményeknek. A részszempontoknak ugyanis gazdaságilag értékelhetõ mennyiségi, illetve minõségi tényezõkön kell alapulniuk. Megítélése szerint a részszempontonként felsorolt különbözõ országos napilapok súlyszámai nem felelnek meg e követelményeknek. Gazdaságilag értékelhetõ mennyiségi, illetve minõségi tényezõk ilyen beszerzés esetén a terjesztési adatok, a nyomtatott, illetve eladott példányszámok lehetnek. Hangsúlyozottan kifogásolta a Magyar Nemzet részére megállapított súlyszámot, és hivatkozott - a jogorvoslati kérelméhez csatolt - MATESZ 2002. III. negyedévi gyorsjelentésére az Országos Politikai Napilapok átlagos példányszámáról. Sérelmezte továbbá, hogy a III. résznél több olyan napilap is magasabb súlyszámmal szerepel, mint a Magyar Nemzet, amelyeknek nincs is kulturális mellékletük.<br>
Ajánlatkérõ a jogorvoslati kérelem benyújtását követõen ajánlati felhívását és a dokumentáció vonatkozó részét módosította, az elsõ részajánlatnál az alábbi részszempontok súlyszámait változtatta meg:<br>
részszempontok	súlyszámok<br>
- ajánlati ár<br>
	Magyar Hírlap	3<br>
	Népszava	2<br>
	Magyar Nemzet	3<br>
A módosítás a Közbeszerzési Értesítõ 2003. január 8-i, 2. számában jelent meg.<br>
A kérelmezõ az ajánlati felhívás és a dokumentáció módosítását követõen is fenntartotta a jogorvoslati kérelmét, álláspontja szerint az ajánlatkérõ által megállapított 3-as súlyszám sem felel meg a Kbt.-ben a részszempontokkal és a súlyszámokkal szemben támasztott követelményeknek.<br>
Ajánlatkérõ kérte a jogorvoslati kérelem elutasítását.<br>
Elsõdlegesen kérelmezõ ügyfélképességének a hiányára hivatkozott. E vonatkozásban elõadta, hogy ajánlatkérõ a hirdetésszervezõ cégeket tekintette, tekinti potenciális ajánlattevõi körnek. A kérelmezõ ezzel szemben egy kiadó cég és nem megengedhetõ részére a felhívás támadása, mivel csak az általa megjelentetett napilap megítélését kívánta elõnyösebbé tenni.<br>
Közölte, hogy mind a részszempontokat, mind a súlyszámokat a Kbt. elõírásainak megfelelõen határozta meg. A súlyszámok kialakítása során egyrészt a terjesztési adatokra, másrészt arra volt tekintettel, hogy milyen erõsségû, gyakoriságú az adott lap oktatási melléklete.<br>
A kérelmezõnél magasabb súlyszámot kapott lapok mindegyike nagyobb példányszámban jelenik meg.<br>
A kérelmezõ álláspontja szerint rendelkezik ügyfélképességgel, ennek alátámasztására csatolta a cégkivonatát, mely szerint végezhet a beszerzés tárgyának megfelelõ tevékenységet.<br>
E körben utalt arra is, hogy ajánlatkérõ nem korlátozta a potenciális ajánlattevõi kört a tevékenységi kör elõírásán kívül, így utólagosan erre nem is hivatkozhat.<br>
A Döntõbizottság a 2003. január 20-án tartott tárgyaláson - majd késõbb külön is kézbesítve - tájékoztatta a feleket arról, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésének utolsó fordulata alapján a jogorvoslati eljárás során hivatalból vizsgálja azt, hogy ajánlatkérõ ajánlati felhívásának a 13. pontja, továbbá a dokumentáció ezzel kapcsolatos elõírásai megfelelnek-e a Kbt. 34. §-a szabályozásának, figyelemmel a Kbt. 33. § (3) bekezdésében és a 43. § (1) bekezdésében foglalt rendelkezésekre is.<br>
Ajánlatkérõ a Közbeszerzési Értesítõ 2003. január 29-én megjelent 5. számában tette közzé ajánlati felhívásának ismételt módosítását. Megváltoztatta az ajánlatok elbírálásának szempontját a legalacsonyabb összegû ellenszolgáltatásra. A felhívása 13. b) pontját, továbbá a dokumentáció ezzel kapcsolatos részeit törölte.<br>
A kérelmezõ a 2003. február 3-án kelt írásbeli nyilatkozatában közölte, hogy: "Tudomásul vesszük azt, hogy ajánlatkérõ módosította a közzétett ajánlati felhívását és abból a teljes 13. b) pontot törölte, így a jogorvoslati kérelem tárgyát képezõ pontozási feltételeket is."<br>
Elõadta, hogy ajánlatkérõ módosítása, mely által az ajánlatok elbírálásának szempontja a legalacsonyabb összegû ellenszolgáltatás lett, nem vitásan okafogyottá tenné az eredetileg benyújtott jogorvoslati kérelmét, azonban szûkített tartalommal - nem kéri a felfüggesztést és ajánlatkérõ felhívását a törvény szabályainak megfelelõ eljárásra - mégis fenntartja a jogorvoslati kérelmét. A kérelmezõ módosított jogorvoslati kérelmét azzal indokolta, hogy álláspontja szerint ajánlatkérõ arra tekintettel módosította a felhívását, mert "belátta" a jogorvoslati eljárás során, hogy ajánlati felhívása jogsértõ. A kérelmezõ nem tud eltekinteni a jogsértés megállapításától, mert ajánlatkérõ a jogsértõ ajánlati felhívásával okot adott a jogorvoslati eljárásra és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján csakis a jogsértés okozóját lehet kötelezni a költségek viselésére.<br>
A Döntõbizottság elsõdlegesen a kérelmezõ ügyfélképességét vizsgálta és megállapította, hogy az fennáll.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése értelmében: "a kérelmet az ajánlatkérõ, az ajánlattevõ, vagy az olyan egyéb érdekelt (a továbbiakban: kérelmezõ) nyújthatja be, akinek jogát, vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.<br>
A kérelmezõ - cégkivonatának csatolásával - igazolta hirdetési tevékenység végzésére való jogosultságát.<br>
Az ajánlatkérõ által az ajánlati felhívásban támasztott feltételek alapján potenciális ajánlattevõnek minõsül, így ügyfélképessége a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján egyértelmûen megállapítható.<br>
Ezt nem szünteti meg ajánlatkérõ azon utólagos hivatkozása, hogy kifejezett hirdetésszervezõ cégek jelentkezését várta.<br>
E körben arra is rámutat a Döntõbizottság, hogy a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése jogos érdek fennállását követeli meg, amely nem zárja ki - természetesen a konkrét beszerzés, felhívás feltételeinek függvényében - hogy ne csak a potenciális ajánlattevõi kör esetében legyen megállapítható a jogos érdek sérelme.<br>
A Döntõbizottság másodlagosan a kérelmezõ szûkített tartalmú, a korábbi ajánlati felhívás jogsértõ jellegének megállapítására irányuló jogorvoslati kérelmét vizsgálta.<br>
Ajánlatkérõ 2003. január 29-én ismételten módosította ajánlati felhívását, a legalacsonyabb összegû ellenszolgáltatás elbírálási szempontot választotta.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése e jogot biztosítja az ajánlatkérõ számára.<br>
E tény alapján megállapítható, hogy ezen idõponttól kezdõdõen a módosított ajánlati felhívás tartalma az irányadó, ez köti a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján az ajánlatkérõt és az ajánlattevõknek a Kbt. 43. § (1) bekezdése alapján eszerint kell megtenniük az ajánlatukat.<br>
Az ajánlati felhívás elfogadása, illetve módosítása egy ajánlatkérõi döntés a Kbt. szabályozási rendszerében.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése határozza meg a Döntõbizottság hatáskörét. E szerint:<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
A Kbt. fenti rendelkezéseibõl megállapítható, hogy a jogalkotó taxatíve meghatározta, milyen tárgyú jogorvoslati kérelmek elbírálására jogosult a Döntõbizottság.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja ajánlatkérõ döntésének felülvizsgálatát teszi lehetõvé. Ajánlatkérõ jelenleg érvényes és hatályos döntése az utolsó módosított felhívása, illetve dokumentációja. Ez ellen elõterjesztett jogorvoslati kérelem nincs. A Kbt. szabályozása a 25. § értelmében kógens. A Kbt. 76. §-a hatáskört megállapító rendelkezései nem tesznek lehetõvé a Döntõbizottság számára olyan tárgyban határozathozatalt, amelyben arról dönthetne a Döntõbizottság érdemben, hogy jogsértõ-e az ajánlatkérõ korábbi, már módosított és nem hatályos felhívása. Így a Kbt. felhatalmazásának hiányában a Döntõbizottság nem jogosult a módosított jogorvoslati kérelem elbírálására.<br>
A Kbt.-nek az igazgatási szolgáltatási díj viselésérõl szóló rendelkezései valóban szûkkörûek. A Kbt. 88. § (1) bekezdés h) pontja az alábbiakat mondja ki: a Döntõbizottság "a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére".<br>
A Kbt. fenti rendelkezése alapján a Döntõbizottság a jogsértõt, illetve az alaptalan kérelmet elõterjesztõt kötelezheti díj, illetve költségek viselésére.<br>
Jelen esetben a Döntõbizottság hatáskör hiánya miatt a korábbi felhívás jogsértõ jellegét már nem vizsgálhatja, így egyben azt sem állapíthatja meg, hogy az elõterjesztett kérelem alaptalan volt-e. Így a Kbt. kógens rendelkezése alapján nem állnak fenn a feltételei annak, hogy a Döntõbizottság az ajánlatkérõt kötelezze az igazgatási szolgáltatási díj viselésére. Más jogszabályok rendelkezései pedig a Kbt. kógens szabályozása, illetve az igazgatási szolgáltatási díj speciális jellege alapján nem alkalmazhatóak.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése biztosítja ajánlatkérõ számára a jogot a felhívás, dokumentáció módosítására az ajánlattételi határidõ leteltéig, azonban nem állapít meg külön szabályozást az igazgatási szolgáltatási díj, vagy akár a dokumentáció ellenértékének viselésére.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján utasította el a kérelmezõ jogorvoslati kérelmét és miután nem áll fenn a másik fél díj, illetve költségviselésére kötelezésének lehetõsége, erre tekintettel akként döntött a Döntõbizottság, hogy a felek viselik az eljárással felmerült költségeiket.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 4.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>