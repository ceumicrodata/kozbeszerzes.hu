<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1318)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.8/8/2003.<br>
<br>
Tárgy: a Blaguss-Volánbusz Kft. jogorvoslati kérelme az Állami Számvevõszék közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Blaguss-Volánbusz Kft. (1051 Budapest, Erzsébet tér, Autóbusz-pályaudvar B épület, képviseli: dr. Somogyi Zoltán ügyvéd, 1055 Budapest, Hercegprímás u. 2., a továbbiakban: kérelmezõ) jogorvoslati kérelmét, melyet az Állami Számvevõszék (1052 Budapest, Apáczai Csere János u. 10., képviseli: dr. Székely Zsolt jogtanácsos, a továbbiakban: ajánlatkérõ) "az INTOSAI (Legfelsõbb Ellenõrzési Intézmények Nemzetközi Szervezete) kormányzó tanácsa 51. ülésének, az INTOSAI megalakulásának 50. évfordulója ünnepi ülésének és a XVIII. kongresszus megrendezésével kapcsolatosan a rendezvények szervezése és bonyolítása" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. október 24-én megjelent számában tett közzé részvételi felhívást tárgyalásos eljárás megindítására a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontja alapján.<br>
Ajánlatkérõ a részvételi felhívását a Közbeszerzési Értesítõ 2002. november 13-án megjelent 46. számában részben módosította.<br>
Ajánlatkérõ a beszerzés tárgyát és mennyiségét az alábbiak szerint határozta meg:<br>
"Az INTOSAI (Legfelsõbb Ellenõrzési Intézmények Nemzetközi Szervezete) kormányzó tanácsa 51. ülésének, az INTOSAI megalakulásának 50. évfordulója ünnepi ülésének és a XVIII. kongresszus ülésével kapcsolatosan a rendezvények szervezése és lebonyolítása. A kormányzó tanács ülése 3 napos, a kongresszus idõtartama 7 nap, ahol a rendezvények lebonyolításának hivatalos nyelve az angol, arab, francia, német, spanyol, a magyar nyelv közvetítõ nyelvként történõ kihagyása mellett a jelentkezési dokumentációban foglalt követelmények szerint."<br>
Az INTOSAI Kormányzó Tanácsának 51. ülése és az INTOSAI megalakulásának 50. évfordulója ünnepi ülése Budapesten 2003. október 13-16-a között kerül megrendezésre részben a Hotel Inter-Continentalban, részben a Parlament épületében. Az INTOSAI XVIII. kongresszusa 2004. október 10-16-a között a Budapest Kongresszusi Központban kerül megrendezésre.<br>
A részvételi felhívás 8. pontjában határozta meg ajánlatkérõ a résztvevõktõl a pénzügyi, gazdasági és mûszaki alkalmasságuk igazolására kért adatokat és tényeket.<br>
E körben ajánlatkérõ elõírta, hogy a részvételi jelentkezésben a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontja alapján megjelölt alvállalkozóknak a szerzõdés teljesítéséhez szükséges mûszaki alkalmasság igazolására, a részvételi jelentkezõknek a Kbt. 43. § (3) bekezdése alapján a részvételi jelentkezéshez csatolnia kell:<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerint az elõzõ 3 évben teljesített - az alvállalkozó által elvégzendõ szolgáltatás/tevékenység teljesítésére vonatkozó és a szerzõdést kötõ másik fél által referencialevéllel igazolt - szolgáltatások/tevékenység bemutatását,<br>
- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja alapján azoknak a vezetõknek a megnevezését, akiket az alvállalkozó az általa végzendõ szolgáltatás/tevékenység elvégzésébe be kíván vonni, képzettségük ismertetésével. A megnevezett személyek szakmai önéletrajzát a jelentkezéshez be kell csatolni.<br>
A részvételi felhívás 9. pontjában ajánlatkérõ elõírta, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése alapján a részvételi jelentkezõre és az alvállalkozóra vonatkozóan egymástól eltérõ mûszaki alkalmassági követelményt ír elõ. A részvételi jelentkezésben a Kbt. 43. § (2) bekezdés b) pontja alapján megjelölt alvállalkozóknak a szerzõdés teljesítésére alkalmassá minõsítésének szempontjai:<br>
- az elõzõ 3 évben a bemutatott - és a megrendelõi megelégedést bemutató eredeti referencialevelekkel is igazolt - referenciák alapján megállapítható, hogy az elõzõ 3 évben nem teljesített legalább 3 - az alvállalkozó által elvégzendõ részfeladatra vonatkozó - szolgáltatást/tevékenységet,<br>
- az alvállalkozó által elvégzendõ teljesítésre vonatkozóan az alvállalkozó vezetõje nem rendelkezik legalább 5 éves szakmai gyakorlattal.<br>
Ajánlatkérõ a 13. pontban az egyéb információk között elõírta, hogy a részvételi jelentkezésben meg kell jelölni a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) és c) pontjaiban meghatározott tényeket. A jelentkezõnek az esetleges nemleges megjelölés megadása is kötelezõ, ellenkezõ esetben a jelentkezés érvénytelen.<br>
A részvételi jelentkezésben ajánlatkérõ megjelölte az általa már kiválasztott cégeket az alábbiak szerint: Pannónia Tourist Service Kft., MALÉV Air Tours Kft., Conference Tour Kft., Congress Rendezvényszervezõ Kft. és kérelmezõ.<br>
Ajánlatkérõ a meghívni kívánt ajánlattevõk keretszámát négyben határozta meg. Ajánlatkérõ jelentkezési dokumentációt is készített, mely lényegében a két rendezvény programtervezetét tartalmazta. Feltüntette a jelentkezési dokumentáció elején, hogy ezen eljárási szakaszban a Kbt. értelmében ajánlat nem tehetõ.<br>
A jelentkezési dokumentációt az ajánlatkérõ által már kiválasztott cégeken kívül megvásárolta még az IBUSZ Utazási Irodák Kft. is.<br>
A Conference Tour Kft. tisztázó kérdést tett fel ajánlatkérõnek azzal kapcsolatban, hogy a kiadott jelentkezési dokumentáció a beszerzés tárgyát ugyan részletesen specifikálja, ez azonban nem jelenti azt, hogy ajánlatkérõ e részvételi szakaszban ajánlatot vár el a részvételre jelentkezõktõl. Az ajánlatkérõ válaszában megerõsítette, hogy a részvételi dokumentáció célja csupán az volt, hogy a jelentkezõ részletes ismereteket nyerjen a beszerzés tárgyáról, melynek ismeretében dönthesse el, hogy a teljesítésre képes-e. Hivatkozott a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésében foglaltakra, mely szerint a részvételre jelentkezõ a részvételi szakaszban nem tehet sem az árra, sem a megoldási módozatokra ajánlatot. Ajánlatkérõ az errõl adott tájékoztatót valamennyi dokumentációt megvásárló cégnek tájékoztatásul megküldte.<br>
A részvételi jelentkezés határidejéig 2002. december 9-én részvételi jelentkezést nyújtott be a Conference Tour Kft., a MALÉV Air Torus Kft., a Congress Rendezvényszervezõ Kft., a Pannónia Tourist Service Kft. és kérelmezõ.<br>
A részvételi szakaszt lezáró eredményhirdetésre 2002. december 19-én került sor. Ajánlatkérõ döntése értelmében kérelmezõ és a Pannonia Tourist Service Kft. által benyújtott részvételi jelentkezések érvénytelenek, a Conference Tour Kft. vonatkozásában pedig ajánlatkérõ megállapította, hogy pénzügyi, gazdasági és mûszaki alkalmasságát nem igazolta az elõírásnak megfelelõen, ezért alkalmatlannak minõsül.<br>
Ajánlatkérõ a döntésérõl írásban is tájékoztatta az érdekelteket. A kérelmezõ részére írt tájékoztató levélben ajánlatkérõ közölte, hogy a részvételi jelentkezés a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen figyelemmel arra, hogy a Kbt. 43. § (2) bekezdés a), b) és c) pontjában elõírtakat nem jelölték meg. Ezeknek a tényeknek a megjelölését az ajánlatkérõ a részvételi felhívás 13. pont egyéb információk között elõírta, külön is felhívta a részvételre jelentkezõk figyelmét arra, hogy az esetleges nemleges megjelölés megadása is kötelezõ, ellenkezõ esetben a jelentkezés érvénytelen. Ezzel szemben a kérelmezõ a jelentkezése 4. "alvállalkozók" címû pontjában olyan nyilatkozat tételére került sor, hogy még nem határoztak a közbeszerzés értékének 10%-át meghaladó mértékben bevont alvállalkozóról. Vállalták azonban azt, hogy ezt a nyilatkozatot az ajánlati szakaszban pótolni fogják. Ez a nyilatkozat ellentétes a Kbt. 63. § (2) bekezdésében foglaltakkal is.<br>
Kérelmezõ 2003. január 3-án nyújtott be jogorvoslati kérelmet részvételi jelentkezése érvénytelenné nyilvánító döntése ellen.<br>
Jogorvoslati kérelmében kérte, hogy a Döntõbizottság állapítsa meg a jogsértést, semmisítse meg az ajánlatkérõnek a közbeszerzési eljárása folyamán hozott döntését, kötelezze, hogy az eljárását az ajánlattevõ részvételi jelentkezésének bevonásával folytassa. Ideiglenes intézkedésként kérte a szerzõdéskötés megtiltását.<br>
Indoklásként elõadta, hogy a Conference Tour Kft. 2002. november 22-én levéllel fordult az ajánlatkérõhöz, amely jelezte, hogy úgy értelmezi a részvételi felhívást, mely szerint az ajánlatkérõ a részvételi jelentkezésben nem vár el a jelentkezõktõl konkrét megoldási variánsokat, változtatási javaslatokat, csak az ajánlattételi szakaszban van erre lehetõség a már kiválasztott négy jelentkezõ pályázatában. Ajánlatkérõ 2002. november 22-én kelt válaszában azt a tájékoztatást adta, hogy a részvételi szakaszban a résztvevõk pénzügyi, gazdasági és mûszaki alkalmasságát fogja vizsgálni a részvételi felhívásban megállapított követelmények alapján. Ajánlatkérõ a részvételi dokumentációban megfogalmazott feladatokat - amelyek a beszerzés tárgya és mennyisége teljesítésével összefüggésben vannak - csak tájékoztatás céljából jelentette meg. Az ajánlatkérõ hivatkozott a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdésében foglaltakra is, hogy ajánlatkérõ nem kérhet, a részvételre jelentkezõ pedig nem tehet sem az árra, sem a megoldási módozatokra ajánlatot. Ezek figyelembevételével nyújtotta be a jelentkezését 2002. december 6-án.<br>
Ajánlatkérõ 2002. december 19-én tájékoztatta, hogy részvételi jelentkezését érvénytelennek minõsítette.<br>
Álláspontja szerint ajánlatkérõ döntése jogsértõ volt, hiszen az ajánlatkérõ a korábbi levelében megjelölte, hogy az eljárás jelen szakaszában jelentkezõknek nincs jogosultságuk ajánlattételre sem az ár, sem a megoldási módozatok tekintetében. Az a kérdés, hogy az ajánlattevõ vesz-e igénybe és ha igen, milyen mértékben a teljesítéshez alvállalkozót, kizárólag a tényleges ajánlat keretei között az eljárás második szakaszában értelmezhetõ, hiszen az alvállalkozó esetleges személye nem vonatkoztatható el sem az ártól, sem a megoldási módozattól. Elõadta továbbá, hogy mint konferenciaszervezõ tevékenységet végzõ cég teljes körû szervezést végez, tehát más céggel nem osztja meg a tevékenységét, de ez nem jelenti azt, hogy egyéb alvállalkozókkal, pl. szállást, étkezést biztosító cégekkel ne kívánnának esetlegesen majdan az ajánlati szakaszban kifejtendõ módon együttmûködni. Az alvállalkozókra vonatkozó konkrét nyilatkozatokat csak az ajánlatok keretei között lehet jogszerû módon megtenni. Kérelmezõ álláspontja szerint az alvállalkozó fogalmán mást értett az ajánlatkérõ és mást értett õ is. Hivatkoztak továbbá arra, hogy a részvételi felhívás e körben lehetetlen feltételeket állapított meg, a lehetetlen feltételt meghatározó részek - mint jogszabályellenesek - semmisnek minõsülnek.<br>
Ajánlatkérõ érdemi észrevételében kérte a jogorvoslati kérelem elutasítását egyrészt elkésettség, másrészt megalapozatlanság okán. Indoklásként ajánlatkérõ elõadta, hogy a részvételi felhívásban pontosan meghatározta az alvállalkozókkal szemben támasztott követelményeit, illetõleg a 13. pontban azt is elõírta, hogy a jelentkezõ, amennyiben nem vesz igénybe alvállalkozót, annak megjelölése is kötelezõ, mert ellenkezõ esetben a jelentkezés érvénytelen. Ennek alapján kérelmezõnek tudnia kellett, hogy a részvételi jelentkezésében ezekrõl a tényekrõl nyilatkozni köteles, ezzel szemben a kérelmezõ jelentkezésében közölte, hogy még nem határozott a közbeszerzés értékének 10%-át meghaladó mértékben bevont alvállalkozókról. Ennek alapján a kérelmezõ sem az esetleges alvállalkozóknak a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdésének b) pontja szerinti megnevezésének, sem a részvételi felhívásban elõírt nemleges nyilatkozattételének nem tett eleget. Ajánlatkérõ tehát jogszerûen nyilvánította a részvételi jelentkezést a Kbt. 52. § (2) bekezdés d) pontja alapján érvénytelennek figyelemmel a Kbt. 63. § (7) és (8) bekezdéseire is.<br>
Ajánlatkérõ hivatkozott továbbá arra, hogy - álláspontja szerint - a jogorvoslati kérelem a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés szerint elkésett, hiszen a részvételi felhívás 2002. október 24-én jelent meg a Közbeszerzési Értesítõben, illetõleg a módosítás 2002. november 13-án. A Kbt. 78. § (8) bekezdése alapján jogsértõ esemény bekövetkezésének a részvételi határidõ lejártát kell tekinteni, amely az alaphirdetmény esetén 2002. november 19., míg a módosított hirdetmény esetén 2002. december 9-e volt. Ehhez képest a kérelmezõnek a jogorvoslati kérelem beterjesztésére nyitva álló 15 napos határidõ 2002. december 4., illetve a módosított hirdetmény megjelenését figyelembe véve 2002. december 25-én lejárt.<br>
Az egyéb érdekeltek közül a Pannónia Tourist Service Kft. egyetértett a kérelmezõ jogorvoslati kérelmében foglaltakkal.<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.<br>
Ajánlatkérõ jelen közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapította. A Kbt. 71. § (1) bekezdése alapján a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell - a 9. számú mellékletben meghatározott minta szerinti - hirdetménnyel az ajánlattevõket részvételre felhívnia.<br>
A fenti rendelkezésekbõl következõen ajánlatkérõ közbeszerzési eljárása hirdetmény közzétételével induló tárgyalásos közbeszerzési eljárás volt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése alapján két szakaszból álla nyílt elõminõsítési, a meghívásos és a hirdetmény közzétételével induló tárgyalásos eljárás, Az ilyen eljárások elsõ - részvételi - szakaszában az ajánlatkérõ nem kérhet, a részvételre jelentkezõ pedig nem tehet ajánlatot.<br>
A kétszakaszos eljárásoknak éppen az a céljuk, hogy a részvételi szakaszban történjen meg a részvételre jelentkezõnek, illetve az esetlegesen igénybe venni kívánt alvállalkozónak a szerzõdés teljesítésére alkalmassá minõsítésének vizsgálata annak érdekében, hogy már az ajánlattételi szakaszban csak olyan cégek kapjanak ajánlati felhívást, akik egyértelmûen igazolták - ajánlatkérõ elvárásának megfelelõen - a pénzügyi, gazdasági, mûszaki alkalmasságukat.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése alapján a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1), illetve (2) bekezdése pedig kimondja, hogy az ajánlattevõnek, illetõleg az alvállalkozónak kell a szerzõdés teljesítéséhez szükséges pénzügyi, gazdasági és mûszaki alkalmasságát igazolni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése alapján a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
Ajánlatkérõ fenti rendelkezések figyelembe vételével határozott a részvételi felhívásában, hogy a részvételre jelentkezõ, illetõleg a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés b) pontjára utalással a közbeszerzés értékének tíz százalékát meghaladó mértékben igénybe venni kívánt alvállalkozó milyen módon köteles a szerzõdés teljesítéséhez pénzügyi, gazdasági- és mûszaki alkalmasságát igazolni. Ezzel összefüggésben ajánlatkérõ elõírta a részvételi felhívás 8. pontjában, hogy a részvételre jelentkezõ alvállalkozójával szemben a mûszaki alkalmasság igazolását milyen módon kéri, illetve a 9. pontban rendelkezett arról, hogy milyen feltételek hiánya miatt minõsíti az alvállalkozót a szerzõdés teljesítésére alkalmatlannak. Az egyéb információk között pedig ajánlatkérõ egyértelmûen elõírta, hogy az alvállalkozók igénybevételérõl nyilatkozni kell, még a nemleges megjelölés is kötelezõ, ellenkezõ esetben a jelentkezés érvénytelen.<br>
A kérelmezõ jogorvoslati kérelmében hivatkozott arra, hogy az ajánlatkérõ részvételi felhívása jogsértõ, mert abban lehetetlen feltételeket támasztott.<br>
Az ajánlatkérõ a részvételi felhívását a Közbeszerzési Értesítõ 2002. október 24-én megjelent számában tette közzé, mely hirdetményét 2002. november 13-án módosította.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság az eljárása során a részvételi felhívás sérelmezett elõírásaival kapcsolatos kérelmezõi tudomásszerzés konkrét idõpontját nem vizsgálta tekintettel arra, hogy nem vitathatóan kérelmezõ a részvételi jelentkezését a részvételi határidõben benyújtotta. Ebben az idõpontban kétséget kizáróan ismert volt számára a részvételi felhívást tartalma. Így a jogorvoslati kérelmet legkésõbb a részvételi jelentkezések határidejének lejártát - mint a tudomásszerzés legkésõbbi idõpontját figyelembe véve (2002. december 9.) - követõ 15 napon belül, azaz legkésõbb 2002. december 24-ig, illetõleg figyelemmel az ünnepnapokra december 27-ig terjeszthette volna elõ. E határidõ elmulasztása jogvesztéssel jár, így a részvételi felhívás tartalmának vizsgálata eljárásjogi akadályba ütközik.<br>
A Döntõbizottság egyebekben megjegyzi, hogy a Kbt. és a jogorvoslati eljárásban mögöttes jogszabályként esetlegesen alkalmazandó államigazgatási eljárás általános szabályairól szóló 1957. évi IV. törvény sem ismeri a Ptk. szerinti semmisség jogintézményét.<br>
A Döntõbizottság ennek alapján csak azt vizsgálhatta, hogy a kérelmezõ részvételi jelentkezése megfelelt-e a részvételi felhívásban foglaltaknak. Ennek alapján egyértelmûen megállapítható, hogy kérelmezõnek a részvételi felhívásban foglaltaknak megfelelõen kellett volna nyilatkozni a szerzõdés teljesítésébe bevonni kívánt alvállalkozóiról.<br>
A kérelmezõ a részvételi jelentkezésében az esetlegesen igénybe venni kívánt alvállalkozóira vonatkozóan a részvételi felhívásban foglaltaknak megfelelõen egyértelmû nyilatkozatot nem tett. Ennek alapján ajánlatkérõ jogszerûen döntött a kérelmezõ részvételi jelentkezésének a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az érvénytelenné nyilvánításáról, mely szakasz szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
E szakaszt pedig értelemszerûen alkalmazni kell a kétszakaszos eljárások esetén a részvételi szakaszban a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint, mely a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A Döntõbizottság nem tudta elfogadni kérelmezõ azon hivatkozását sem, hogy nem tudta megfelelõen értelmezni az alvállalkozó fogalmát, ugyanis a Kbt. az alvállalkozó fogalmát pontosan meghatározza az értelmezõ rendelkezések 10. § q) pontjában az alábbiak szerint:<br>
Alvállalkozó: az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani, kivéve az 1. § e) pontja vagy a 70. § (1) bekezdésének b) pontja szerinti szervezetet (személyt), vagy a 6. § g) pontja, illetve a 9. § (2) bekezdése szerinti szerzõdéskötést.<br>
A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 27.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Bankó Ágnes s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>