<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1368)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.20/10/2003.<br>
<br>
Tárgy: a TAMAX Kft. jogorvoslati kérelme a Magyar Televízió Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a TAMAX Kft. (1093 Budapest, Mátyás u. 15., képviseli: dr. Szigethy György ügyvéd, 1053 Budapest, Szép u. 5., a továbbiakban: kérelmezõ) által a Magyar Televízió Rt. vagyongazdálkodási fõosztály, eszközgazdálkodási és létesítmény-fenntartási osztály (1054 Budapest, Szabadság tér 17., nevében és képviseletében eljár: OKFON Közbeszerzési és Szolgáltatási Rt., 1106 Budapest, Fehér út 10., a továbbiakban: ajánlatkérõ) "a Magyar Televízió Rt. 3 épületének napi takarítása, idõszakos nagytakarítása, udvartisztítás az ajánlati dokumentációban rögzített követelményrendszernek megfelelõen" tárgyú közbeszerzési eljárása ellen kezdeményezett jogorvoslati eljárását megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs, annak felülvizsgálatát bíróságtól sem lehet kérni.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé nyílt eljárás megindítására a Közbeszerzési Értesítõ 2003. január 8-i, 2. számában 10760/2002 sz. alatt a rendelkezõ részben megjelölt beszerzés tárgyában.<br>
Kérelmezõ jogorvoslati kérelmét 2003. január 17-én nyújtotta be melyben kérte, hogy a Döntõbizottság semmisítse meg az ajánlatkérõ eljárást lezáró döntését, és ideiglenes intézkedésként az eljárást függessze fel.<br>
Indoklásában elõadja, hogy ajánlatkérõ a korábban kiírt, kérelmezõ által teljesített közbeszerzési eljáráson alapuló szerzõdéses kötelezettségét nem teljesítette, mivel a szükséges pénzügyi fedezetet nem biztosította az általa elismert, lejárt követelésükre. Ezért ajánlatkérõ nem rendelkezhet a jelen közbeszerzési eljárás pénzügyi fedezetével - függetlenül attól, hogy a felhívás 9. pontjában úgy nyilatkozik, hogy ajánlatkérõ rendelkezik a szerzõdés teljesítését biztosító pénzügyi fedezettel -, ha a korábbi ez irányú kötelezettségeivel összefüggésben régóta húzódó pénzügyi tartozása van.<br>
A Döntõbizottság 2003. január 31-ére 9.00 órára tárgyalást tûzött ki.<br>
Kérelmezõ a 2003. január 29-én keltezett nyilatkozatában jogorvoslati kérelmét visszavonta.<br>
A közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja.<br>
Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2003. január 30.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>