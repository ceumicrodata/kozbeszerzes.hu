<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1366)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.793/8/2002.<br>
<br>
Tárgy: a Sáma Kft. jogorvoslati kérelme Lenti Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sáma Építõ, Szerelõ és Szolgáltató Kft. (2230 Gyömrõ, Üllõi út 21., a továbbiakban: kérelmezõ) által Lenti Város Önkormányzata (8960 Lenti, Zrínyi Miklós u. 4., képviseli: dr. Csiszár Gyula ügyvéd, 8900 Zalaegerszeg, Balatoni u. 8., a továbbiakban: ajánlatkérõ) a "Lenti város Bárszentmihályfa, Mumor, Lentiszombathely városrészek és Iklódbördõce község szennyvízelvezetése" tárgyú közbeszerzési eljárása ellen kezdeményezett jogorvoslati eljárását megszünteti.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs, annak felülvizsgálatát bíróságtól sem lehet kérni.<br>
<br>
INDOKOLÁS<br>
<br>
Ajánlatkérõ részvételi felhívást tett közzé a Közbeszerzési Értesítõ 2002. október 2-i, 40. számában 7960/2002 sz. alatt nyílt elõminõsítéses eljárás keretében a rendelkezõ részben megjelölt beszerzés tárgyában.<br>
A felhívás 9. a) pontjában ajánlatkérõ elõírta pénzügyi intézménytõl származó, a részvételre jelentkezés napjától számított 30 napnál nem régebbi nyilatkozat csatolását a részvételre jelentkezõ valamennyi bankjától. A 12. pont 20. francia bekezdésében elõírta, hogy "Kérjük a jelentkezõ nyilatkozatát arra vonatkozóan, hogy a csatolt banki igazolásokon kívül más bankszámlával nem rendelkezik".<br>
A felhívás 12. pontjában rögzítette, hogy az ajánlatkérõ mindenfajta hiánypótlás lehetõségét kizárja, azaz nem alkalmazza a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdésében foglaltakat. A hiányos vagy formailag nem megfelelõ részvételi jelentkezéseket az ajánlatkérõ érvénytelennek nyilvánítja a Kbt. 52. § (2) bekezdés d) pontja alapján.<br>
A részvételi szakasz eredményhirdetésére 2002. december 12-én került sor. Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította a kérelmezõ, a Hoffmann Rt., a STRABAG Kft. és a KAISER Kft. jelentkezését.<br>
Ajánlattételre hívta fel az ARINEXT Kft.-t, a HYDROCOMP Kft.-t, DÉLVIÉP Kft.-t, és a Szabadics Kft.-t.<br>
Kérelmezõ jogorvoslati kérelmet nyújtott be a Döntõbizottsághoz 2002. december 28-án, melyben kérte, hogy a Döntõbizottság állapítsa meg a jogsértést, semmisítse meg a részvételi szakaszt lezáró döntést, kötelezze a jogsértõt a költségek viselésére. Ideiglenes intézkedésként az eljárás felfüggesztését kérte.<br>
Indoklásában elõadta, hogy a részvételi jelentkezésüket ajánlatkérõ érvénytelenné nyilvánította. Az érvénytelenség okaként azt jelölte meg ajánlatkérõ, hogy nem csatolták a részvételi felhívás 12. pont 20. francia bekezdésben kért nyilatkozatot.<br>
Kétségtelen tény, hogy formálisan a negatív nyilatkozatot - más pénzintézetnél számlát nem vezet - nem tartalmazza a jelentkezésük, azonban egyértelmûen rögzítik, hogy mely pénzintézeteknél vezetnek számlát. A felsorolás kimerítõ jellegû és nyilatkozati formában tették meg. Álláspontjuk szerint e nyilatkozat megfelel a felhívás hivatkozott bekezdésének, ezért erre való hivatkozással a kizárás jogszerûtlen.<br>
A Döntõbizottság hiánypótlásra hívta fel kérelmezõt 2002. december 28-án. A hiánypótlás után a Döntõbizottság a jogorvoslati eljárást 2003. január 6-án megindította.<br>
Ajánlatkérõ észrevételt tett, mely szerint a részvételi felhívás 12. pont 20. francia bekezdésében elõírták, hogy "Kérjük a jelentkezõ nyilatkozatát arra vonatkozóan, hogy a csatolt banki igazolásokon kívül más bankszámlával nem rendelkezik". A nyilatkozatot azért kérték, mert tapasztalataik szerint az ajánlattevõk egy része csak azokról a bankszámlákról csatol igazolást, amelyek alapján a pénzügyi helyzete stabilnak tûnik. A cégkivonat pedig nem minden esetben tartalmazza pontosan a pénzintézeti számlaszámokat.<br>
Kérelmezõ ajánlata a kért nyilatkozatot nem tartalmazta. Csatolt ugyan egy nyilatkozatot, amelyben felsorolja azt az 5 pénzintézetet, amelyeknek az igazolását is mellékelte, de álláspontjuk szerint ez nem felel meg a kért nyilatkozatnak. Megjegyzik, hogy kérelmezõ esetében azért is indokolt volt a nyilatkozat megtétele, mert a becsatolt cégkivonatában 9 pénzintézeti pénzforgalmi jelzõszám szerepel. Az ajánlat tartalmaz ugyan egy 2002. október 9-én kelt levelet, melyben a cégkivonatban bejegyzett pénzforgalmi jelzõszámok egy részének törlését kérik, ez azonban a 2002. október 17-én kelt cégkivonatban nem szerepel mint el nem bírált kérelem.<br>
A fentiekre tekintettel kérték a jogorvoslati kérelem elutasítását megalapozatlanság miatt.<br>
A Döntõbizottság ideiglenes intézkedést nem alkalmazott.<br>
Kérelmezõ a 2003. január 30-án tartott tárgyaláson jogorvoslati kérelmét visszavonta.<br>
A közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja.<br>
Ilyenkor a közigazgatási szerv az eljárást megszünteti, kivéve ha az eljárás hivatalból is megindítható, és a közigazgatási szerv az eljárást folytatja.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva, a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2003. január 30.<br>
<br>
Dr. Szaller Ottó s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>