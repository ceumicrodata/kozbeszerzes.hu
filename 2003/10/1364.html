<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1364)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.776/12/2002.<br>
<br>
Tárgy: a Hídépítõ Rt. jogorvoslati kérelme Besenyszög Község Önkormányzata és Szolnok Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hídépítõ Rt. (1138 Budapest, Karikás F. u. 20., a továbbiakban: kérelmezõ) jogorvoslati kérelmének, melyet a Besenyszög Község Önkormányzata (5071 Besenyszög, Dózsa Gy. u. 4.) és a Szolnok Megyei Jogú Város Önkormányzata (5000 Szolnok, Kossuth tér 9.), nevükben eljár: KSK Mérnöki Vállalkozási Iroda Kft. (5000 Szolnok, Ságvári út 4. I. em. 34., a továbbiakban: ajánlatkérõ) "Szolnok város szennyvízcsatorna-hálózatának bõvítése és Besenyszög község szennyvízelvezetése" tárgyú közbeszerzési eljárása ellen nyújtott be, részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#31">Kbt.) 31. §</a> (2) és (5) bekezdésére és a Kbt. 52. § (2) bekezdés b) pontjára tekintettel a Kbt. 52. § (1) bekezdését, ezért ajánlatkérõnek az elõminõsítési szakaszt lezáró döntését megsemmisíti és Besenyszög Község Önkormányzatával szemben 1 000 000 Ft, azaz egymillió forint bírságot szab ki, egyebekben a jogorvoslati kérelmet elutasítja.<br>
Kötelezi Besenyszög Község Önkormányzatát, hogy a határozat kézhezvételétõl számított 15 napon belül kérelmezõ részére 150 000 Ft igazgatási szolgáltatási díjat fizessen meg.<br>
A jogorvoslati eljárás során felmerült költségeiket a felek maguk viselik.<br>
A Döntõbizottság kötelezi továbbá Besenyszög Község Önkormányzatát, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésre álló iratok és a felek tárgyaláson tett nyilatkozatai alapján az alábbiakat állapította meg.<br>
Szolnok Város Önkormányzata és Besenyszög Község Önkormányzata 2002. március 29-én megállapodást kötött a két település szennyvízhálózatának közös megvalósítására és a szükséges fedezet biztosítására. A megállapodás alapján a gesztori feladatokat, ideértve magát a közbeszerzési eljárás lebonyolítását, valamint az eljárás során mind az elõminõsítési, mind az ajánlati szakaszt lezáró ajánlatkérõi döntések meghozatalát, Besenyszög Község Önkormányzata látja el. Ajánlatkérõ a Közbeszerzési Értesítõ 2002. szeptember 25-i számában részvételi felhívás közzétételével a rendelkezõ részben meghatározott tárgyban nyílt elõminõsítéses közbeszerzési eljárást kezdeményezett.<br>
Ajánlatkérõ a részvételi felhívás 9. a) és b) pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ oly módon, hogy nem határozott meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerinti külön feltételeket az ajánlattevõkre és az alvállalkozókra.<br>
Ajánlatkérõ a részvételi felhívás 9. a) pontjának elsõ francia bekezdésében az alábbiakat határozta meg:<br>
"a) Pénzügyi és gazdasági alkalmasság igazolása:<br>
- a részvételre jelentkezõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó valamennyi számlavezetõ pénzintézetétõl (30 napnál nem régebbi) nyilatkozat fizetõképességének megállapítására az alábbi tartalommal:<br>
- mióta vezeti a részvételre jelentkezõ számláját,<br>
- nyilatkozat a részvételre jelentkezõ pénzügyi helyzetérõl, hitel- és fizetõképességérõl,<br>
- számláján az elõzõ 3 évben sorban állás elõfordult-e, ha igen, mikor és milyen idõszakban…"<br>
A részvételi felhívás 10. a) pontjának harmadik francia bekezdésében a részvételre jelentkezõk alkalmassága elbírálásának szempontjaiban ajánlatkérõ az alábbiakat határozta meg:<br>
- "ha a pénzintézeti nyilatkozatokból egyértelmûen megállapítható, hogy a részvételre jelentkezõ és a teljesítésben a közbeszerzés értékének 10%-át meghaladó mértékben igénybe venni kívánt alvállalkozó hitel- és fizetõképes, fizetési kötelezettségeinek eleget tesz és számláján az elmúlt 3 évben tartós sorban állás nem fordult elõ (tartós a sorban állás, ha annak idõtartama a 60 napot meghaladja)…"<br>
Ajánlatkérõ a részvételi felhívás 10. b) pontjának harmadik francia bekezdésében a részvételre jelentkezõnek a szerzõdés teljesítésére alkalmatlanná minõsítésének szempontjai közül az alábbiakat határozta meg:<br>
- "Ha a pénzintézeti nyilatkozatból megállapítható, hogy az ajánlattevõ és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozó hitel- és fizetõképtelen, fizetési kötelezettségeinek nem tesz eleget, számláján az elmúlt 3 évben tartós (60 napot meghaladó) sorban állás fordult elõ…"<br>
A részvételi felhívás 12. Egyéb információ pontjának negyedik francia bekezdésében ajánlatkérõ az alábbiakat határozta meg:<br>
- "Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4)-(6) bekezdései szerinti eljárást nem alkalmazza sem a részvételi sem az ajánlati szakaszban."<br>
A Közbeszerzési Értesítõ 2002. október 2-i számában ajánlatkérõ a részvételi felhívás helyesbítését tette közzé. Ajánlatkérõ a részvételi felhívás negyedik francia bekezdését módosította az alábbiak szerint:<br>
- "az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4)-(6) bekezdései szerinti eljárást nem alkalmazza sem a részvételi sem az ajánlati szakaszban."<br>
Ugyancsak a Közbeszerzési Értesítõ 2002. október 2-i számában jelent meg ajánlatkérõ részvételi felhívásának módosítása, mely a beszerzés tárgyának pontosítását, valamint a szükséges becsatolandó iratok körét pontosította, valamint meghatározta az új részvételi jelentkezési határidõ idõpontját.<br>
Ajánlatkérõ részvételi dokumentációt is készített, melyben a jelentkezés elkészítésének követelményeit illetõen fogalmazott meg rendelkezéseket, valamint kitöltendõ mintalapokat tartalmazott.<br>
Ajánlatkérõ az ajánlati dokumentációban csatolta a vízjogi létesítési engedélyt. A vízjogi létesítési engedély "egyéb kikötések, figyelemfelhívások" címû részének 10. pontjában a vízügyi hatóság az alábbiakat tüntette fel:<br>
- "Víz- és Csatornamûvek Koncessziós Rt. Szolnok közmûegyeztetési jegyzõkönyvében foglaltakat betartani az alábbiak szerint:<br>
- A szennyvíznyomócsõ tervezett nyomvonalával egyetértünk, ellene kifogást nem emelünk.<br>
- A nyomóvezeték kiépítésénél az MSZ 7482/2-80 elõírásait be kell tartani."<br>
A részvételi jelentkezési határidõig, 2002. október 28-ig 14 db jelentkezés érkezett. Jelentkezést nyújtott be a kérelmezõ, az ALTERRA Kft., a BAU-TEAM Kft., az ERRO '96 Kft., a KOMPLEX-D Kft., a KÖTIVIÉP 'B Kft., a METROÉPSZOLG Kft., az OMS Hungária Kft., a PENTA Kft., a PVCS Kft., a SADE Magyarország Kft., a SÁMA Kft., a VAKOND Kft. és a Víz- és Csatornamû Koncessziós Rt.<br>
A részvételi szakasz eredményhirdetésére elhalasztott idõpontban, 2002. november 28-án került sor. Ajánlatkérõ az eredményhirdetésen bejelentette, hogy 9 jelentkezõ részvételre jelentkezését fogadta el teljesítésére alkalmasnak, ezek az ALTERRA Kft., a BAU-TEAM Kft., az ERRO '96 Kft., a KOMPLEX-D Kft., a KÖTIVIÉP 'B Kft., az OMS Hungária Kft., a PENTA Kft., a SADE Magyarország Kft., és a Víz- és Csatornamû Koncessziós Rt. A kérelmezõ, a METROÉPSZOLG Kft., a PVCS Kft., a SÁMA Kft., és a VAKOND Kft. részvételi jelentkezését érvénytelenné nyilvánította ajánlatkérõ.<br>
Kérelmezõ a részvételi szakasz eredményhirdetési eljárásán nem vett részt.<br>
Kérelmezõ részvétei jelentkezésének érvénytelenné minõsítésérõl a 2002. november 29-én kelt ajánlatkérõi levélbõl értesült, melyet 2002. december 3-án vett át. E levélben ajánlatkérõ az alábbiakról tájékoztatta kérelmezõt:<br>
"A Besenyszög Község Önkormányzata 2002. november 27-i döntésével a "Szolnok város szennyvízcsatorna-hálózat bõvítése és Besenyszög község szennyvízelvezetése" tárgyú nyílt, elõminõsítéses eljárása során érkezett részvételi jelentkezés érvénytelenségét megállapította.""<br>
A Hídépítõ Rt. részvételi jelentkezésével kapcsolatban az alábbiakban tájékoztatjuk az ajánlatkérõ határozatáról:<br>
Hídépítõ Rt. (1138 Budapest, Karikás F. u. 20.) részvételi jelentkezõ által elõterjesztett részvételi jelentkezés érvénytelen, mert:<br>
- részvételi jelentkezésének 132/007. és 132/008. oldalán csatolt, a Kereskedelmi és Hitelbank Rt. által kiállított banknyilatkozatai nem felelnek a részvételi felhívás 9. a) pontjában és a részvételi dokumentáció II/B. 8. pontjában meghatározott követelményeknek.<br>
A részvételi felhívás 9. a) pontja, valamint a részvételi dokumentáció II/B. 8. pontja alapján a részvételi jelentkezõnek és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozónak csatolni kell valamennyi számlavezetõ pénzintézet 30 napnál nem régebbi (nyilatkozatát) a fizetõképességének megállapítását az alábbi tartalommal:<br>
- mióta vezeti a részvételre jelentkezõ számláját,<br>
- nyilatkozat a részvételre jelentkezõ pénzügyi helyzetérõl, hitel- és fizetõképességérõl,<br>
- számláján az elõzõ 3 évben sorban állás elõfordult-e, ha igen, mikor és milyen idõszakban …"<br>
A részvételi jelentkezõ által a részvételi jelentkezés 132/007. oldalán csatolt, a Kereskedelmi és Hitelbank Rt. szolnoki lakossági fiók által kiállított banknyilatkozatban "a megelõzõ 12 hónapban sorban állás nem volt" nyilatkozatot tette.<br>
A részvételi jelentkezõ által a részvételi jelentkezés 132/008. oldalán csatolt a Kereskedelmi és Hitelbank Rt. Komló által kiállított banknyilatkozatában "számláján sorban állás az igazolás kiadását megelõzõ 12 hónapban nem fordult elõ" nyilatkozatot tette.<br>
A fentiek figyelembevétele mellett a Hídépítõ Rt. részvételi jelentkezése a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése alapján alkalmazandó, a Kbt. 52. § (2) bekezdés d) pontja alapján érvénytelen, mert nem felel meg a felhívás és részvételi dokumentációban meghatározott feltételeknek. A részvételi jelentkezõ a Kbt. 53. § (2) bekezdése alapján az eljárás további szakaszában nem vehet részt."<br>
Kérelmezõ 2002. december 18-án nyújtott be jogorvoslati kérelmet, melyet a 2003. január 16-án tartott tárgyaláson pontosított. Kérelmezõ pontosított jogorvoslati kérelmében sérelmezte, hogy ajánlatkérõ érvénytelenné nyilvánította részvételi jelentkezésüket. Elõadta, hogy a vállalkozás külsõ pénzügyeit, amelyet az alvállalkozókkal, beszállítókkal, illetve egyéb külsõ személyekkel bonyolít, a 2002. október 21-én tett nyilatkozatuk szerinti bankokkal bonyolítják. Ez a nyilatkozatuk az ajánlatuk 132/009. oldalán megtalálható. A Kereskedelmi és Hitelbankkal is kapcsolatban állnak, és ezzel kapcsolatosan rögzítették a nyilatkozatban azt is, hogy a Kereskedelmi és Hitelbanknál csak ún. telepi számlákat vezetnek, amelyek a Hídépítõ Rt. építési igazgatóságaival kapcsolatos belsõ vállalati pénzügyek bonyolítására szolgálnak. Ezeken külsõ pénzmozgás, külsõ kifizetés nem történik, illetve ezzel kapcsolatban tényleges számlaforgalmat sosem bonyolítottak, tehát pénzforgalmi bankszámlának álláspontja szerint nem minõsülnek a Kereskedelmi és Hitelbanknál vezetett számlái, ezért ezekkel kapcsolatban nem is kellett volna banknyilatkozatot csatolni.<br>
Egyebekben elõadta azt, hogy a cégkivonatból egyértelmûen megállapítható, hogy a Kereskedelmi és Hitelbank nyilatkozata összhangban van a számlakezelés idõtartamával, így ennek alapján megfelelõ ez a két nyilatkozat is.<br>
Kifogásolta továbbá, hogy a Víz- és Csatornamûvek Koncessziós Rt. a közbeszerzési eljárás elõkészítésében részt vett, de egyben önálló részvételi jelentkezést is nyújtott be a közbeszerzési eljárásban. Ez álláspontja szerint összeférhetetlenséget eredményez, de ajánlatkérõ ezt nem vette figyelembe a döntésnél. Elõadta, hogy azt Víz- és Csatornamûvek Koncessziós Rt. ajánlatát nem minõsítették érvénytelenné, azt csak vélelmezik, mert errõl nincs konkrét információjuk. Sérelmezték továbbá azt, hogy konkrét értesítést nem kaptak arról, hogy mely pályázók lettek az elõminõsítéses eljárás során a szerzõdés teljesítésére alkalmasnak minõsítve és melyeknek volt érvényes a jelentkezésük. Ennek alapján kérte az eljárást lezáró döntés megsemmisítését, a jogsértés megállapítását, valamint jogsértõnek a költségek viselésére való kötelezését és ideiglenes intézkedésként a közbeszerzési eljárás felfüggesztésének elrendelését.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a közbeszerzési eljárás során szabályosan járt el, kérelmezõ jelentkezése 7. oldalán csatolta a Kereskedelmi és Hitelbank Rt. nyilatkozatát, mely szerint számlát 1993. július 2-án nyitották meg és azon a megelõzõ 12 hónapban sorban állás nem volt. Nem tudta elfogadni a "telepi számlára" való hivatkozást sem, mert ilyen fogalom a pénzforgalmi jelzõszámok tekintetében ismeretlen és e fogalmat nem tartalmazzák a hatályos jogszabályok sem. Álláspontja szerint továbbá a kérelmezõt a saját jelentkezése érvénytelenségérõl és annak okáról szabályszerûen értesítették, és az, hogy kérelmezõ nem kapott értesítést az elõminõsítési szakaszt lezáró döntés alapján érvényesnek minõsített részvételre jelentkezõkrõl, a Kbt. rendelkezésének megfelelõen történt, mert a kérelmezõt a részvételi jelentkezésének érvénytelenségére tekintettel az eljárás további szakaszaiból már ki kellett zárni. Ajánlatkérõ a Víz- és Csatornamû Koncessziós Rt. összeférhetetlenségével kapcsolatos kérelmi elemmel kapcsolatban elõadta, hogy figyelembe vette azt, hogy milyen mennyiségû és jelentõségû többlet információhoz juthatott a közbeszerzési eljárás elõkészítése során a Víz- és Csatornamû Koncessziós Rt., illetve azt, hogy ezen adatokat, illetve ennél szélesebb körû adatokat is megkapnak a részvételi jelentkezõk a közbeszerzési eljárás ajánlati szakaszában. Álláspontja szerint Víz- és Csatornamû Koncessziós Rt. egy jogszabályban meghatározott kötelezettségének tett eleget a közbeszerzési eljárás elõkészítése során, ezért álláspontjuk szerint ez nem eredményezheti azt, hogy jelen közbeszerzési eljárásban összeférhetetlenség keletkezne velük kapcsolatban. Ezek alapján kérte a jogorvoslati kérelem elutasítását.<br>
Egyéb érdekeltként ajánlatkérõ lebonyolítója, a KSK Kft. a Víz- és Csatornamû Koncessziós Rt. összeférhetetlenségével, illetve ennek alapján jelentkezése érvénytelenségével kapcsolatosan elõadta, hogy álláspontja szerint a Víz- és Csatornamû Koncessziós Rt. részvételi jelentkezése érvénytelen, mert a Víz- és Csatornamû Koncessziós Rt. a közbeszerzési eljárás elõkészítésében részt vett, azonban ajánlatkérõ ezzel ellentétes döntést hozott felülbírálva a bonyolító érvénytelenséget megállapító javaslatát.<br>
Egyéb érdekeltként a PVCS Kft. jelen jogorvoslati eljárással kapcsolatos egyéb érdemi észrevételt nem tett, észrevételében saját részvételi jelentkezésével kapcsolatos jogsértésekre hivatkozott, ám jogorvoslati kérelmet önállóan nem nyújtott be.<br>
A Döntõbizottság 2002. december 27-én kelt D.776/6/2002. számú ideiglenes intézkedésével a közbeszerzési eljárást felfüggesztette.<br>
A Döntõbizottság a rendelkezésére álló iratok és felek nyilatkozatai alapján megállapította, hogy a jogorvoslati kérelem az alábbiak szerint részben megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Kérelmezõ cégkivonata szerint 2001. október 15. óta vezeti a számláit a Kereskedelmi és Hitelbank.<br>
Kérelmezõ részvételi jelentkezésének 7. és 8. oldalán csatolta a Kereskedelmi és Hitelbanktól az alábbi igazolásokat:<br>
- Kereskedelmi és Hitelbank Rt. szolnoki lakossági fiók:<br>
"A Hídépítõ Rt. (1138 Budapest, Karikás Frigyes u. 20.) részére (adószám: 10845462-2-01 eg. 01-10-042234) 10404508-45014040-00000000 számon bankszámlát 1993. július 2. óta vezet bankfiókunk.<br>
Bankfiókunkkal hitelkapcsolatban nem áll.<br>
Az igazolás kiadását megelõzõ 12 hónapban a forgalma 7 számjegyû volt.<br>
A részvénytársaság fizetési kötelezettségének eleget tesz, a megelõzõ 12 hónapban sorban állása nem volt."<br>
- Kereskedelmi és Hitelbank Rt. Komló:<br>
"Hivatkozással folyó év szeptember 30-án kelt "bankinformáció kérés" tárgyú levelükre ez úton adjuk meg a kért információkat a komlói fióknál vezetett bankszámlára vonatkozóan.<br>
A Hídépítõ Részvénytársaság számláját 1994. június 27-étõl vezetjük.<br>
A részvénytársaság pénzügyi helyzetét nem tudjuk megítélni, mert nem állnak rendelkezésünkre pénzügyi adatai, mérleg- és eredménykimutatóst nem nyújtottak be, hiszen hitel kapcsolatba nem kerültünk. Számlavezetése során fizetõképessége kifogástalan.<br>
Az igazolást megelõzõ 12 hónapban a bankszámláján hét számjegyû forgalmat bonyolított.<br>
Fizetési kötelezettségének pontosan eleget tesz.<br>
Számláján sorban állás az igazolás kiadását megelõzõ 12 hónapban nem fordult elõ."<br>
A Döntõbizottság megvizsgálta azt is, hogy adott esetben a kérelmezõ által hivatkozott "ún. telepi számla", illetve az ezzel kapcsolatban a kérelmezõ ajánlatában a 9. oldalon fellelhetõ nyilatkozat alapján elfogadható-e a 7. és 8. oldalon becsatolt pénzintézeti nyilatkozat.<br>
A Döntõbizottság megállapította, hogy "telepi számla" megjelölés, illetve ezzel kapcsolatos kivétel nem szerepelt ajánlati felhívásban, a kérelmezõ azon nyilatkozata, hogy a Kereskedelmi és Hitelbank Rt.-nél általa vezetett számlák csak telepi számlák, és ezekkel kapcsolatban külsõ pénzforgalom nem bonyolódik irreleváns, a kérelmezõ által "telepi számlának" nevezett számla a részvételi felhívásban meghatározott pénzintézetnél vezetett számlának minõsül. Ezért a "telepi számlákkal" kapcsolatban is a részvétel felhívás 9. a), valamint a 10. a) és b) pontjában meghatározott feltételeknek megfelelõ, tehát a 3 éves idõtartamra vonatkozó sorban állási nyilatkozatot kellett volna kérelmezõnek csatolnia.<br>
A Döntõbizottság észlelte, hogy a kérelmezõ cégkivonatának 32/19. és 32/20. pontjának szövege szerint a Kereskedelmi és Hitelbank Rt.-nél 2001. október 15. a számlanyitás idõpontja, míg a pénzintézeti nyilatkozat 1993. július 2-át, illetve 1994. június 27-ét jelöli meg a számlanyitás idõpontjának. A Döntõbizottság elfogadta ajánlatkérõnek azon álláspontját, hogy a pénzintézeti nyilatkozatban foglalt idõpontokat vette figyelembe tekintettel arra is, hogy a cégnyilvántartásról, cégnyilvánosságról és a bírósági cégeljárásról szóló 1997. évi CXL. törvény azon rendelkezésére is, melyek alapján 2002. június 1-jétõl a gazdasági társaságok valamennyi pénzforgalmi számláját a cégbíróságnak a számlát vezetõ bankok bejelentik. A Döntõbizottság megállapította, hogy a pénzintézeti nyilatkozatok konkrét idõpontokat jelölnek meg a számlanyitás idõpontjának. Kérelmezõ a nyilatkozatokat részvételi jelentkezésében csatolta, így azok tartalmával egyetértett, azt valósnak fogadta el, ezért a Döntõbizottság álláspontja szerint jogszerûen járt el ajánlatkérõ, amikor a pénzintézeti nyilatkozat adatait vette figyelembe.<br>
A Döntõbizottság ennek alapján megállapította, hogy kérelmezõ részvételi jelentkezésének 7. és 8. oldalán csatolt hitelintézeti nyilatkozatok nem felelnek meg az ajánlati felhívás 9. a), valamint 10. a) és b) pontjában meghatározottaknak tekintettel arra, hogy ajánlatkérõ kifejezetten 3 éves idõtartamot határozott meg a sorban állással kapcsolatos valamennyi pénzintézeti nyilatkozat tekintetében.<br>
Ennek alapján Döntõbizottság megállapította, hogy jogorvoslati kérelem e része megalapozatlan.<br>
A Döntõbizottság ezt követõen a Víz- és Csatornamû Koncessziós Rt. részvételi jelentkezésével kapcsolatos összeférhetetlenségi kifogást vizsgálta meg és azt alaposnak találta.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés szerint: az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodó szervezet (a továbbiakban: érdekelt gazdálkodó szervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdés szerint, ha a (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni.<br>
A Döntõbizottság megállapította, hogy a Víz- és Csatornamû Koncessziós Rt. a közbeszerzési eljárás elõkészítéséhez tartozó terv elkészítési idõszakában a közmû egyeztetés során közremûködött a jelen közbeszerzési eljárás tárgyának meghatározásában. A Víz- és Csatornamû Koncessziós Rt. 2001. március 21-i dátumú 152/2001. sz. közmû egyeztetési jegyzõkönyv alapján megismerte és elfogadta a szennyvíznyomócsõ tervezett nyomvonalát. A Döntõbizottság elfogadta ajánlatkérõnek és a Víz- és Csatornamû Koncessziós Rt. azon nyilatkozatát, mely szerint a Víz- és Csatornamû Koncessziós Rt. jogszabályban meghatározott, elõírt kötelezettségének tett eleget ezen közmû egyeztetés során, azonban ezen eljárással a Víz- és Csatornamû Koncessziós Rt. ténylegesen közremûködött a tervezési szakban, így a közbeszerzési eljárás szempontjából közremûködõ, illetve bevont személynek minõsül. A közremûködés tekintetében nincs jelentõsége annak, hogy az egész szervezet, vagy csupán a szervezet nevében a szervezet egyes dolgozói, illetve dolgozója vett részt a közbeszerzési eljárás elõkészítésében, mert mindkettõ összeférhetetlenséget eredményez. [Az érdekelt gazdálkodószervezet dolgozója esetén a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés a) pontja alapján.]<br>
A Döntõbizottság ennek alapján megállapította, hogy a Víz- és Csatornamû Koncessziós Rt. a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése alapján összeférhetetlennek minõsül tekintettel arra, hogy az elõkészítési szakaszban részt vett, ugyanakkor a közbeszerzési eljárás során részvételi jelentkezést nyújtott be. A Kbt. 31. § (5) bekezdése szerint nem lehet ajánlattevõ az, akivel szemben a Kbt. 31. § (2) bekezdése alapján összeférhetetlenségi ok áll fenn. Aki nem lehet ajánlattevõ, az nem is jogosult ilyen minõségben részt venni a közbeszerzési eljárásban, és ezért, ha részvételi jelentkezést vagy ajánlatot nyújt be, akkor az a Kbt. 52. § (2) bekezdés b) pontja alapján érvénytelen. Ennek alapján ajánlatkérõ jogsértõen járt el akkor, amikor kérelmezõ részvételi jelentkezését érvényesnek minõsítette és õt ajánlattételre felhívta. Ennek alapján a jogorvoslati kérelem e része megalapozott.<br>
A Víz- és Csatornamû Koncessziós Rt. által hivatkozott KF. VI. 37.540/2001/5. számú Legfelsõbb Bírósági ítéletben a közmû egyeztetéssel kapcsolatban kimondta a Legfelsõbb Bíróság azt, hogy ez nem minõsül összeférhetetlenséget eredményezõ "bevonásnak" a közbeszerzési eljárás során, a Döntõbizottság rámutat arra, hogy a Legfelsõbb Bíróságnak ezen ítélete a <a href="http://net.jogtar.hu/jr/gen/getdoc.cgi?docid=99500040.tv#99">Kbt. 1999. </a>szeptember 1-jei módosítása elõtt hatályos szövege alapján született és az 1999. szeptember 1-jei Kbt.-módosítás egyik része éppen abban az irányban módosította a Kbt.-t, hogy kiterjesztette a bevont személyeknek, szervezeteknek minõsülõ szervezeteknek a körét a közbeszerzési eljárás elõkészítésében érintett közremûködõ, illetve bevont személyekre is.<br>
A Döntõbizottság ezt követõen a kérelemnek a tájékoztatással kapcsolatos kérelmi részét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(1) bekezdése szerint az ajánlatkérõ a részvételi határidõ lejártát követõ harminc (építési beruházás esetén hatvan) napon belül köteles a részvételre történõ jelentkezéseket elbírálni, az eredményt nyilvánosan kihirdetni, valamint az eredményhirdetéstõl számított öt munkanapon belül köteles az ajánlati felhívásokat megküldeni. E határidõkre, valamint elmulasztásuk következményeire az 55. § (2) és (4)-(5) bekezdését, valamint a 60. § (1) bekezdésének e) pontját kell alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#64">Kbt. 64. § </a>(2) bekezdése szerint az ajánlatkérõ az eredményhirdetéstõl számított öt munkanapon belül köteles a részvételi szakasz eredményét a 4. számú mellékletben meghatározott minta szerinti hirdetményben közzétenni, melyben a részvételre jelentkezõk alkalmasságának, illetve alkalmatlanságának indokait a részvételi felhívásban meghatározott alkalmassági szempontok szerint kell indokolni.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában 7-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdése szerint az ajánlatok felbontásáról készült jegyzõkönyvet (54. §) öt munkanapon belül meg kell küldeni az ajánlattevõnek, továbbá az ajánlattevõt írásban tájékoztatni kell kizárásáról, ajánlatának érvénytelenné nyilvánításáról vagy az eljárásban való részvételre, illetve a szerzõdés teljesítésére való alkalmatlanságának megállapításáról, valamint ezek indokáról, az errõl hozott döntést követõ öt munkanapon belül.<br>
Kérelmezõ a Kbt. konkrét rendelkezését, mely az elõminõsítési szakaszt lezáró döntésben érvénytelenné minõsített részvételi jelentkezést benyújtónak, az érvényessé nyilvánított részvételi jelentkezéseket benyújtó szervezetekrõl való tájékoztatást elõírná, nem jelölt meg.<br>
A Döntõbizottság megállapította, hogy a Kbt.-nek nincs olyan rendelkezése, mely az elõminõsítési szakaszt lezáró döntésben érvénytelenné minõsített részvételi jelentkezést benyújtónak az érvényes részvételi jelentkezést benyújtókról való tájékoztatási kötelezettséget ajánlatkérõ részére elõírná. Ajánlatkérõnek a Kbt. 61. § (7) bekezdése alapján csupán az érvénytelenné nyilvánított részvételi jelentkezést benyújtót a saját részvételi jelentkezésének érvénytelenné nyilvánításáról, valamint ezek indokairól kell az errõl hozott döntést követõ 5 munkanapon belül értesíteni, valamint a Kbt. 64. § (1) bekezdés, a 64. § (2) bekezdés alapján a részvételi szakasz eredményét a Kbt. 4. sz. melléklete szerinti minta alapján hirdetményben köteles közzétenni a Közbeszerzési Értesítõben.<br>
A Döntõbizottság megállapította, hogy ajánlatkérõ az elõminõsítési szakasz eredményérõl való tájékoztatót a Közbeszerzési Értesítõben közzétette, továbbá a kérelmezõt mint érvénytelenné minõsített részvételi jelentkezést benyújtót saját részvételi jelentkezésének érvénytelenségérõl és annak indokairól a Kbt. fent idézett rendelkezései szerint értesítette.<br>
Ennek alapján a jogorvoslati kérelem e része megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatároznia közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88 (1)</a> bekezdés f) pontja szerint bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben;<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A 88. § (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezés kötelezõen elõírja Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság kiszabását.<br>
A Döntõbizottság a jelen közbeszerzési eljárásban megállapította, hogy személyi bírság alkalmazására jelen eljárásban nincs lehetõség, tekintettel arra, hogy a bonyolítóként közremûködõ személy a felelõsségi rendet meghatározó feltételek szerinti szabályok szerint mentesült a felelõsség alól, ugyanis ajánlatkérõ az általa elkészített javaslattól eltérõ döntést fogadott el. Egyebekben a jogsértést a döntéshozó szerv hozta, így e körben sincs lehetõség személyi bírság alkalmazására.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak kalkulált értékét, az ajánlatkérõnek, illetve a lebonyolítónak az eljárást segítõ együttmûködõ magatartását. Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg Döntõbizottság, és azt, hogy az elõminõsítéses szakaszt lezáró döntés megsemmisítése által a jogsérelem reparálható, valamint értékelte a Döntõbizottság azt is, hogy a jelen eljárásban kiszabható bírság 1 millió forinttól a jelen beszerzés kalkulált értékének 30%-áig terjedhet, továbbá azt, hogy az elõminõsítési szakaszt lezáró döntést kizárólag Besenyszög Község Önkormányzata hozta meg.<br>
Ennek alapján a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt Besenyszög Község Önkormányzatával szemben alkalmazni. Ennek alapján Besenyszög Község Önkormányzatával mint jogi személlyel szemben 1 millió Ft, azaz egymillió forint bírság kiszabása arányban áll az általa elkövetett jogsértés súlyával.<br>
A fent leírt indokok alapján a Döntõbizottság a Kbt. 76. §<br>
(1) bekezdésében biztosított jogkörében eljárva a Kbt. 88. §<br>
(1) bekezdésének c), d), f) és h) pontja szerinti jogkövetkezményeket alkalmazta Besenyszög Község Önkormányzatával szemben, és ennek megfelelõen rendelkezett a költségek viselésérõl is. A továbbiakban a jogorvoslati kérelmet a Kbt. 88. §<br>
(1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 27.<br>
<br>
Dr. Nagy László Gábor s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>