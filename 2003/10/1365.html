<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1365)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.759/10/2002.<br>
<br>
Tárgy: az ÉPVÍZKÖR Kft. és a GEOTEAM Kft. kérelmezõk jogorvoslati kérelmei a Dorog Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÉPVÍZKÖR Építési, Vízügyi és Környezetvédelmi Szolgáltató Kft. (1211 Budapest, Szabadkikötõ út 1-25., a továbbiakban: kérelmezõ I.) és a GEOTEAM Kutatási és Vállalkozási Kft. (3300 Eger, Kertész út 146., képviseli: dr. Lukács Tamás ügyvéd, 3300 Eger, Barkóczy u. 9., a továbbiakban: kérelmezõ II.) által, a Dorog Város Önkormányzata (2511 Dorog, Bécsi út 71., képviseli: dr. Sarkantyú Lajos ügyvéd, 1087 Budapest, Kerepesi út 3., a továbbiakban: ajánlatkérõ) "Dorog, Ady Endre utca partfalveszély-elhárítási munkák" tárgyú közbeszerzési eljárása ellen benyújtott jogorvoslati kérelmeket elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapítja meg.<br>
Ajánlatkérõ 2002. október 16-án, a Közbeszerzési Értesítõ (K. É.) 42. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Az ajánlati felhívás 4. "a teljesítés határideje vagy a szerzõdés idõtartama" elnevezésû pontjában ajánlatkérõ meghatározta, hogy a szerzõdés határideje 2004. december 1., ajánlatkérõ 2004. évben elõteljesítést elfogad.<br>
Az ajánlati felhívás 9. pontjában a pénzügyi ellenszolgáltatás teljesítésének feltételei között meghatározta ajánlatkérõ, hogy a források rendelkezésre állása: 2002. évben 33%, 2003. évben 33%, 2004. évben 34%.<br>
Az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, a 11. b) pontjában a szerzõdés teljesítésére alkalmatlanná minõsítés szempontjait határozta meg ajánlatkérõ.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlypontjával, az adható pontszámokat, valamint az értékelés módszerét.<br>
A felhívás 16. pontjában az egyéb információk között (4. fr. bek.) ajánlatkérõ elõírta a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1), (2), (3) bekezdések szerinti igazolások és nyilatkozatok csatolását. Meghatározta továbbá (12. fr. bek.), hogy a Kbt. 43. § (5) alapján a hiánypótlást kizárja.<br>
Ajánlatkérõ dokumentációt bocsátott ajánlattevõk rendelkezésére, melyben meghatározta az ajánlat pontos mûszaki tartalmát.<br>
Az ajánlattételi határidõre 2002. november 26. napjára 9 db ajánlat érkezett: kérelmezõk, STRABAG Építõ Kft., TU-TI BAU Kft., Érdi Építõ Rt., Debreceni Magas-, Mély- és Útépítõ Rt., SADE Magyarország Kft., Futár Építõ és Szolgáltató Kft., Csúcs Ipari és Szolgáltató Kft.<br>
Az ajánlatokat bizottság értékelte elõször tartalmi-formai szempontból, melynek során megállapították, hogy 2 ajánlattevõ - ÉPVÍZKÖR Kft. és Csúcs Ipari és Szolgáltató Kft. - 2003. évi befejezési határidõt ajánlott meg. 3 ajánlattevõ - GEOTEAM Kft., TU-TI BAU Kft. és a Csúcs Ipari és Szolgáltató Kft. - nem csatolta a helyi adóhatósági igazolását. Erre tekintettel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) alapján ajánlatuk érvénytelen. Az érvényes ajánlatokat a felhívás 13. pontja alapján értékelték és a döntést hozó képviselõ-testület elé terjesztették.<br>
A képviselõ-testület határozatban döntött az 5 ajánlat érvénytelenségérõl, valamint a STRABAG Építõ Kft. nyertességérõl.<br>
Eredményhirdetésre 2002. december 10-én került sor, ahol az eljárás nyertesének a STRABAG Építõ Kft. ajánlatát, második helyezettnek a Futár Építõ és Szolgáltató Kft. ajánlatát nevezték meg, kérelmezõk ajánlatait a fent ismertetettek szerint érvénytelenné nyilvánították.<br>
2002. december 11-én az érvénytelen ajánlatot benyújtó ajánlattevõket írásban értesítették a kizárásukról, és meghatározták az érvénytelenség indokát is.<br>
Kérelmezõ I. (ÉPVÍZKÖR Kft.) 2002. december 13-án nyújtott be jogorvoslati kérelmet, melyben az eljárást lezáró döntést sérelmezte. Álláspontja szerint ajánlatuk érvénytelenné nyilvánítása jogsértõ volt, mivel az ajánlatukban csak a mûszaki teljesítés szerepel 2003. szeptember 30-i határidõvel, a pénzügyi teljesítést a kiírásnak megfelelõen 2004. január 31-re ütemezték. Kérte az eljárást lezáró döntés megsemmisítését és ideiglenes intézkedésként a szerzõdéskötés megtiltását.<br>
Kérelmezõ II. (GEOTEAM Kft.) 2002. december 23-án postai úton nyújtott be hiányos jogorvoslati kérelmet, melyet a Döntõbizottság felhívására 2002. december 31-én kiegészített. Kérelmében ajánlatának érvénytelenné nyilvánítását sérelmezte. Álláspontja szerint ajánlatkérõ döntése jogszabálysértõ az alábbiak miatt:<br>
<br>
1. Olyan indokkal minõsítette érvénytelennek az ajánlatát, melyet a felhívásban nem határozott meg.<br>
<br>
2. Csak akkor kérheti ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) szerinti igazolást, ha azt konkrétan elõírta, jelen esetben pedig csak az egyéb információk között utalt rá.<br>
<br>
3. A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) szerinti alkalmatlansági okok között sem szerepeltette ezt az igazolást.<br>
<br>
4. Hiánypótlásként sem kérte kérelmezõtõl az igazolást.<br>
Álláspontja szerint amennyiben ajánlatkérõ nem nyilvánította volna érvénytelennek az ajánlatokat, úgy elõnyösebb ajánlatot is értékelhetett volna. Kérte az eljárást lezáró döntés megsemmisítését és ideiglenes intézkedésként a szerzõdés megkötésének megtiltását.<br>
Ajánlatkérõ észrevétele szerint a képviselõ-testület döntése a Kbt. elõírásainak megfelel. Kérelmezõ ajánlatában a teljesítési határidõ 2003. szeptember 30., amit a becsatolt szerzõdéstervezetben is megismételt. A felhívás 4. pontja szerint ajánlatkérõ 2004. évi teljesítést írt elõ, ezért döntésük nem jogsértõ. Ajánlatkérõ kéri a kérelmet elutasítani.<br>
A kérelmezõ II. kérelmével kapcsolatban a tárgyaláson elõadta, hogy a döntése nem tekinthetõ jogsértõnek, a felhívásában elõírtak szerint kérte csatolni a 46. § (3) bekezdésében elõírt igazolást, amelyet a kérelmezõ II. elmulasztott csatolni, másrészt pedig a felhívásban egyértelmûen kizárásra került a hiánypótlás lehetõsége. Ajánlatkérõ hivatkozott arra is, hogy a kérelmezõ II. tévesen hivatkozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdésében foglalt alkalmatlanság szabályaira, mivel a kizáró döntésük érvénytelenségen alapult és nem alkalmatlanságon. Alaptalanság miatt kérte a kérelmezõ II. kérelmének elutasítását.<br>
Az Érdi Építõ Rt. egyéb érdekelt észrevételében a kérelmezõk kérelmeiben foglaltakkal egyetért, álláspontjukat teljes mértékben osztja, ajánlatkérõ eljárását jogsértõnek tartja.<br>
A Döntõbizottság megállapította, hogy a kérelmezõk kérelmei megalapozatlanok az alábbiak szerint:<br>
A kérelmezõ I. ajánlatát ajánlatkérõ érvénytelenné nyilvánította azzal az indokkal, hogy az ajánlatban megadott teljesítési határidõ vállalásával nem felelt meg a felhívás 4. pontjában foglaltaknak.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
Ajánlatkérõ az ajánlati felhívásban egyértelmûen meghatározta a szerzõdés teljesítési határidõt és azt is, hogy korábbi teljesítést kizárólag 2004. évben fogad el.<br>
A kérelmezõ I. ajánlatában a szerzõdés teljesítésének 2003. szeptember 30. napját jelölte meg, ezen idõpont pedig nem felel meg azon ajánlatkérõi elvárásnak, mely szerint a szerzõdést 2004. évben kell teljesíteni.<br>
Alaptalanul hivatkozik a kérelmezõ I. az ajánlatának pénzügyi ütemezésére, mint a teljesítés megítélésénél figyelembe vehetõ körülményre. A vállalkozói díj megfizetésére vonatkozó - az ajánlatban megadott - szerzõdéses feltételek, mint a számla kiegyenlítése nem változtat azon a tényen, hogy a szerzõdés teljesítését kérelmezõ I. 2003. évben vállalta annak ellenére, hogy a felhívás 4. pontjában ajánlatkérõ ezt nem tette lehetõvé.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fentiek alapján a Döntõbizottság megállapította, hogy a kérelmezõ I. nem teljesítette a felhívásban ajánlatkérõ által elõírtakat, így ajánlatkérõ jogszerûen jelölte meg az érvénytelenségi okot, továbbá jogszerûen alkalmazta a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdésben foglalt következményét, ugyanis a hivatkozott Kbt. 53. § (2) bekezdése kimondja, hogy az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A kérelmezõ II. jogorvoslati kérelme is alaptalan az alábbiak szerint:<br>
A kérelmezõ II. ajánlatát ajánlatkérõ azzal az indokkal nyilvánította érvénytelennek, hogy az ajánlatból hiányzik a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti igazolás.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése lehetõséget biztosít arra, ha az ajánlatkérõ helyi önkormányzat, kisebbségi települési önkormányzat, helyi kisebbségi önkormányzat, helyi önkormányzati vagy helyi kisebbségi önkormányzati költségvetési szerv a felhívásban elõírhatja, hogy az eljárásban az sem lehet ajánlattevõ vagy alvállalkozó, aki az ajánlatkérõ székhelye szerinti önkormányzati adóhatóság által nyilvántartott adófizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
Ajánlatkérõ a Kbt. adta lehetõséggel élve a felhívás 16. pontjában csatolni kérte az ajánlatkérõ székhelye szerinti önkormányzati adóhatóság által kiadott adóigazolást.<br>
A Döntõbizottság a kérelmezõ II. ajánlatának az áttanulmányozása mellett megállapította, hogy az ajánlatból a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(3) bekezdése szerinti igazolás hiányzik, ezt a tényt helyesen állapította meg ajánlatkérõ.<br>
Téves a kérelmezõ II. azon elõadása, hogy a hiányolt igazolásra csak utalás történt. Egyrészt a felhívás egyértelmûen megköveteli ezen igazolás csatolását, másrészrõl az egyéb információk között elõírtak is a felhívás részét képezik, azoknak is köteles az ajánlattevõ megfelelni a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében.<br>
A korábban már hivatkozott <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelenséget von maga után az, ha az ajánlattevõ nem teljesíti a felhívásban, illetve a dokumentációban meghatározott feltételeket. Az érvénytelen ajánlat pedig nem vehet részt az eljárás további szakaszában, az érvénytelen ajánlatot ki kell zárni.<br>
Mivel a kérelmezõ II. ajánlata nem felelt meg minden tekintetben a felhívásban meghatározottaknak, ajánlatkérõ jogszerûen eljárva állapította meg az érvénytelenségét az ajánlatnak és zárta ki a kérelmezõ II.-t az eljárás további szakaszából.<br>
Alaptalanul hivatkozik a kérelmezõ II. a hiánypótlás lehetõségére a hiány kiküszöbölése körében, miután az ajánlati felhívás 16. pontjában ajánlatkérõ egyértelmûen rögzítette, hogy a hiánypótlás lehetõségét kizárja, így a kérelmezõ II. ajánlatának hiányosságának kiküszöbölésére jogszerû lehetõség nem volt.<br>
Mindezek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 27.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>