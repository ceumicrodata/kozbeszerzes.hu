<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB Bíróság (1320)
</b></h2><FONT size=3><i><u></i></u><br>
Kf.III.37.365/2002/3.<br>
<br>
A Magyar Köztársaság Legfelsõbb Bírósága a dr. Kovács Miklós ügyvéd (Pécs, Jogász u. 6.) által képviselt Pécsi Tudományegyetem (Pécs, Szántó Kovács J. u. 1/B.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest, Margit krt. 85.) alperes ellen közigazgatási határozat bírósági felülvizsgálata iránt indított perében a Fõvárosi Bíróság 2002. február 15. napján meghozott 13.K.32.555/2001/3. számú ítélete ellen a felperes részérõl 4. sorszám alatt benyújtott fellebbezés folytán az alulírott helyen és napon megtartott nyilvános tárgyaláson meghozta a következõ<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét megváltoztatja, az alperes D.516/7/2001. számú határozatát hatályon kívül helyezi és az eljárást megszünteti.<br>
Kötelezi az alperest, hogy 15 napon belül fizessen meg a felperesnek 15 000 (tizenötezer) Ft együttes elsõ- és másodfokú eljárási perköltséget.<br>
A kereseti és fellebbezési eljárási illetéket az állam viseli.<br>
Ez ellen az ítélet ellen fellebbezésnek nincs helye.<br>
<br>
INDOKOLÁS<br>
<br>
Az alperes a 2001. szeptember 5-én meghozott D.516/7/2001. számú határozatával megállapította, hogy az ajánlatkérõ felperes a "konyha-étterem átalakítása oktatási egységgé" tárgyú, 2001 júliusában indított közbeszerzési eljárásban megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#26">Kbt.) 26. §</a> (1) bekezdésére tekintettel a Kbt. 70. § (1) bekezdésének c) pontját, ezért vele szemben 2 000 000 Ft bírságot szabott ki. A nyertes ajánlattévõvel megkötött szerzõdés a teljesítés határidejeként a II. ütemre vonatkozóan 2001. október 30-át, a III. ütemre pedig 2002. december 20-át határozta meg; ennek alapján megállapította az alperes, hogy e határidõk éppen azt támasztják alá, hogy a rendkívüli sürgõsséget igénylõ helyzet nem állt fenn. Az oktatási félévet a felperes képes elkezdeni teremhiány mellett is, hiszen õ maga mintegy két hónappal hosszabbította meg az általa korábban meghatározott II. ütemre vonatkozó teljesítési határidõt, a III. ütemnél rendkívüli sürgõsség saját állítása szerint sem áll fenn.<br>
A felperes keresetében kérte az alperes határozatának hatályon kívül helyezését.<br>
Az elsõfokú bíróság ítéletével a felperes keresetét elutasította. Megállapította, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontjára hivatkozással nem volt jogosult tárgyalásos közbeszerzési eljárás alkalmazására, mert a hallgatói létszám és a tantervi kapacitás nem tekinthetõ olyan oknak, amelyet a felperes a meglévõ elhelyezési adottságok és az elõirányzott hallgatói létszám ismeretében elõre ne láthatott volna; a beruházás igénye már a 2000. évben felmerült, egy része meg is valósult. Megjegyezte a bíróság azt is, hogy a felperes által a pályázat nyertesével megkötött szerzõdés szerinti teljesítési határidõ is ellentmond a rendkívüli sürgõsség fennálltának.<br>
A felperes az elsõfokú bíróság ítélete elleni fellebbezésében kérte annak megváltoztatását kereseti kérelmének megfelelõen, illetõleg a kiszabott bírság minimális mértékre történõ leszállítását. Álláspontja szerint a Fõvárosi Bíróság a tényállást nem kellõen derítette fel, s így helytelen jogi következtetésre jutott; nem rendelt el az ügyben tanúbizonyítást, túlterjeszkedett a kereseten, olyan kérdéseket vizsgált, amelyekre a kereset nem utal, az alperes határozata sem tartalmazza azokat. A rendkívüli sürgõsség abból adódott, hogy az Oktatási Minisztérium 2001. július 20-án állapította meg a felvételi keretszámokat, s ekkor vált ismertté a hallgatói létszám, hogy a megnövekedett létszámhoz tantermet kell biztosítani, amelynek tanévkezdésre el kell készülnie. A törvényben elõírt határidõk nem lennének betarthatók, nyílt eljárás esetében a beruházás 2001-ben meg sem kezdõdhetett volna; a rendkívüli sürgõsség nem eredhet az ajánlatkérõ mulasztásából, csak a minisztérium döntését követõen tudta megindítani a közbeszerzési eljárást. Elõadta, hogy a II. és a III. ütem egy egységet képez, nem oldható meg két közbeszerzési eljárással. Indítványozta dr. Mihalovics Gábor fõmérnök és dr. Koltai Tamás rektorhelyettes tanúkénti meghallgatását.<br>
Az alperes ellenkérelmében az elsõfokú bíróság ítéletének helybenhagyását kérte.<br>
A fellebbezés alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdésének c) pontja értelmében az ajánlatkérõ tárgyalásos eljárást alkalmazhat, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokló körülmények azonban nem eredhetnek az ajánlatkérõ mulasztásából.<br>
A Legfelsõbb Bíróság a rendelkezésre álló peradatok alapján azt állapította meg, hogy a felperes jogszerûen alkalmazott tárgyalásos közbeszerzési eljárást, ennek a törvényben meghatározott feltételei fennálltak; a felperes által elõre nem látható ok volt a felvehetõ hallgatói létszám növekedése (az Oktatási Minisztérium 2001. július 20-án állapította meg a felvételi keretszámokat), ennek függvényében vált meghatározhatóvá a rendelkezésre álló beruházási összeg, a közbeszerzési eljárás pénzügyi fedezete; a rendkívüli sürgõsséget az oktatási feltételek mielõbbi megteremtése indokolta, ez okból a törvényben elõírt határidõk betarthatatlanná váltak; végül a rendkívüli sürgõsséget indokló körülmények nem a felperes mulasztásából eredtek.<br>
A Legfelsõbb Bíróság itt jegyzi meg, hogy a II. ütem vonatkozásában a rendkívüli sürgõsség feltétele fennállott még akkor is, ha a felperes szeptember helyett október végében határozta meg a teljesítés határidejét.<br>
A Legfelsõbb Bíróság álláspontja szerint a III. beruházási ütem esetében a II. ütemhez való szerves kapcsolódása miatt ugyancsak jogszerû volt a tárgyalásos eljárás alkalmazása. A két ütemben átalakítandó helyiségek közös épületgépészeti berendezéseire, vezetékeire stb. tekintettel egy közbeszerzési eljárás keretében, egy kivitelezõvel a közpénzek gondosabb, takarékosabb felhasználását tették lehetõvé.<br>
Tévedett tehát az alperes és az elsõfokú bíróság is, mert a perbeli felülvizsgált ügyben a tárgyalásos eljárás alkalmazásának Kbt.-ben meghatározott feltételei fennálltak. Téves volt az alperesi álláspont, hogy az elõre nem látható okból elõállt rendkívüli sürgõsség feltétele nem állt fenn, mert a felperes a beruházás tervezésekor, az I. ütem megvalósításakor még nem láthatta elõre a teljes beruházás megvalósításának határidejét; csak akkor került ebbe a helyzetbe, amikor tudomást szerzett a felvételi keretszámokról, s ennek alapján a beruházás költségigényérõl, illetõleg arról, hogy a szükséges pénzügyi fedezet rendelkezésére áll-e. Ekkor pedig már elõállt a beruházás megvalósításának rendkívüli sürgõssége.<br>
Mindezek alapján a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján megváltoztatta, az alperes határozatát a Pp. 339. §-ának (1) bekezdése alapján hatályon kívül helyezte és az eljárást megszüntette.<br>
A Legfelsõbb Bíróság a Pp. 78. §-ának (1) bekezdése alapján kötelezte az alperest a felperes együttes eljárási perköltségének a megfizetésére.<br>
A kereseti és a fellebbezési eljárási illetéket az alperes teljes személyes illetékmentessége folytán az állam viseli [6/1986. (VI. 26.) IM rendelet 14. §-a].<br>
<br>
Budapest, 2002. december 3.<br>
<br>
Dr. Kozma György s. k.,	Dr. Kárpáti Zoltán s. k.,<br>
tanácselnök	elõadó bíró<br>
<br>
Dr. Madarász Gabriella s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>