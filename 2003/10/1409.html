<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1409)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.4/7/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a HungaroControl Magyar Légiforgalmi Szolgálat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a HungaroControl Magyar Légiforgalmi Szolgálat (1185 Budapest, Igló u. 33-35., képviseli: dr. Lõrincz Ernõ jogtanácsos, a továbbiakban: ajánlatkérõ) "meteorológiai rendszer telepítési munkáinak elõkészítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ tárgyaláson tett nyilatkozata alapján az alábbi tényállást állapította meg.<br>
Ajánlatkérõ 2002. december 19-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján a rendelkezõ részben meghatározott beszerzés tárgyában.<br>
Ajánlatkérõ indokolásként elõadta, hogy a Ferihegyi Repülõtéren mûködõ meteorológiai rendszer lecserélésére 2001. évben a HungaroControl Magyar Légiforgalmi Szolgálat eredményes közbeszerzési eljárás lefolytatását követõen az Almos System Kft.-vel kötött szerzõdést a meteorológiai rendszer telepítésére.<br>
A rendszer repülõtéri telepítésének lehetõvé tételéhez a szállító által adott a dokumentáció szerinti betonalap testeket és alépítményeket kell kiépíteni. Ezen építési munkálatok elvégzésére a Budapest Ferihegy Nemzetközi Repülõtér Üzemeltetõ Rt.-t hívják fel ajánlattételre, mint az állami tulajdonban lévõ Ferihegy Repülõtér kezelõjét és üzemeltetõjét. Ajánlatkérõ indoklása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjának alkalmazását a tulajdonosi jog gyakorlásán kívül mûszaki sajátosságok is indokolják. Az alaptestek kiépítésére a repülõtéri biztonsági területek határán, illetõleg azon belül kerül sor. A munkaterület rendkívül sûrûn beépített különbözõ speciális repülõtéri közmûvekkel, ezen kívül kizárólag a Budapest Airport Rt. rendelkezik azon információkkal, szaktudással, eszközökkel, amelyekkel a légi forgalom legcsekélyebb zavarásával az üzembiztonság veszélyeztetése nélkül el tudja végezni a szükséges munkákat.<br>
Ajánlatkérõ ajánlati felhívást is készített, mely szerint a teljesítés határideje, 2003. március 15. Az ajánlati felhívás szerint az ajánlattétel és az elsõ tárgyalás idõpontja 2003. január 27.<br>
A felhívás szerint részajánlat nem megengedett, de többváltozatú ajánlat benyújtására ajánlatkérõ lehetõséget biztosított.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az ajánlattevõ szerzõdés teljesítésére alkalmatlanná minõsítésének szempontjait. Az ajánlat elbírálásának szempontja a legalacsonyabb összegû ellenszolgáltatás.<br>
A Döntõbizottság elnöke 2003. január 2-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû.<br>
Indoklásként elõadta, hogy az ajánlattételre felkért Budapest Airport Rt. - mint a tulajdonosi jogok gyakorlója - a munkák elvégzéséhez csak abban az esetben járul hozzá, ha afelett teljes felügyeletet gyakorolhat, mivel a repülõtér biztonságos üzemeltetéséhez, a repülés biztonságának megõrzéséhez elengedhetetlenül szükséges az üzemeltetõ jelenléte. Az érintett területen légi jármûveket is használnak, mindenféle mozgás és munkavégzés, a repülõtér rendje által szabályozott módon és az csak az irányítótoronnyal folyamatos rádiókapcsolat tartásával lehetséges. Amennyiben harmadik féllel végeztetnék a munkát, abban az esetben is szerzõdést kellene kötni a Budapest Airport Rt.-vel a munkaterület állandó felügyeletére vonatkozóan.<br>
Az ajánlattételre felkért Budapest Airport Rt. hivatkozott a 45/2001. (XII. 20.) KöViM rendeletre, mely szerint a repülõtér fejlesztése, felújítása, karbantartása olyan tevékenység, amelyek végzésére kizárólagos joggal jogosult.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tette nyilatkozata alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapítja, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság vizsgálta, hogy jelen közbeszerzési eljárásban ezen feltételek fennállása megvalósul-e.<br>
A Döntõbizottság megállapította, hogy a 45/2001. (XII. 20.) KöViM rendelet határozott a Légiforgalmi és Repülõtéri Igazgatóság megszüntetésérõl és a HungaroControl Magyar Légiforgalmi Szolgálat létrehozásáról. A jogszabály alapján a Légiforgalmi Repülõtéri Igazgatóság 2001. december 31. napjával megszûnt és jogutódja a HungaroControl Magyar Légiforgalmi Szolgálat lett, melynek feladata a légi forgalom irányítása és egyéb légiforgalmi szolgálatok ellátása. A fenti jogszabály 2002. január 1. napjától az LRI jogutódjaként létrehozta továbbá a Budapest Ferihegy Nemzetközi Repülõtér Üzemeltetõ Rt.-ot is, melynek feladatait a hivatkozott jogszabály 1. § (4) bekezdése hat pontban sorolja fel. Ezen belül az a) pont rendelkezik arról, hogy ezen szervezet feladatkörébe tartozik a repülõtér fejlesztése, felújítása, karbantartása. A jogszabály 1. § (5) bekezdése pedig kimondja, hogy a (4) bekezdés a)-c) pontjaiban meghatározott tevékenységek gyakorlását harmadik személy részére nem engedheti át.<br>
A Döntõbizottság az eljárása során megállapította, hogy lényegében a beszerzés tárgyát képezõ feladatok elvégzése nem egy meghatározott személyhez kapcsolható, hiszen e feladatok elvégzésére bármely építõiparban jártas cég képes. Azonban a 45/2001. (XII. 20.) KöViM rendelet a repülõtér fejlesztése, felújítása, karbantartása feladatok végzését kizárólagos joggal a Budapest Ferihegy Nemzetközi Repülõtér Üzemeltetõ Rt. hatáskörébe utalta oly módon, hogy e tevékenység gyakorlását harmadik személy részére nem engedheti át.<br>
A beszerzés tárgyát képezõ feladat elvégzése az Airport Rt. részére megállapított kizárólagos tevékenységek körébe sorolható, tehát e jogszabályi rendelkezés alapozza meg jelen esetben a kizárólagos jogok fennállását, így ajánlatkérõ más céget - mint az Airport Rt.-t - ajánlattételre felkérni nem tudott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 27.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>