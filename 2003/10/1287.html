<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1287)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D.770/10/2002.<br>
<br>
Tárgy: a Közép-Tisza-vidéki Vízépítõ és Telekommunikációs Kft. jogorvoslati kérelme Sarkad Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közép-Tisza-vidéki Vízépítõ és Telekommunikációs Kft. (5000 Szolnok, Gáz u. 1., a továbbiakban: kérelmezõ) jogorvoslati kérelmét, melyet Sarkad Város Önkormányzata (5700 Sarkad, Kossuth u. 27., a továbbiakban: ajánlatkérõ) "Sarkad város szennyvízcsatorna-hálózata bõvítésének 2002-2004. évi ütem megépítése vállalkozói keretek között, a Mélyépterv Consulting Engineering Kft. által 392-1/01. tervszám alatt készített terv és a vízjogi létesítési engedélyben meghatározott mûszaki tartalommal" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ 2002. augusztus 28-án, a Közbeszerzési Értesítõ 35. számában részvételi felhívást tett közzé nyílt elõminõsítési eljárás lefolytatására Sarkad város szennyvízcsatorna-hálózata bõvítésének 2002-2004. évi üteme megépítése tárgyában.<br>
A részvételi jelentkezési határidõre, 2002. szeptember 23-ig kérelmezõvel együtt 12 cég nyújtotta be részvételi jelentkezését.<br>
Az ajánlatkérõ a jelentkezéseket elbírálta, majd 2002. október 14-én kihirdette a részvételi szakasz eredményét. A Délépítõ Építõ és Szerelõ Rt.-t, az OMS-Hungaria Kft.-t, a Hídépítõ Rt.-t, a Caementárius Építõ és Szolgáltató Kft.-t, a SADE Magyarország Kft.-t, a Betonút Szolgáltató és Építõ Rt.-t, a Strabag Építõ Kft.-t és kérelmezõt alkalmasnak minõsítette az ajánlatkérõ a szerzõdés teljesítésére és 2002. október 21-én megküldte részükre az ajánlati felhívást.<br>
A részvételi szakaszt lezáró döntés ellen a Somogyi és Társa Építõ és Szolgáltató Kft. jogorvoslati kérelmet nyújtott be a Döntõbizottsághoz, amelyet a Döntõbizottság elutasított a 2002. november 19-én kelt D.653/11/2002. számú határozatával. A Somogyi és Társa Építõ és Szolgáltató Kft. e határozat bírósági felülvizsgálatát kezdeményezte.<br>
Az ajánlati felhívás 6. pontjában az ajánlatkérõ rögzítette a következõket: Az ajánlatkérõ 2%-os jótállási biztosítékot ír elõ, legalább az utó-felülvizsgálati eljárásig történõ lekötéssel vagy bankgaranciával.<br>
Az ajánlati felhívás 10. pontjában az elbírálási szempontokat, illetve az értékeléssel kapcsolatos tájékoztatást ajánlatkérõ az alábbiak szerint adta meg:<br>
részszempontok	súlyszámok<br>
- ajánlati ár	50<br>
- jótállási kötelezettségvállalás	30<br>
	alszempontok:<br>
- vállalt jótállási idõ	20<br>
- felajánlott többlet jótállási bankgarancia nagysága	5<br>
- felajánlott többlet jótállási bankgarancia idõtartama	5<br>
- késedelmes teljesítés esetén felajánlott kötbér értéke (minimum 200 000 Ft/nap, de maximum összességében 12%)	15<br>
- meghiúsulás esetére vállalt kötbér értéke	10<br>
- vállalkozó saját részvételi aránya a teljesítés egészén belül %-os arányban kifejezve	20<br>
- helyi munkaerõ, munkavállalók foglakoztatásának aránya, a teljes létszámhoz viszonyítottan %-os arányban kifejezve	5<br>
Az értékelés során adható pontszám részszempontonként 1-10. A részszempontonként - a kiíró számára - legkedvezõbb ajánlat a legmagasabb pontot kapja, a legkevésbé kedvezõ a legalacsonyabbat, a többi ajánlattevõ pontszámai lineáris interpolációval lesznek képezve.<br>
A legkedvezõbb szempontok: ár esetén a legalacsonyabb, a többi szempontnál a legmagasabb.<br>
A többletjótállási idõket a vonatkozó jogszabály szerinti kötelezõ alkalmassági idõn belül kell megadni.<br>
A beruházás %-ában kért vállalások nem haladhatják meg az ajánlattevõ által megjelölt ajánlati árat.<br>
A felajánlott többletjótállási bankgarancia mértéke a felajánlási idõben nem változhat.<br>
A felajánlott többletjótállási bankgarancia idõtartama nem lehet hosszabb, mint a felajánlott leghosszabb jótállási idõ hossza.<br>
A késedelmes teljesítés esetére vállalt kötbér mértéke állandó kell legyen.<br>
Az ajánlatkérõ dokumentációt is kibocsátott, amely a Részletes feltételek címû anyagból és az ajánlati tervbõl állt. A Részletes feltételek C.1. pontjában a szerzõdés tartalmi követelményei között az ajánlatkérõ elõírta, hogy a szerzõdéstervezetnek tartalmaznia kell az ajánlattevõ által a késedelmes teljesítés esetére megajánlott kötbér konkrét mértékét Ft/nap értékkel, mely nem lehet kevesebb, mint 200 000 Ft/nap.<br>
A dokumentáció C.3. Jólteljesítési garancia címû pontja a következõket határozza meg: A szerzõdésben legalább 1 év garanciát kell megjelölni, melynek kezdési idõpontja a mûszaki átadás-átvétel dátuma. Ajánlattevõnek tudomásul kell vennie, hogy a vállalkozói szerzõdésben vállalt teljesítésének garanciájaként az ajánlati összeg 2%-a szolgál, melyet a beruházó a végszámlából nem tart vissza, de az engedélyéhez kötött feloldású bankgaranciát errõl az összegrõl a végszámla benyújtásával egy idõben át kell adni. A garanciális idõszak lejártával, az utó-felülvizsgálati eljárást követõen az esetleges hibák, hiányok kijavítása után, 15 napon belül az összeg feloldásra kerül.<br>
Az ajánlatkérõ 2002. november 13-án konzultációt tartott, ahol válaszolt a feltett kérdésekre.<br>
Az ajánlattételi határidõre, 2002. december 2-ig ajánlatot nyújtott be a SADE-Magyarország Mélyépítõ Kft., a Caementárius Kft., a Hídépítõ Rt., az OMS-Hungária Kft., a Délépítõ Építõ és Szerelõ Rt., a Strabag Építõ Kft., a Betonút Rt. és kérelmezõ. Ajánlatkérõ az ajánlatokat elbírálta, majd 2002. december 13-án eredményt hirdetett, mely szerint az eljárás nyertese a Caementárius Kft., a nyertest követõ legkedvezõbb ajánlatot tevõ pedig kérelmezõ lett.<br>
Az ajánlatkérõ a nyertes ajánlattevõvel 2002. december 23-án megkötötte az eljárást lezáró szerzõdést.<br>
A kérelmezõ 2002. december 17-én nyújtott be jogorvoslati kérelmet a Döntõbizottsághoz, amelyet a jogorvoslati eljárás során tartott tárgyaláson kiegészített, módosított. Kérte a jogsértés megállapítását, az eljárást lezáró döntés megsemmisítését, ideiglenes intézkedéssel a szerzõdéskötés megtiltását. Kérelmében sérelmezte, hogy az ajánlatkérõ nem nyilvánította érvénytelennek a Strabag Építõ Kft. - minden egyes értékelési szempontnál szélsõségesen eltérõ ajánlatát, aminek következtében torzult az értékelés és ezáltal az ajánlatkérõ nem a legkedvezõbb ajánlatot hirdette ki nyertesnek, sõt értékelése ellentétes a közbeszerzésekrõl szóló 1995. évi XL. törvény (a továbbiakban: Kbt.) szándékával, ugyanis a nyertes a 7. legmagasabb árat ajánló ajánlattevõ lett. A meghiúsulási kötbér pontozása, mivel itt alsó határ sem volt elõírva, szintén a Strabag Építõ Kft. vállalása miatt, - ami alacsony volt - torzult, bár a kérelmezõ javára, továbbá itt is a magas ajánlati árat jutalmazta az ajánlatkérõ. Álláspontja szerint a Strabag Építõ Kft. ajánlata azért érvénytelen, mert ajánlatában 3 év jótállást vállalt, de az általa megajánlott bankgarancia csak 1 évig érvényes, ezáltal nem felel meg a dokumentáció C.3. pontjában elõírtaknak, mely szerint a bankgarancia érvényességi idejének és a garanciális idõtartamnak egyezõnek kell lenni. Ugyanezen okból érvénytelen a SADE Magyarország Kft. és a DÉLÉPÍTÕ Építõ és Szerelõ Rt. ajánlata is. A DÉLÉPÍTÕ Építõ és Szerelõ Rt. ajánlata azért is érvénytelen, mert 11 év jótállást vállalt, ez pedig hosszabb idõtartam, mint a kötelezõ alkalmassági idõre vonatkozó rendeletben meghatározott tízéves idõ, így ez a vállalás ellentétes a kiírással.<br>
Az ajánlatkérõ azzal, hogy a garanciális idõszak hosszát és a garanciális idõszak teljes hosszára kötelezõen elõírt bankgarancia érvényességi idejét is értékelési szemponttá tette, megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontjában foglalt azon elõírást is, amely szerint az ajánlatkérõnek a részszempontokat úgy kell meghatároznia, hogy azok nem eredményezhetik ugyanazon ajánlati tartalmi elem többszöri értékelését.<br>
Sérelmezte továbbá, hogy a késedelmes teljesítés esetére ajánlott kötbér értékelését eltorzította az, hogy az ajánlatkérõ a vállalási ár %-ában megadott kötbért forintosította. Kérelmezõ megajánlotta az ajánlatkérõ által maximumként lehetõvé tett 12%-os kötbért, mégsem kapott maximális pontszámot, mivel ajánlati ára alapján a kötbér összeg forintban kevesebb volt, mint annak az ajánlattevõnek, aki magasabb ajánlati árat vállalt.<br>
Ez az értékelés sérti a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében meghatározott, a verseny tisztaságára és az ajánlattevõk esélyegyenlõségére vonatkozó alapelveket is.<br>
Az ajánlatkérõ észrevételében kérte az alaptalan kérelem elutasítását. Elõadta, hogy az ajánlati ár pontozása a felhívásnak megfelelõen történt. Nem a nyertes ára volt magas, mivel az eljárásban még további három ajánlattevõ hasonló nagyságrendû árat ajánlott, hanem kérelmezõ ára volt az, ami súrolta az irreálisan alacsony ár kategóriát. A garancia és a bankgarancia kérdése egymástól elszakított bírálati szempont, így önállóan értékelte mindkettõt. Az elõírt minimum 1 év garanciaidõn túl ajánlatkérõnek bankgarancia terén elõírása nem volt, azonban az ajánlattevõk többletvállalást tehettek, az értékelésre került. Késedelmes teljesítés esetére vállalt kötbérvállalások esetében az ajánlati felhívás értelmében az egy napra esõ kötbér nagyságrendje került összehasonlításra, tehát téves az az álláspont, hogy a megajánlott százalékos értékek alapján kellett volna pontozni. Az ajánlatkérõ elõadta, hogy sem a garancia, sem a késedelmes és meghiúsulási kötbér értékelésére vonatkozó elõírásokat az ajánlati felhívás kiküldésétõl az ajánlattételi határidõig terjedõ idõszakban nem támadta senki, kérdés e témakörben nem érkezett. Az értékelés az ajánlati felhívásban meghatározott értékelési szempontok alapján történt. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontjára vonatkozó kérelemrész elkésett. Kifejtette, hogy a kötelezõ alkalmassági idõ valóban 10 év, de ez a korlátozás nem a teljes, hanem csak a többletként vállalt jótállási idõre vonatkozott, így nem érvénytelen a 11 éves jótállás vállalása.<br>
Egyéb érdekeltként a Strabag Építõ Kft. tett észrevételt, mely szerint ajánlatkérõ eljárása és döntése jogszerû volt. Az ajánlati ár részszempont az összes elérhetõ pontszámnak csupán a 38,46%-a volt, tehát ez a szempont nem döntheti el a nyertes kiválasztását.<br>
A Döntõbizottságnak elsõdlegesen azt kellett vizsgálnia, hogy a kérelem határidõben került-e benyújtásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Kbt. kétféle határidõt állapít meg a jogorvoslati kérelem benyújtásával kapcsolatban. A 90 napos (objektív) határidõt a jogsértõ esemény bekövetkezésétõl kell számítani. A másik, a 15 napos (szubjektív) határidõt az e törvény szabályait sértõ esemény tudomásra jutásától kell számítani. Bármelyik határidõt lépi is túl a kérelmezõ a kérelme benyújtásával, a kérelme elkésett.<br>
A kérelmezõ sérelmezte, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontjába ütközõ módon alkalmazza a "vállalt jótállási idõ" és a "felajánlott többlet jótállási bankgarancia idõtartama" részszempontokat. A Kbt. 34. § (4) bekezdése az ajánlati felhívással szemben támasztott követelményeket határozza meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja értelmében a Kbt. 79. § (7) bekezdése szerinti határidõ lejártának kiszámításakor a jogsértõ esemény bekövetkezésének kell tekinteni a jogellenes tartalmú felhívás illetõleg dokumentáció esetén az ajánlattételi, illetve részvételi jelentkezési határidõ lejártát. Jelen esetben ez az idõpont 2002. december 2. volt, így a kérelem benyújtása ehhez az idõponthoz képest számított kilencven napos határidõben történt meg.<br>
A szubjektív határidõ számítása szempontjából azonban a jogsértésrõl történõ tényleges tudomásszerzés idõpontja az irányadó. Az ajánlatkérõ az ajánlati felhívást 2002. október 24-én vette kézhez.<br>
A kérelmezõ ekkor már ismerte az ajánlati felhívás tartalmát, amely 10. pontjában az ajánlatkérõ mind a vállalt jótállási idõt, mind a felajánlott többlet jótállási bankgarancia idõtartamát értékelési részszemponttá tette, így tudomást szerzett az általa vélt jogsértésrõl is. A fentiek alapján a Döntõbizottság álláspontja szerint az ajánlati felhívással kapcsolatos jogsértés tudomásra jutása idõpontjának a felhívás kézhezvételének az idõpontját, 2002. október 24-ét kell tekinteni. Ezen idõponthoz képest a jogorvoslati kérelem elõterjesztésére nyitva álló 15 napos szubjektív határidõ 2002. november 8-án letelt.<br>
A fentiek alapján a Döntõbizottság a kérelmezõ jogorvoslati kérelmének az ajánlati felhívásra vonatkozó részét elkésettség miatt elutasította, mert e kérelemrész érdemi vizsgálatnak eljárásjogi akadálya van.<br>
A Döntõbizottság megállapította, hogy az eljárást lezáró döntésre vonatkozó kérelemrész a jogvesztõ határidõben került benyújtásra, így azt a Döntõbizottság érdemben vizsgálta.<br>
A Döntõbizottság megállapította, hogy az ajánlatkérõ eljárást lezáró döntésére vonatkozó kérelem alaptalan.<br>
A Döntõbizottságnak elsõdlegesen azt kellett vizsgálnia, hogy jogsértõ volt-e ajánlatkérõnek az a döntése, hogy a Strabag Építõ Kft., a DÉLÉPÍTÕ Építõ és Szerelõ Rt. és a SADE Magyarország Kft. ajánlatát nem nyilvánította érvénytelennek, hanem bevonta azokat az értékelésbe.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az az ajánlat az összességében legelõnyösebb, amelynek az összpontszáma a legnagyobb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A kérelmezõ értelmezése szerint az ajánlatkérõ elõírta, hogy a jótállási idõ és a jótállási bankgarancia idõtartama azonos legyen, a Strabag Építõ Kft., a DÉLÉPÍTÕ Építõ és Szerelõ Rt. és a SADE Magyarország Kft. a jótállási idõre és a jótállási bankgaranciára eltérõ idõtartamot vállaltak, így az ajánlatuk érvénytelen.<br>
Az ajánlatkérõ az ajánlati felhívás 6., 10. pontjában és a dokumentáció C.3. pontjában határozta meg jótállási idõvel, a jótállási bankgaranciával kapcsolatos követelményeket oly módon, hogy a jótállási idõ legrövidebb idõtartamát 1 évben, a bankgarancia legkisebb mértékét 2%-ban írta elõ. A bankgarancia és a jótállás idõtartamával kapcsolatban még egy kifejezett elõírást tett az ajánlatkérõ, amely szerint a felajánlott jótállási bankgarancia idõtartama nem lehet hosszabb, mint a felajánlott jótállási idõ hossza.<br>
Sem az ajánlati felhívásban, sem a dokumentációban az ajánlatkérõ olyan kifejezett elõírást nem tett, hogy a két idõtartamnak azonosnak kell lennie. A dokumentáció kérelmezõ által hivatkozott C.3. pontja sem tartalmazott ilyen elõírást, ezt maga a kérelmezõ is elismerte.<br>
Az ajánlatkérõ a jótállási kötelezettség vállalása részszemponton belül külön-külön alszempontokká tette a vállalt jótállási idõt (súlyszáma: 20) és a felajánlott többlet jótállási bankgarancia idõtartamát (súlyszáma: 5), tehát mindkét idõtartamot külön kívánta értékelni. A felhívás 10. pontjában foglalt fenti elõírással pedig csak azt zárta ki, hogy hosszabb legyen a bankgarancia idõtartama a jótállási idõnél, de azt nem, hogy az rövidebb lehet. Mindezek alapján a Döntõbizottság álláspontja szerint a felhívás, illetve a dokumentáció elõírásai alapján az ajánlattevõk a jótállás idejénél rövidebb idõtartamú jótállási bankgarancia vállalásával is érvényes ajánlatot tehettek.<br>
A Döntõbizottság álláspontja szerint a kérelmezõ által hivatkozott C.3. pontban a kötelezõ minimális egyéves jótállás és 2%-os mértékû bankgarancia megajánlása esetén követendõ eljárást rögzítette az ajánlatkérõ.<br>
Nem fogadta el a Döntõbizottság kérelmezõnek azt az álláspontját sem, hogy a bankgarancia funkciójából következik az idõtartamok azonossága. A jótállás vállalása és a bankgarancia nyújtása - mint a szerzõdést biztosító mellékkötelezettségek vállalása - külön-külön is kiköthetõ. A bankgarancia valóban biztosítékként szolgálhat, de azt a szerzõdõ felek szabadon állapítják meg, hogy milyen szerzõdéses kötelezettség teljesítésének biztosítására alkalmazzák és milyen idõtartamra. Az ajánlatkérõ jelen közbeszerzési eljárásban - mint szerzõdés létrehozására irányuló eljárásban - a jótállási kötelezettség teljesítésének biztosítékaként írta elõ a bankgaranciát, és meghatározta a bankgaranciával kapcsolatos minimális elvárását egy év idõtartamban és 2%-os mértékben. Tekintettel arra, hogy a jótállási kötelezettség teljesítése egy hosszabb idõtartamú helytállást, vállalást jelent, egyáltalán nem ellentétes a bankgarancia funkciójával, ha nem a jótállás teljes idõtartamára, csak annak egy részére nyújt biztosítékot az ajánlatkérõ számára. Már magának a jótállásnak a vállalása is egy biztosíték a megfelelõ teljesítésre, így ennek révén nemcsak a bankgarancia ad lehetõséget a megfelelõ teljesítés kikényszerítésére. Természetszerûleg kedvezõbb az ajánlatkérõ számára, ha a jótállás teljes idõtartamára nyújtják a bankgaranciát, de az ajánlatkérõ a súlyszámok jelölésével egyértelmûvé tette, hogy a jótállás minél hosszabb idõtartamát sokkal fontosabbnak tartja, mint a bankgarancia idõtartamát.<br>
A fentiek alapján a Döntõbizottság azt is megállapította, hogy a vállalt jótállási idõ és felajánlott többlet jótállási bankgarancia idõtartamának külön történõ értékelése nem eredményezheti ugyanannak a tartalmi elemnek a többszöri értékelését. Azáltal ugyanis, hogy eltérõ idõtartamokat lehetett vállalni a jótállásra és a bankgaranciára, - még ha a vállalások idõtartama azonos is volt több ajánlatban - két különbözõ ajánlati tartalmi elem értékelése történt meg. Kérelmezõ álláspontja szerint a DÉLÉPÍTÕ Építõ és Szerelõ Rt. ajánlata azért is érvénytelen, mert 11 éves jótállási idõt vállalt.<br>
A Döntõbizottság megállapította, hogy az ajánlatkérõ 1 év kötelezõ jótállási idõt írt elõ, és a többletjótállási idõ vállalása tekintetében tett korlátozást oly módon, hogy az a kötelezõ alkalmassági idõnél hosszabb nem lehetett. Az egyes nyomvonal jellegû építményszerkezetek kötelezõ alkalmassági idejérõl szóló 12/1988. (XII. 27.) ÉVM-IpM-KM-MÉM-KVM együttes rendelet 10 év kötelezõ alkalmassági idõt állapít meg a szenny- és csapadékvízcsatorna-hálózatokra vonatkozóan. A DÉLÉPÍTÕ Építõ és Szerelõ Rt. többletvállalása 10 év volt, tehát megegyezik a kötelezõ alkalmassági idõvel, így megfelel az ajánlatkérõ elõírásának.<br>
A fentiek alapján a Döntõbizottság megállapította, hogy az ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését, az 52. § (2) bekezdés d) pontját és a az 53. § (2) bekezdését, mivel nem érvénytelen a Strabag Építõ Kft., a SADE Magyarország Kft. és a DÉLÉPÍTÕ Építõ és Szerelõ Rt. ajánlata, ezért jogszerûen vonta be az ajánlatkérõ az ajánlataikat az értékelésbe. Ennek következtében alaptalan a kérelmezõnek az a kérelme is, hogy a megítélése szerint az érvénytelen ajánlatok - köztük a Strabag Építõ Kft. szélsõségesen eltérõ vállalásait tartalmazó ajánlata - kizárásának elmaradása miatt jogsértõ lenne a kérelemben ezzel összefüggésben konkrétan hivatkozott ajánlati ár és meghiúsulási kötbér értékelési részszempontok értékelése. A Döntõbizottság azt is megállapította, hogy a kérelmezõ által más okból nem vitatott részszempontok értékelése az ajánlati felhívásban foglaltak szerint történt, így nem jogsértõ. Az ajánlatkérõnek ugyanis az érvényes ajánlatot tevõk vállalásait kellett értékelnie, a megadott értékelési szempontok és módszer szerint, még ha egyes ajánlatok jelentõsen eltértek is az ajánlattevõk többsége által tett vállalásoktól.<br>
Ezt követõen a Döntõbizottságnak azt kellett megvizsgálnia, hogy a kérelmezõ által a fentieken túl, további okból vitatott értékelési részszempontok elbírálása jogszerû volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
E § (2) bekezdése szerint az ajánlatkérõnek biztosítania kell esélyegyenlõséget az ajánlattevõk számára.<br>
A kérelmezõ vitatta a "késedelmes teljesítés esetén felajánlott kötbér értéke" részszempont értékelését.<br>
A kérelmezõ arra hivatkozott, hogy a késedelmi kötbér értékelése sérti a verseny tisztaságára és az esélyegyenlõségre vonatkozó alapelveket, mivel az ajánlatkérõ nem a százalékos vállalásokat hasonlította össze, hanem forintosította azokat, aminek következtében az azonosan maximális 12%-os vállalás a drágább árajánlatot tevõk magasabb pontszámát eredményezte az olcsóbb ajánlatokkal szemben.<br>
A Döntõbizottság megállapította, hogy az ajánlatkérõ az ajánlati felhívás 10. pontjában egyértelmûen a késedelmi kötbér értékét jelölte meg értékelési részszempontként. Meghatározta annak minimális értékét 200 000 Ft/napban és korlátozta is, miszerint maximum összességében 12% lehet. A szerzõdéses feltételek körében pedig egyértelmûen elõírta, hogy a kötbér vállalást Ft/nap értékben kell megadni.<br>
Az ajánlati felhívás 10. pontjában az ajánlatkérõ a beruházás százalékában kért vállalások vonatkozásában rögzítette, hogy azok nem haladhatják meg az ajánlattevõ által megjelölt ajánlati árat. A késedelmi kötbér vonatkozásában azonban ettõl eltérõ korlátozást határozott meg.<br>
A Döntõbizottság álláspontja szerint a fenti elõírások összevetése alapján egyértelmû, hogy a késedelmi kötbérvállalásokat forintban és nem százalékban kellett az ajánlatban szerepeltetni.<br>
A Döntõbizottság álláspontja szerint az ajánlatkérõ az ajánlati felhívásban foglaltaknak megfelelõen végezte el az ajánlatok értékelését akkor, amikor a forintban megadott napi kötbérvállalások értékeit hasonlította össze. A kérelmezõ által is elismerten az ajánlati felhívás, a dokumentáció nem tartalmazott olyan elõírást, miszerint a százalékos mértéket fogja az ajánlatkérõ értékelni.<br>
Nem az ajánlatkérõ forintosította a százalékban kért vállalásokat, hanem azokat a kiírásnak megfelelõen, maguk az ajánlattevõk adták meg forintösszegben. Az ajánlatok értékelendõ tartalmi eleme tehát e részszempont vonatkozásban a forintban megadott napi kötbér összege, értéke volt, maga a kérelmezõ is így adta meg a vállalását: 97 926 000 Ft/nap, de maximum az ajánlati ár 12%-a.<br>
A vállalkozási szerzõdéses jogviszonyban szokásos az az elõírás, hogy a késedelmi kötbér napi értéke mellett korlátozást is meghatároznak a szerzõdõ felek a napi késedelmi kötbérekbõl halmozódó kötbérösszeg maximumaként, elkerülendõ a túlzott mértékû kötbért. Általános gyakorlat az is, hogy ezt a maximumot a vállalási ár százalékában jelölik meg a felek. A Döntõbizottság álláspontja szerint az ajánlati felhívás 10. pontjában meghatározott "maximum összességében 12%" kitétellel ezt a korlátozást írta elõ az ajánlatkérõ, és nem azt rögzítette, hogy a késedelmi kötbér százalékos mértékét fogja összehasonlítani, a 12%-os mértéket vállalót tartja a legkedvezõbbnek.<br>
Az ajánlatkérõ az ajánlatokban vállalt forintban megadott napi késedelmi kötbér értékeket hasonlította össze és a legmagasabb vállalt érték kapta a maximumot, a többi ajánlat pontszáma az ajánlati felhívásban megadott módszerrel került meghatározásra. A Döntõbizottság álláspontja szerint az ajánlatkérõ ennek a részszempontnak az értékelését az ajánlati felhívásban és a dokumentációban foglaltak szerint végezte el.<br>
A Döntõbizottság álláspontja szerint a fentiekben kifejtettek szerint nem "forintosította" az ajánlatkérõ a százalékos vállalásokat, de az ajánlati felhívásban a késedelmi kötbérre, illetve meghiúsulás esetére vállalt kötbérre elõírt, a vállalási árhoz igazodó korlátozás valóban azzal járthatott, hogy a magasabb árajánlatot tevõk kedvezõbb vállalást tehettek az alacsonyabb árajánlatot tevõknél.<br>
Az ajánlatkérõ elõre megadta az értékelési részszempontokat, az azokhoz tartozó, számára a részszempont fontosságát kifejezõ súlyszámokat, amelyet az ajánlattevõk nem vitattak. Ennek ismeretében az ajánlattevõknek kellett mérlegelniük az ajánlati felhívás és a dokumentáció elõírásaira, a súlyszámokra figyelemmel, hogy milyen vállalásokat tesznek annak érdekében, hogy nyertesek legyenek, tekintettel arra is, hogy az egyik részszempont szerinti kedvezõbb vállalás esetleg egy másik részszempont esetében kedvezõtlenebb vállalást eredményezhet.<br>
A fentiek alapján a Döntõbizottság álláspontja szerint nem állapítható meg, hogy az ajánlatkérõnek a késedelmi kötbér értéke alszempontra és a meghiúsulás esetére vállalt kötbér értéke részszempontra vonatkozó értékelése megsértette volna a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdése szerinti alapelveket.<br>
A fentiek alapján a Döntõbizottság megállapította, hogy az ajánlatkérõ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésében foglaltakat.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította, az elkésett kérelemrész tekintetében a Kbt. 79. § (7) bekezdésére figyelemmel.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 24.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>