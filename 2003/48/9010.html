<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9010)
</h2>
<br>1024 Budapest, Margit krt. 85.
<br>Ikt.sz.: D.510/4/2003.
<br>
<br>Tárgy: a FLEXTERM Kft. jogorvoslati kérelme a Budapesti Távhõszolgáltató Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a FLEXTERM Távfûtési és Hõtágulási Elemeket Gyártó Szerelõ és Kereskedõ Kft. (6000 Kecskemét, Szolnoki út 20., képviseli: dr. Laczkó Katalin ügyvéd, 6000 Kecskemét, Nagykõrösi u. 31. I/8., továbbiakban kérelmezõ) által a Budapesti Távhõszolgáltató Rt. (1116 Budapest, Kalotaszeg u. 31., továbbiakban: ajánlatkérõ) "Budapest XXI. ker., Széchenyi utcai távfûtési elosztóvezeték ISOPLUS rendszerû felújítás építési-szerelési munkái" tárgyú közbeszerzési eljárása ellen benyújtott jogorvoslati kérelmet érdemi vizsgálat nélkül elutasítja.
<br>Az eljárás során felmerült költségeket a felek maguk viselik.
<br>E határozat ellen jogorvoslatnak helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Kérelmezõ 2003. október 8-án jogorvoslati kérelmet nyújtott be ajánlatkérõ rendelkezõ részben meghatározott tárgyú közbeszerzési eljárása ellen, melyben nem igazolta a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 80. § (2) bekezdése szerinti igazgatási szolgáltatási díj megfizetését.
<br>Erre tekintettel a Döntõbizottság a Kbt. 80. § (3) bekezdése alapján 2003. október 8-án hiánypótlásra hívta fel kérelmezõt, melyben tájékoztatta õt arról is, hogy amennyiben a kézhezvételtõl számított 5 napon belül a hiánypótlást nem teljesíti, akkor jogorvoslati kérelme érdemi vizsgálat nélkül elutasításra kerül.
<br>A visszaérkezett tértivevény tanúsága szerint kérelmezõ a felhívást 2003. október 14-én átvette, de a jelzett hiányt 2003. október 19-ig nem pótolta, illetve 2003. október 20-án kelt bejelentésében tájékoztatta a Döntõbizottságot, hogy az igazgatási szolgáltatási díjat nem fizeti be.
<br>Erre tekintettel a Döntõbizottság a Kbt. 76. § (1) bekezdésében biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján a Kbt. 80. § (4) bekezdésére is figyelemmel érdemi vizsgálat nélkül elutasította.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 22.
<br>
<br>Dr. Engler Magdolna s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>