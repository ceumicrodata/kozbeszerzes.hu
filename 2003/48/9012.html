<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9012)
</h2>
<br>1024 Budapest, Margit krt. 85.
<br>Ikt.sz.: D.479/7/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az Antenna Hungária Rt. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az Antenna Hungária Rt. (1119 Budapest, Petzvál József u. 31-33., a továbbiakban: ajánlatkérõ) "1 db 14 GHz-es mûholdas feladóállomás szállítása és telepítése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.
<br>Az ajánlatkérõ tevékenységi körébe tartozik az országos rádió és televíziós mûsorszórás, ezen belül a Duna TV mûsorának mûholdas sugárzása. A feladat teljesítése érdekében ajánlatkérõ 1998-ban megbízta a HUNSAT Magyar Ûrtávközlési Rt. elõdjét a HUNSAT Magyar Ûrtávközlési Egyesülést, hogy kössön transzponder bérleti szerzõdést az Eutelsat Európai Távközlési Mûholdas Szervezettel. A megbízás alapján kötött szerzõdés értelmében a Duna TV mûsorának sugárzása 1998-tól az Eutelsat Hot Bird 4 mûhold 115-ös számú transzponderén keresztül történik.
<br>Az Eutelsat Európai Távközlési Mûholdas Szervezet jogutódja az EUTELSAT S.A. üzemviteli okok miatt a Hunsat Rt.-vel 1998-ban kötött transzponder bérleti szerzõdést 2003. augusztus 1-jén módosította, és a tényleges transzpondert használónak az ajánlatkérõnek a Duna TV mûsorát sugárzó Hot Bird 4 mûhold 115. számú transzponderérõl legkésõbb 2003. december 31-ig az újonnan üzembe állított Hot Bird 6 mûhold 115-ös transzponderére kell áttérnie. A szerzõdésmódosításhoz szükséges volt a Duna TV hozzájárulása is. A Duna TV ajánlatkérõt 2003. június 13-án kelt levelében tájékoztatta, hogy a Duna Televízió vezetõsége jóváhagyta a Duna Televízió analóg mûsorsugárzásának a Hot Bird 4 mûholdról a Hot Bird 6 mûholdra történõ átvitelét. Ezt követõen jött létre a bérleti szerzõdés módosítása tárgyában megállapodás az EUTELSAT és a HUNSAT Rt. között 2003. augusztus 1-jén, mely szerzõdésmódosítást a HUNSAT Rt. 2003. augusztus 7-én küldött meg ajánlatkérõ részére. Ezen elõzményeket követõen az ajánlatkérõ és a HUNSAT Magyar Ûrtávközlési Rt. között 2003. augusztus 14-én került sor a szerzõdés aláírására, melynek lényege, hogy az EUTELSAT S.A. a transzponderváltással kapcsolatban szükségessé váló földi feladóállomás átalakítása miatt 255 000 euró kártalanítás megfizetését is vállalta. Az összeg kifizetését a földi feladóállomást üzemeltetõ és a tényleges átalakítás költségeit viselõ Antenna Hungária Rt. felé a transzponderbérleti szerzõdést aláíró HUNSAT Rt.-n keresztül teljesíti. Ajánlatkérõ az EUTELSAT S.A. érdekkörében felmerült áttérést csak a mûholdas feladóállomás berendezéseinek teljes cseréjével tudja végrehajtani. A mûholdas feladóállomás ára megközelítõleg nettó 110 M Ft, beszerzését és telepítését legkésõbb az év végéig meg kell valósítani.
<br>Ezen elõzményeket követõen ajánlatkérõ 2003. szeptember 9-én hirdetmény közzététele nélküli tárgyalásos közbeszerzési eljárást indított a közbeszerzésekrõl szóló - többször módosított - 1995. évi XL törvény (a továbbiakban: Kbt.) 70. § (1) bekezdés c) pontja alapján. Az eljárásfajta választásának indokaként ajánlatkérõ elõadta, hogy más eljárásfajta alkalmazása esetén a rendkívül rövid határidõ alatt a mûholdas feladóállomás berendezéseinek cseréjét nem tudja végrehajtani.
<br>Ajánlatkérõ ajánlattételre a következõ cégeket hívta fel: a Media Networks Ltd.-t, a PRO-TECH Stúdió Kft.-t, a Rexfilm Kft.-t és a Radiant Rt.-t.
<br>Ajánlatkérõ ajánlati felhívást is készített, mely szerint a szerzõdés teljesítésének határideje 2003. december 31-e. Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. Az ajánlati felhívás szerint az ajánlattételi határidõ 2003. szeptember 23-a. Ezt követõen ajánlatkérõ két tárgyalási fordulót tervezett, az eredményhirdetés idõpontjaként 2003. szeptember 26-át, míg a szerzõdés idõpontjaként 2003. október 3-át jelölte meg. Az ajánlatok elbírálásnak szempontja a legalacsonyabb összegû ellenszolgáltatás volt.
<br>A Döntõbizottság elnöke 2003. szeptember 23-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a Kbt. 70. § (1) bekezdés c) pontjában foglalt feltételek fennállása egyértelmûen nem állapítható meg. Ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a Kbt. 70. § (1) bekezdés c) pontjára alapított eljárása jogszerû. Indoklásként elõadta, hogy az EUTELSAT S.A. üzemviteli okok miatt a HUNSAT Rt.-vel 1998-ban kötött transzponder bérleti szerzõdését 2003. augusztus 1-jén - közel egy éves tárgyalásokat követõen - módosította, mely szerint a transzpondert ténylegesen használónak, nevezetesen ajánlatkérõnek a Duna TV mûsorát sugárzó Hot Bird 4 mûhold 115-ös számú transzponderérõl az újonnan üzembe állított Hot Bird 6 mûhold 115-ös transzponderére kell áttérni. A jelenleg 18 GHz-en üzemelõ mûholdas feladó berendezés antennarendszere 2001. január 26-án megsérült, használhatatlanná vált. 2001. január 26-tól május 8-áig a Duna TV mûsorának fellövéséhez mûholdas feladó berendezést béreltek és ezzel a bérelt berendezéssel szolgáltattak. Az antennarendszer javítását a Radiant Rt. 2001 áprilisában végezte el. Bár a javítás következtében az antenna rendszer 2001. május 8-tól ismét használható volt, minõségi paraméterei nem feleltek meg az EUTELSAT által elõírtaknak, ezért csak ideiglenes, félévente kérelemre meghosszabbítható sugárzási engedélyt adott a javított antennarendszerrel üzemelõ berendezésre. A sérült berendezés antennarendszere helyébe nyílt közbeszerzési eljárást kívántak lefolytatni, e tárgyban ajánlati felhívást is tettek közzé a Közbeszerzési Értesítõben 2002. április 18-án. A Döntõbizottság a D.290/10/2002. sz. határozatában 2002. június 17-én az ajánlati felhívás egyes részeit megsemmisítette. Ezt követõen ajánlatkérõ azonban új eljárást nem indított figyelemmel arra, hogy az EUTELSAT-HUNSAT között már megkezdõdtek a tárgyalások és abból arra lehetett következtetni, hogy az új beszerzés értéke nem térülne meg, amennyiben transzponderváltásra kerülne sor. Az új mûhold mûszaki paraméterei eltérnek az eredetileg használt mûholdétól, így pl. az ellátottsági terület is más lett. Tekintettel arra, hogy ajánlatkérõ megbízottként jár el, szükséges volt a megbízó hozzá
<br>járulása is, tehát a Duna TV hozzájárulása nélkül nem dönthetett egy ilyen horderejû beruházás megvalósításáról. A Duna TV pedig csak 2002. június 13-án kelt levelében tájékoztatta ajánlatkérõt, hogy a mûholdváltásra vonatkozó ajánlatkérõi indítványt elfogadja. Az EUTELSAT S.A. és a HUNSAT Rt. között 2003. augusztus 1-jén aláírt szerzõdésmódosításból vált világossá, hogy az EUTELSAT S.A. csupán ez év végéig biztosítja a régi transzponder igénybevételét. Az új mûholdra történõ mûsor fellövéséhez szükséges berendezések gyártása, telepítése 2-3 hónapos idõt vesz igénybe. Ennek alapján más eljárásfajta alkalmazásával 2004. január 1-jétõl nem tudná biztosítania Duna TV mûsorszolgáltatását. Ajánlatkérõ az eljárást lefolytatta, az eljárás nyertese a Radiant Rt. lett. Ajánlatkérõ érdemi észrevételében hivatkozott arra is, hogy a Döntõbizottság elnöke a tudomásszerzés idõpontjaként 2003. szeptember 9-ét jelölte meg, ettõl számított 15 napon belül lehet eljárást kezdeményezni. Ajánlatkérõ a jogorvoslati eljárást kezdeményezõ iratot 2003. szeptember 25-én vette át, így ajánlatkérõvel szemben az eljárást lefolytatni nem lehet.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõ közbeszerzési eljárása nem jogsértõ.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>Ajánlatkérõ közbeszerzési eljárását a Kbt. 70. § (1) bekezdés c) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Döntõbizottság vizsgálta, hogy jelen közbeszerzési eljárásban ezen feltételek megvalósulnak-e.
<br>Nem vitatható, hogy ajánlatkérõ elõtt ismert volt az a körülmény már hosszabb idõn keresztül, hogy a Duna TV mûsorát sugárzó Hot Bird 4 mûhold 115-ös számú transzponderérõl át kell térni a Hot Bird 6 mûhold 115-ös transzponderére. Azonban a rendelkezésre álló iratokból kitûnõen ajánlatkérõ elõtt nem volt ismert az a körülmény, hogy ennek mi a tervezett idõpontja. Az EUTELSAT S.A. és a HUNSAT Rt. 2003. augusztus 1-jén aláírt szerzõdésébõl vált világossá ajánlatkérõ számára, hogy az áttérést legkésõbb 2003. december 31-ig meg kell valósítani. E szerzõdést a rendelkezésre álló iratok alapján ajánlatkérõ 2003. augusztus 7-én vette kézhez. Ezt követõen kellett döntenie a közbeszerzési eljárás lefolytatásáról, hiszen az áttérés csak úgy valósítható meg, ha egy mûholdas feladóállomás telepítése megtörténik. Ezen mûholdas feladóállomás szállításának és telepítésének idõigénye 2-3 hónap. Ajánlatkérõ számára tehát a 2003. december 31-ig rendelkezésre álló idõtartam nem teszi lehetõvé hirdetménnyel indítható eljárás lefolytatását. Tehát a rendkívüli sürgõsség törvényi feltétele kétségkívül fennállt. Továbbá a rendkívüli sürgõsséget nem ajánlatkérõ mulasztása idézte elõ, hiszen a EUTELSAT S.A. és a HUNSAT Rt. között létrejött szerzõdésben rögzített határidõ idézte elõ ajánlatkérõnek a rendkívül sürgõs helyzet elõállását. Az ajánlatkérõ továbbá a közbeszerzési eljárás megindításával a határidõ ismeretében rövid idõn belül intézkedett.
<br>A Döntõbizottság ajánlatkérõ érdemi észrevételének eljárásjogi kifogásával kapcsolatosan megjegyzi, hogy nem vitatható, hogy a Döntõbizottság elnökének is a tudomásszerzést követõ 15 napon belül van lehetõsége jogorvoslati eljárás kezdeményezésére. Jelen esetben a Döntõbizottság elnöke 2003. szeptember 9-én értesült a közbeszerzési eljárás megindításáról, így ettõl kezdõdõen állt rendelkezésére 15 nap a jogorvoslati eljárás megindítására. A Döntõbizottság elnöke ezt a határidõt be is tartotta, hiszen a jogorvoslati eljárás kezdeményezésére részérõl 2003. szeptember 23-án került sor. A 15 napos határidõ számításánál az a körülmény nem bír relevanciával, hogy az ajánlatkérõ az eljárás megindításáról az értesítést mikor veszi át.
<br>A Kbt. 79. § (1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 17.
<br>
<br>Dr. Engler Magdolna s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br><br></body></html>