<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9001)
</h2>
<br>1024 Budapest, Margit krt. 85.
<br>Ikt.sz.: D.452/13/2003.
<br>
<br>Tárgy: a MAFIN International Consulting Oy jogorvoslati kérelme az Informatikai és Hírközlési Minisztérium közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a MAFIN International Consulting Oy (1136 Budapest, Herzen u 6., továbbiakban: kérelmezõ) által az Informatikai és Hírközlési Minisztérium (1077 Budapest, Dob u. 75-81., továbbiakban: ajánlatkérõ) "az Egységes Digitális Rádiótávközlõ rendszer kiépítése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. augusztus 13-án megjelent 33. számában tett közzé részvételi felhívást tárgyalásos gyorsított eljárás megindítására a rendelkezõ részben megjelölt beszerzés tárgyában.
<br>Ajánlatkérõ a részvételi szakaszt lezáró döntését 2003. szeptember 4-én hozta meg. A részvételi szakaszt lezáró döntésében ajánlatkérõ megállapította, hogy a Jaakko Pöyry Group Oy, a Köves és Társai Ügyvédi Iroda és a Budapesti Mûszaki és Gazdaságtudományi Egyetem által alkotott konzorcium részvételi jelentkezése érvénytelen.
<br>Kérelmezõ ajánlatkérõ döntése ellen 2003. szeptember 9-én nyújtott be jogorvoslati kérelmet, melyben kérte elsõdlegesen a részvételi felhívás jogsértõ elõírásainak megsemmisítését, másodlagosan a részvételi szakaszt lezáró döntés megsemmisítését figyelemmel arra, hogy a konzorcium által benyújtott részvételi jelentkezés nem volt érvénytelen.
<br>A Döntõbizottság a jogorvoslati eljárást megindította, az ügyben 2003. október 7-én 13.00 órára tárgyalást is kitûzött.
<br>A kérelmezõ a tárgyalást megelõzõen 2003. szeptember 
<br>29-én a Döntõbizottságnak bejelentette, hogy a jogorvoslati kérelmet visszavonja.
<br>A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárás folytatja.
<br>A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2003. szeptember 29.
<br>
<br>Dr. Engler Magdolna s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Nagy Gizella s. k.,
<br>közbeszerzési biztos
<br>
<br>
<br><br></body></html>