<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8999)
</h2>
<br>1024 Budapest, Margit krt. 85.
<br>Ikt.sz.: D.486/5/2003.
<br>
<br>Tárgy: a BKV Gépjármû Javító Szolgáltató Kft. jogorvoslati kérelme a Büntetés-végrehajtás Központi Ellátó Intézménye közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a BKV Gépjármû Javító Szolgáltató Kft. (1108 Budapest, Gyömrõi út 156-158., a továbbiakban: kérelmezõ) által a Büntetés-végrehajtás Központi Ellátó Intézménye (1108 Budapest, Maglódi út 129., a továbbiakban: ajánlatkérõ) "58 különféle gyártmányú és típusú jármû garancián túli javítása, karbantartása, idõszakos mûszaki vizsgáztatása" tárgyú közbeszerzési eljárása ellen indított jogorvoslati eljárást megszünteti.
<br>A jogorvoslati eljárásban felmerült költségeiket a felek maguk viselik.
<br>A határozat ellen jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. július 16-i számában közzétett ajánlati felhívásával a rendelkezõ részben meghatározott tárgyú nyílt közbeszerzési eljárást kezdeményezett.
<br>A közbeszerzési eljárás során a kérelmezõ is nyújtott be ajánlatot.
<br>Kérelmezõ 2003. szeptember 29-én nyújtott be jogorvoslati kérelmet a Döntõbizottsághoz, melyben ajánlatkérõ eljárást lezáró döntésének jogszerûségét vitatta. A Döntõbizottság a jogorvoslati kérelem alapján a jogorvoslati eljárást 2003. szeptember 29-én megindította.
<br>Kérelmezõ 2003. október 1-jén kelt levelével jogorvoslati kérelmét visszavonta.
<br>A közbeszerzésekrõl szóló 1995. évi XL. törvény (továbbiakban: Kbt.) 79. § (1) bekezdése szerint a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló. 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése értelmében, ha az ügyfél az eljárás megindítására irányuló kérelmét a határozat jogerõre emelkedéséig visszavonja, az eljárást meg kell szüntetni.
<br>A fentiekre tekintettel a Döntõbizottság a rendelkezõ részben foglaltak szerint határozott, és a jogorvoslati eljárást a kérelmezõ kérelmére megszüntette.
<br>A jogorvoslat lehetõségével kapcsolatban a Kbt. 89. § (1) bekezdés rendelkezése az irányadó.
<br>
<br>Budapest, 2003. október 3.
<br>
<br>Dr. Nagy László Gábor s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>