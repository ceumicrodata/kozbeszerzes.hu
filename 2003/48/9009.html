<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9009)
</h2>
<br>1024 Budapest, Margit krt. 85.
<br>Ikt.sz.: D.478/6/2003.
<br>
<br>Tárgy: az ArtMed Kft. jogorvoslati kérelme az Országos Vérellátó Szolgálat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az ArtMed Kft. (1024 Budapest, Keleti Károly u. 23., továbbiakban: kérelmezõ) jogorvoslati kérelmét - melyet a dr. Hargitai László ügyvéd (1114 Budapest, Bartók Béla út 15/B.) által képviselt Országos Vérellátó Szolgálat (1113 Budapest, Karolina út 19-21., továbbiakban: ajánlatkérõ) vér- és vérkészítményhûtõ és -fagyasztó berendezések szállítása tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bíróságnak címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ július 17-én megjelent számában a rendelkezõ részben megjelölt beszerzés céljából. A beszerzés tárgyát és mennyiséget a következõk termékkörök szerinti adta meg:
<br>I. a) reagenshûtõ	20 db
<br>I. b) vérkészítményhûtõ	20 db
<br>I. c) plazmakészítmény-fagyasztó	10 db
<br>II. plazmagyorsfagyasztó berendezés	3 db
<br>Az I. és II. termékkörökre részajánlatot is lehetett tenni.
<br>Az ajánlati dokumentáció II/14. pontja negyedik bekezdése elõírta: az ajánlatnak tartalmaznia kell: "a megajánlott termékek magyar nyelvû szakmai leírását a 2. sz. mellékletben szereplõ szakmai adatok szerepeltetésével (13. sz. melléklet). A leírás elsõ fejezete kivonatosan térjen ki valamennyi, a 2. sz. mellékletben elõírt követelményre."
<br>A II/17. pont szerint az ajánlat érvényességi feltétele a 2. sz. mellékletben foglalt mûszaki követelmények teljesítése.
<br>A 2. sz. melléklet az I. és II. termékkörök mûszaki, orvos-szakmai alapkövetelményeit részletezte. A plazmakészítmény fagyasztószekrényre vonatkozó alapkövetelmények között szerepelt, hogy
<br>- legyen alkalmas legalább 9 db (szélesség: 39,5 cm, mélység: 31 cm, magasság: 31 cm) az OVSZ-nél rendszeresített plazmatároló dobozok tárolására, legalább -40 C-fok hõmérsékleten,
<br>- rozsdamentes 2 ajtós szekrény legyen, amely ne kedvezzen a baktériumok szaporodásának, jól lehessen tisztítani.
<br>Az ajánlatok elkészítése során felmerült a következõ kérdés:
<br>"A kiírás rozsdamentes kétajtós kivitelre vonatkozik. Kívül-belül rozsdamentes kivitelre kérnek-e szállítást, vagy rozsdamentes belsõ és fertõtleníthetõ, olcsóbb külsõ burkolat is megfelel-e? A kétajtós megnevezést kétszárnyú, vagy külsõ-belsõ ajtó értelmezésében kell-e megajánlanunk?"
<br>Ajánlatkérõ megbízottja az augusztus 19-én kelt válaszában közölte, hogy "a kérdésben felsorolt variációk közül minden ajánlatot értékelni fog, ha teljesítik a 9 db meghatározott térfogatú doboz tárolhatóságát."
<br>Az augusztus 26-i ajánlattételi határidõre az I. termékcsoportra a kérelmezõ, a Csertex Kft., az Eurolab Kft., a Biosan Kft., a Realinfo Kft., a Merc Kft. és az Omker 99 Kft. nyújtott be ajánlatot.
<br>Ajánlatkérõ az ajánlatok bontásakor a Biosan Kft. és a Merk Kft. ajánlatát érvénytelennek nyilvánította, majd az ajánlatok elbírálása során valamennyi, az I. termékkörre tett ajánlatot is.
<br>Kérelmezõ ajánlata érvénytelenné nyilvánítása indoka az volt, hogy a plazmakészítmény-fagyasztóként ajánlott berendezés nem teljesíti azt a kiírási feltételt, hogy 9 db megadott méretû OVSZ-nél rendszeresített plazmatároló doboz befogadására alkalmas legyen.
<br>Ajánlatkérõ a szeptember 9-én tartott eredményhirdetésen bejelentette, hogy az I. termékköre a közbeszerzési eljárást eredménytelennek nyilvánítja.
<br>Kérelmezõ a szeptember 23-án elõterjesztett jogorvoslati kérelmében sérelmezte ajánlata érvénytelenné nyilvánítását és az I. termékköre a közbeszerzési eljárás eredménytelenné nyilvánítását.
<br>Elõadta, hogy az ajánlata szerinti termék teljes mértékben megfelel a kiírásnak. A fagyasztókészülék két egységbõl áll, egységenként 6-6, így összesen 12 doboz tárolására alkalmas. Ajánlatkérõ csak az egységben tárolható dobozok számát vette figyelembe, amikor megállapította, hogy a megajánlott fagyasztó csak 6 db doboz tárolására alkalmas.
<br>A fagyasztóegységeket gyárilag összeszerelt állapotban fogja leszállítani, de kifejezett elõnye a terméknek, hogy ha a helygazdálkodás szempontjai indokolják, akkor összeszerelés nélkül is elhelyezhetõk az egységek.
<br>A dokumentáció szerint nem volt követelmény a fagyasztószekrényekkel szemben, hogy azok csak 1 egységbõl állhatnak, az ezekkel kapcsolatban feltett kérdésre adott ajánlatkérõi válasz szerint ajánlatkérõ minden ajánlatot értékelni fog, amelyik teljesíti a 9 db meghatározott térfogatú doboz tárolhatósága követelményt.
<br>Ajánlatkérõ kérte a jogorvoslati kérelem elutasítását. Elõadta, hogy 10 db fagyasztóberendezésre kért ajánlatot, melyek egyenként 9 db, a nála rendszeresített plazmatároló doboz befogadására alkalmasak. A kérelmezõ ajánlata 93. oldalán megadott mûszaki leírás szerint "a két külön hûtõbõl álló egység külön elõnye, hogy két külön kompresszorból, két regisztrálóból ... azaz, két független készülékbõl áll." Ugyanezen az oldalon szerepel az is, hogy "a berendezés kamránként 3 polccal rendelkezik, melyen polconként 2 db, a megadott méretû doboz helyezhetõ el." A kérelmezõ által ajánlott készülék tehát nem felel meg a kiírásnak.
<br>A Döntõbizottság a felek írásbeli és a tárgyaláson szóban elõadott észrevételei alapján a következõket állapította meg.
<br>A Kbt. 43. § (1) bekezdése elõírja: "Az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie."
<br>Ajánlatkérõ az ajánlati felhívásban 10 db plazmakészítmények tárolására alkalmas fagyasztószekrény beszerzését írta ki. A dokumentációban meghatározta azt is, hogy a szekrény ûrtartalma legyen alkalmas a megadott méretû plazmatároló dobozból legalább 9 db befogadására.
<br>A kérelmezõ ajánlata 38. és 93. oldalán ismertette az általa ajánlott Fiocchetti gyártmányú fagyasztószekrényt; annak típusa Super-Artic 700-as, kamránként 3 polccal, polconként a megadott méretû dobozból 2 db befogadására alkalmas.
<br>A leírás ismerteti, hogy 10 db 2 db-ból álló egységre vonatkozik az ajánlat, amely konfiguráció 12 db tárolódoboz egyidejû tárolására alkalmas. Ismertette továbbá, hogy az egység két külön hûtõbõl áll, két külön kompresszorral, két regisztrálóval, a két független berendezés növeli a megbízhatóságot, valamint a két rész összeszerelés nélkül akár két hûtõberendezésként is elhelyezhetõ.
<br>Az ajánlat 96-97. oldala tartalmazza a gyártónak a Super-Artic 700 típusú fagyasztószekrénye gyártmányismertetõjét, a négyféle idegen nyelvû leírás nem tartalmaz arra vonatkozó adatot, hogy a berendezés, mint egység modulszerûen bõvíthetõ lenne, sem két egység gyári összeszerelésérõl szóló ismertetést.
<br>Megállapítható tehát, hogy a kérelmezõ által ajánlott berendezés nem felel meg a berendezés befogadó képességére vonatkozó ajánlatkérõi elõírásnak, mert egy berendezés csak 6 db doboz tárolására alkalmas.
<br>A kérelmezõ akként próbált megfelelni a befogadó képességgel szembeni elõírásnak, hogy nem az ajánlatkérõ által elõírt 10, hanem 20 db berendezést ajánlott fel.
<br>A Döntõbizottság megállapította, hogy ajánlatkérõ helytállóan nyilvánította érvénytelennek a kérelmezõ ajánlatát, ezért a jogorvoslati kérelmet elutasította.
<br>A Döntõbizottság nem fogadta el kérelmezõ érvelését, miszerint ajánlatkérõ a fagyasztószekrénnyel kapcsolatos kérdésre adott válasza szerint nincs jelentõsége annak, hogy az adott berendezés egy vagy több darabból áll-e, a lényeg az, hogy alkalmas legyen min. 9 db meghatározott térfogatú doboz befogadására.
<br>A Döntõbizottság álláspontja szerint az ajánlatkérõ válaszát a kérdés tükrében kell értelmezni. A kérdés arra vonatkozott, hogy a szekrényeknek kívül-belül rozsdamentesnek kell-e lenniük, valamint arra, hogy a kétajtós kivitel alatt mit kell érteni; kétszárnyú ajtós kivitelt, vagy külsõ-belsõ ajtós kivitelt. Ajánlatkérõ válaszával nem a beszerzendõ fagyasztószekrények számára vonatkozóan adta meg a variációs lehetõséget, hanem a szekrények rozsdamentességének terjedelmére és az ajtók kivitelére nézve. Kérelmezõ a válaszlevélben foglaltakat nem értelmezhette úgy, hogy ajánlatkérõ a beszerezni kívánt darabszámokat illetõen is választási lehetõséget ad az ajánlattevõknek.
<br>A Döntõbizottság a Kbt. 76. § (1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest 2003. október 20.
<br>
<br>Dr. Csitkei Mária s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>