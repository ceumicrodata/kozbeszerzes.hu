<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8902)
</h2>
<br>1024 Budapest, Margit krt. 85.
<br>Ikt.sz.: D.443/11/2003.
<br>
<br>Tárgy: az Alpek Mélyépítõ és Gépgyártó Kft. jogorvoslati kérelme Törökszentmiklós Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Alpek Mélyépítõ és Gépgyártó Kft. (7030. Paks, Tolnai u. 2., a továbbiakban: kérelmezõ) jogorvoslati kérelmének, melyet Törökszentmiklós Város Önkormányzata (5200 Törökszentmiklós, Kossuth L. u. 135/A., a továbbiakban: ajánlatkérõ) "Törökszentmiklós város közigazgatási területén szennyvízcsatorna-hálózat építése és szennyvíztisztító telep hatásfoknövelése" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 28/A. §-ra tekintettel a 63. § (5) bekezdését, a 37. § (1) és (2) bekezdését, a 44. § (1) bekezdés b) pontját és a Kbt. 44. § (6) és (7) bekezdését, ezért ajánlatkérõ részvételi felhívását megsemmisíti, valamint vele szemben 1 000 000 Ft, azaz egymillió forint bírságot szab ki. A jogorvoslati kérelmet ezt meghaladóan elutasítja.
<br>Kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A jogorvoslati eljárásban ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ 2003. április 30-án a Közbeszerzési Értesítõ 18. számában több beszerzésrõl elõzetes tájékoztatót tett közzé 2581/2003 szám alatt. A II. pontban szerepel egy építési beruházás a Törökszentmiklós város szennyvízhálózatának kiépítése, meglévõ szennyvíztisztító hatásfoknövelése tárgyában.
<br>A 4. a) pontban közölte, hogy a választani kívánt eljárás minden beszerzés esetében nyílt eljárás.
<br>A 4. b) pontban megadta a beszerzés tárgyát, de annak elõrelátható mennyiségét nem ismertette, míg a 4. c) pontban megadta, hogy a beruházás helye Törökszentmiklós város és Szennyvíztisztító-telep Törökszentmiklós, Óballai út.
<br>Ajánlatkérõ 2003. augusztus 21-én a Közbeszerzési Értesítõ 34. számában részvételi felhívást tett közzé a rendelkezõ részben megjelölt tárgyban 6153/2003 szám alatt.
<br>A felhívás 6. a) pontjában meghatározta, hogy a részvételi jelentkezés határideje a felhívás megjelenése napját követõ naptól számított 16. nap 11.00 óra.
<br>A felhívás 8. a) pontjában ajánlatkérõ elõírta, hogy az ajánlatevõknek 15 millió Ft ajánlati biztosítékot kell nyújtaniuk.
<br>A felhívás 9. a) pontjában az ajánlattevõk pénzügyi, gazdasági és mûszaki alkalmassága igazodására szolgáló adatok és tények körét írta elõ ajánlatkérõ. Ezek között szerepel:
<br>- valamennyi számlavezetõ pénzintézettõl származó, 30 napnál nem régebbi nyilatkozat a részvételre jelentkezõ
<br>- hitel és fizetõképességérõl,
<br>- számlavezetésének kezdetérõl,
<br>- fizetési kötelezettségeinek teljesítésérõl, valamint a számláján elõforduló esetleges sorban állásokról,
<br>- a részvételre jelentkezõ elõzõ 3 évi (2000, 2001, 2002.) éves beszámolója (mérlege és eredménykimutatása),
<br>- különbözõ pénzügyi mutatók megadása 3 évre,
<br>- mûszaki-technikai felszereltség leírása,
<br>- az elõzõ 3 évi szennyvízcsatorna-építés beruházásainak ismertetése.
<br>A felhívás 10. a) pontjában az alkalmasság elbírálásának szempontjánál szerepel többek között
<br>- a részvételre jelentkezõ vagyoni helyzete, pénzügyi stabilitása, pénzintézeti nyilatkozat és az éves beszámolók, illetve a pénzügyi mutatók alapján,
<br>- a mûszaki-technikai felszereltség.
<br>A felhívás 10. aa) pontban kiegyensúlyozott gazdálkodás és pénzügyi stabilitás értékeléséhez részletezte a szempontokat:
<br>- ha mind a teljes nettó árbevétel, mind a beszerzés tárgyával azonos nettó árbevétel folyamatosan emelkedik 3 pont,
<br>- ha csak a beszerzés tárgyával azonos nettó árbevétel mutat folyamatos növekedést, akkor 2 pont,
<br>- ha a beszerzés tárgyával azonos nettó árbevétel nem mutat folyamatos növekedést, de a 2002. év nettó árbevétele nagyobb, mint a 2001. és 2000. év nettó árbevétel átlaga, akkor 1 pont,
<br>- egyébként 0 pont.
<br>
<br>10. ab) likviditási I. mutató:
<br>- ha a 3 éves számtani átlag nagyobb vagy egyenlõ, mint 1,3, akkor 5 pont,
<br>- ha a 3 éves számtani átlag 1,3-nál kisebb, de nagyobb vagy egyenlõ, mint 1,1, akkor 3 pont,
<br>- ha a 2000 és 2001. évi mutató kisebb, mint 1,3, de a 2002. évi mutató nagyobb vagy egyenlõ, mint 1,3, akkor 2 pont,
<br>- ha a 2000. és 2001. évi mutató kisebb, mint 1,1, de a 2002. évi mutató nagyobb vagy egyenlõ, mint 1,1, akkor 1 pont,
<br>- egyébként 0 pont.
<br>
<br>10. ac) Adósságállomány arányát határozta meg.
<br>
<br>10. ad) A céltartalékok arányát határozta meg.
<br>
<br>10. ae) A fedezet foka mutatót határozta meg.
<br>A felhívás 10. b) pontjában ajánlatkérõ meghatározta azt, hogy a részvételre jelentkezõnek alvállalkozó nélkül, míg közös jelentkezõknek együttesen kell az alkalmassági feltételeknek megfelelniük.
<br>Az ajánlatkérõ meghatározta, hogy a szerzõdés teljesítésére alkalmatlannak minõsíti azokat a részvételre jelentkezõket, akiknek
<br>- az elõzõ 3 év (2000, 2001, 2002.) bármelyikében a mérleg szerinti eredménye negatív,
<br>- ha a részvételre jelentkezõ a meghatározott pénzügyi értékelési rendszerben nem éri el a 14 pontot,
<br>- ha a szennyvízcsatorna-építés kivitelezésébõl származó nettó árbevétele az elõzõ 3 év átlagában (2000, 2001, 2002.) nem haladta meg az 1 000 000 E Ft/év, azaz egymilliárd Ft/év értéket,
<br>- saját tõkéje 2003. január 1-jén nem érte el az 500 millió Ft-ot,
<br>- az elõzõ 3 évben nincs legalább nettó 2 milliárd Ft-ot meghaladó lezárt és kiváló minõségben elvégzett referenciamunkája,
<br>- nem rendelkezik a feladat megvalósításához szükséges mûszaki-technikai felszereltséggel (alapvetõ építõipari gépek, szerszámok, földmunkagépek).
<br>A felhívás 12. pontjában "egyéb információk" között a 11. francia bekezdésében meghatározta, hogy a részvételi eljáráson eredményesen részt vevõknek a Kbt. 52. § (5) bekezdés szerint megküldésre kerül az ajánlati dokumentáció, amelynek az ellenértéke 400 ezer Ft + áfa.
<br>Az összeget a részvételre felkért ajánlattevõknek az eredményhirdetést követõen 5 munkanapon belül át kell utalni vagy be kell fizetni a megadott számlára.
<br>Részvételi dokumentációt nem készített ajánlatkérõ.
<br>A részvételi jelentkezési szakban 3 jelentkezõ intézett kérdéseket ajánlatkérõhöz, melyekre a választ megadta.
<br>A részvételi jelentkezési határidõ 2003. szeptember 8-ra esett.
<br>Kérelmezõ 2003. szeptember 4-én nyújtott be jogorvoslati kérelmet Alpek Bt. névvel, de idõközben 2003. szeptember 1-jétõl jogutód Alpek Mélyépítõ és Gépgyártó Kft. névvel kft.-vé átalakult, melyrõl az értesítést 2003. szeptember 4-én vette át.
<br>Kérelmében sérelmezi az alkalmassági és alkalmatlansági kritériumok meghatározását, valamint a felhívás több részét pontokba szedve az alábbiak szerint:
<br>I. A részvételi jelentkezés határidejét a megjelenés 16. napjára tette ajánlatkérõ, igaz, megjelentetett egy elõzetes összesített tájékoztatót, de annak tartalma nem felel meg a Kbt. szabályainak, mert nem adta meg a beszerzés tárgyainak mennyiségét, értékét. A hiányos tájékoztató miatt nem volt lehetõség az eljárásra felkészülni. Csak a beszerzés tárgyát adta meg, ezért nem alkalmazhatott volna rövidített határidõket, tehát kérelmezõ álláspontja szerint ajánlatkérõ megsértette a Kbt. 28/A §-át.
<br>II. Kifogásolja a 2960 millió Ft-os becsült értékû beruházáshoz kért 15 millió Ft ajánlati biztosíték nagyságát. Szerinte az túlzott, és ez sérti az esélyegyenlõséget és a verseny semlegességét.
<br>III. Kifogásolja, hogy a felhívás 12. pont 12. bekezdés szerint a részvételi szakasz eredményhirdetését követõen nem ajánlati felhívást küld ki ajánlatkérõ, hanem dokumentációt, és annak árát öt napon belül kell megfizetni, tehát nem áll rendelkezésre a Kbt. 37. § (2) bekezdés szerinti 15 nap a dokumentáció kiváltására.
<br>IV. Kifogásolja, hogy az elõzõ 3 év éves beszámolójának (mérleg és eredménykimutatás) csatolását írta elõ ajánlatkérõ. Szerinte ez sérti az esélyegyenlõséget, mert a számviteli törvény szerint nem minden cégnek van évesbeszámoló-készítési kötelezettsége. Ezzel kizárja azokat a cégeket, amelyek egyszerûsített éves beszámolót készítenek.
<br>V. Ajánlatkérõ a Közbeszerzési Tanács 1/2003. sz. állásfoglalásával ellentétesen nem minden alkalmasság igazolására kért adathoz rendelt alkalmatlansági feltételt, mivel nem írta elõ azt az alkalmassági feltételek között, hogy a mérleg szerinti eredménye nem lehet negatív. Továbbá nem határozta meg egyértelmûen és pontosan, hogy milyen mûszaki-technikai felszereltséget tekint szükségesnek a teljesítéséhez, illetve melyeknek a hiánya alapozza meg az alkalmatlanságot. A követelmény általánosságban nem határozható meg. A fentiekkel az ajánlatkérõ megsértette a Kbt. 44. § (6) bekezdését.
<br>VI. Kifogásolja, hogy ajánlatkérõ által elõírt saját tõke nagyság sérti a Kbt. 24. § (1)-(2) bekezdését, mivel azt minimum 500 millió Ft-ban követelte meg. A Közbeszerzések Tanácsa a minõsített ajánlattevõk esetében is a saját tõke vizsgálata során annak növekvõ tendenciáit értékeli és nem a nagyságrendjét. Álláspontja szerint, ha ajánlatkérõnek rendelkeznie kell a szerzõdéshez szükséges fedezettel, akkor figyelemmel a 60 napos fizetési határidõre és a kivitelezés átfutási idejére is havonta 162 millió Ft-ot kell a kivitelezõknek megfinanszírozniuk. Álláspontja szerint csupán a saját tõke vizsgálatából nem derül ki a garanciavállalási képessége az ajánlattevõnek, hiszen az ajánlattevõ akár csõdbe is mehet. A saját tõke mértéke nem mutatja például azt sem, hogy a cég mennyire eladósodott.
<br>VII. Kifogásolja a felhívás 10. a) pontjában meghatározott pénzügyi mutatókat és azok értékeléséhez megállapított pontértékelés rendszerét, mivel a nettó árbevétel-növekedés, a likviditási I. mutató, az adósságállomány aránya, a céltartalékok aránya és a fedezet foka mutatók nincsenek összefüggésben a szerzõdés teljesítésére való alkalmassággal, és azok diszkriminatív módon zárják ki a versenybõl a jelentkezõk széles rétegét. Ez sérti a Kbt. 24. § (1) és (2) bekezdését. Az alkalmassági, alkalmatlansági feltételek meghatározásakor ajánlatkérõnek figyelemmel kell lenni a Kbt. 44. § (7) bekezdésében foglaltakra is, így az alkalmassággal összefüggésben elõírt adatok és tények kérését a közbeszerzés tárgyára kell korlátozni, míg az alkalmatlanná minõsítés szempontjai legfeljebb a szerzõdés teljesítéséhez ténylegesen szükséges mértékben írhatók elõ. Az elõírt mutatók szigorúbbak, mint amit a minõsített ajánlattevõk alkalmasságának elbírálásánál használnak. Konkrétan a felhívás 10. aa) pontját a kiegyensúlyozott gazdálkodás és pénzügyi stabilitás, valamint a Likviditás I. mutató meghatározását sérelmezi. A Likviditási mutató I. esetében az alkalmassághoz elég volt, ha annak az értéke egyenlõ vagy nagyobb, mint egy. Jelen kiírásban ebben az esetben ajánlattevõ nulla pontot kap. Szerinte ennél a mutatónál a 3 éves idõszak áttekintése nem releváns. Ennek következtében ennél az egy mutatónál annyi pontot veszít (az összesen szerezhetõ 19-bõl 5 pontot), hogy a többi kritériumnak tökéletesen meg kell felelnie. Ellenkezõ esetben nem lesz alkalmas. Sérelmezi a felhívás 10. a) pontjában a különféle mutatóknál meghatározott pontszámokat is, mivel szerinte azok egymáshoz viszonyítva indokolatlanul és aránytalanul lettek meghatározva.
<br>Ajánlatkérõ észrevételében elõadta, hogy kérelmezõ ügyfélképességét nem igazolta, nem is valószínûsítette. Csatolta a hatályos cégmásolatot, mely szerint kérelmezõt 2003. szeptember 1-jén törölte a cégbíróság a cégnyilvántartásból, mert a cég megszûnt.
<br>A kérelem I. pontjára elõadja, hogy az összesített tájékoztató és a felhívás tartalma jogszerû. A tájékoztató tartalmának kifogásolása pedig elkésett. Nem fedi a valóságot, hogy nem állt rendelkezésre elég adat és információ a jelentkezés elkészítéséhez, hiszen tíz jelentkezés érkezett a határidõig.
<br>A kérelem II. pontjával kapcsolatban kifejti, hogy az ajánlati biztosíték a beszerzés értékének 0,5%-a, ami a kialakult gyakorlat szerinti 1%-nál kevesebb, tehát az nem eltúlzott mértékû.
<br>A kérelem III. pontjára elõadja, hogy a kérelmezõ azt a fikciót vetíti elõre, hogy ajánlatkérõ nem küld ajánlati felhívást, és ezzel megsérti a Kbt. 64. § (1) és (3) bekezdését. Álláspontja szerint ezen állítás idõ elõtti, lévén hogy még a jelentkezések bontása sem történt meg. A kérelmezõ által felhívott részvételi felhívás 12. pont 12. bekezdése ajánlattételi dokumentációról szól, nem pedig ajánlati felhívásról.
<br>A részvételi felhívás nem tartalmaz a kérelmezõ által jelzett adatot (nevezetesen hogy ajánlati felhívást az ajánlatkérõ nem küld az ajánlattevõknek), éppen ellenkezõleg, a részvételi felhívás 10. d) pontja kimondja, hogy az ajánlati felhívás tartalmazza majd az árajánlatok bírálati szempontjait. Álláspontja szerint betartotta a dokumentáció biztosítására elõírt 15 napos határidõt.
<br>A kérelem IV. pontjára elõadja, hogy az éves beszámoló alatt a számviteli törvénybõl idézett beszámolók mindegyike értendõ, így egyetlen cégforma sincs kizárva a részvételbõl. Ha kérelmezõnek ezzel kapcsolatban kételye támadt, akkor a Kbt. 38. § (1) bekezdése szerint tájékoztatást kérhetett volna e kérdésben.
<br>A kérelem V. pontjával kapcsolatban elõadja, hogy az alkalmassági és alkalmatlansági feltételek egzaktak, pontosan kiszámíthatóak és objektívek. A mûszaki felszereltség leírása is követhetõ, hiszen szakember számára nem lehet kérdés, hogy mit lehet érteni az alapvetõ építõipari gépek, szerszámok, földmunkagépek meghatározás alatt.
<br>A kérelem VI. pontjára elõadja, hogy a saját tõke nagysága összefüggésben van az ajánlattevõ általi folyamatos finanszírozás és a szavatossági felelõsség teljesítésével. Ez a mérték ennél a beruházásnál csak 15%-ot tesz ki, az nem túlzott.
<br>Az elvárt saját tõkeerõ a helytállási képesességet alapozza meg, ez a beruházási összérték 15%-a, a fizetõképesség, pénzügyi stabilitás érdekében kötötte ki a pénzügyi mutatókat, mert a fizetési határidõt tekintve legalább 3 havi finanszírozást várnak el, ami legalább 500 millió forgóeszközt feltételez.
<br>A kérelem VII. pontjára a felhívás 10. a)-b) ponttal kapcsolatban elõadja, hogy a nettó árbevétel változásának mérése az ajánlattevõ csatornaépítés terén kifejtett tevékenységét, a kivitelezésre való képességét és tartós fennállását igyekszik mérni. Azt kívánták ezzel vizsgálni, hogy a cég felszálló vagy leszálló ágban van-e. A likviditási I. mutató meghatározását egzakt matematikai számítással nem tudja alátámasztani. Konzultáltak más társönkormányzatokkal, amelyek hasonló mértékû" csatornaberuházást végeztek, és onnan vették át ezeket a mutatókat. Az is átvétel volt, hogy ha a részvételre jelentkezõ a meghatározott pénzügyi értékelési rendszerben nem éri el a 14 pontot, akkor alkalmatlanná minõsítik.
<br>A fentiekre tekintettel a kérelem elutasítását kérte.
<br>A Döntõbizottság 2003. szeptember 4-én a D.443/3/2003. számú ideiglenes intézkedésesével az eljárást felfüggesztette.
<br>Ajánlatkérõ a tárgyaláson kijelentette, hogy az ideiglenes intézkedésre tekintettel az eljárást felfüggesztette és a beérkezett részvételi jelentkezéseket nem bontotta fel.
<br>A Döntõbizottság a rendelkezésére álló iratok, valamint szóbeli és írásbeli nyilatkozatok alapján a jogorvoslati kérelemnek az alábbiak szerint részben helyt ad.
<br>A Döntõbizottság elsõdlegesen a kérelmezõ ügyfélképességét vizsgálta meg.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>A kérelmezõ a kérelmét 2003. szeptember 2-ai keltezéssel írta, akkor még bt.-ként. Ez a bt. 2003. június 27-én eldöntötte, hogy jogutódlással átalakul kft-vé. Az átalakulásra tekintettel került sor a bt. törlésére és a kft. bejegyzésére a cégnyilvántartásban 2003. szeptember 1-jei hatállyal. Az errõl szóló értesítést kérelmezõ 2003. szeptember 4-én vette át.
<br>A bt. tevékenységi körében szerepelt a 4520 mélyépítõipar, a kft. tevékenységi körében pedig a 45.21 épület, híd, alagút, közmû, vezeték építése.
<br>A gazdasági társaságokról szóló 1997. évi CXLIV. törvény 67. § (1) bekezdése szerint az átalakulással létrejövõ gazdasági társaság az átalakult gazdasági társaság jogutódja. A jogutód gazdasági társaságot illetik meg a jogelõd gazdasági társaság jogai és terhelik a jogelõd gazdasági társaság kötelezettségei.
<br>A Döntõbizottság a fentiekre tekintettel megállapította, hogy egy jogfolytonosan létezõ és a cégnyilvántartásban szereplõ, a beszerzés tárgyára vonatkozóan megfelelõ tevékenységi körrel rendelkezõ gazdasági társaság terjesztette elõ a jogorvoslati kérelmet, ezért kérelmezõ a Kbt. 79. § (3) bekezdése szerinti ügyfélképessége nem vitathatóan fennáll.
<br>A Döntõbizottság a kérelem I. pontját, hogy alkalmazhatta-e ajánlatkérõ a rövidített jelentkezési határidõt vizsgálta meg elõször.
<br>A Kbt. 28/A. § szerint, ha az ajánlatkérõ az ajánlati felhívás, illetve a részvételi felhívás közzétételétõl számított legalább negyven napnál korábban, de legfeljebb egy éven belül elõzetes összesített tájékoztatót tett közzé, és az tartalmazta legalább a közbeszerzésre vonatkozó - az 1. számú melléklet 4. pontja szerinti - adatokat, a 47. § (1) bekezdésében, a 63. § (5) bekezdésében és a 64. § (4) bekezdésében elõírt határidõk helyett negyven nap esetén huszonöt, a részvételi jelentkezés huszonöt napos határideje helyett pedig tizenöt napot lehet elõírni.
<br>A Kbt. 63. § (5) bekezdése elõírja, hogy a részvételi felhívásban a részvételi jelentkezés határideje nem határozható meg a hirdetmény közzétételétõl számított huszonöt napnál rövidebb idõtartamban.
<br>Az ajánlatkérõ a 2003. április 30-án megjelentetett elõzetes összesített tájékoztatójában 3 beszerzésrõl tett említést. Ezek közt szerepel II. Építési beruházás: Törökszentmiklós város szennyvízhálózatának kiépítése, meglevõ szennyvíztisztító hatásfoknövelése c. beszerzés.
<br>Ajánlatkérõ a 4. a) pontban a választani kívánt eljárás fajtáját nyílt eljárásban jelölte meg. Így a lehetséges ajánlattevõk joggal gondolhattak arra, hogy a beruházás értéke valószínûleg nettó 240 M Ft alatt lesz.
<br>Ajánlatkérõ a 4. b) pontban nem határozta meg a beszerzés elõrelátható mennyiségét, csak a 4. c) pont szerinti teljesítés helyét és elõrelátható határidejét jelölte meg pontosan.
<br>A Döntõbizottság a fentiek alapján megállapítja, hogy a tájékoztató nem tartalmazza teljeskörûen azokat a kötelezõen elõírt adatokat, amelyek feltételei a rövidített határidõ alkalmazásának.
<br>Ajánlatkérõ a felhívás 6. a) pontjában a részvételi jelentkezés határidejét a részvételi felhívás megjelenésének napját követõ naptól számított 16. napban állapította meg.
<br>A fentiek alapján a kérelem ezen része megalapozott, mivel ajánlatkérõ nem alkalmazhatta volna a Kbt. 28/A. § szerinti rövidített határidõt azért, mert az elõzetes tájékoztató 4. pontja nem tartalmazta teljeskörûen a kötelezõ elõírt adatokat. Ezért ajánlatkérõ megsértette a Kbt. 28/A. §-ára tekintettel a Kbt. 63. § (5) bekezdését.
<br>A Döntõbizottság a kérelem II. pontját, hogy túlzott-e a 15 millió Ft ajánlati biztosíték, és az sérti-e az esélyegyenlõséget, megvizsgálta, és a következõket állapította meg.
<br>A Kbt. 41. § (3) bekezdése szerint A biztosíték értékét az ajánlattevõk esélyegyenlõségének biztosítása mellett, a felek ajánlati kötöttségének a (4) bekezdés szerinti megsértése esetén az ajánlatkérõnél az ajánlatnak az ajánlati kötöttség ideje alatti visszavonása vagy a szerzõdésnek az ajánlattevõ érdekkörében felmerült okból történõ meghiúsulása miatt elõreláthatólag felmerülõ veszteség mértékére tekintettel kell megállapítani.
<br>A beszerzés becsült értéke 2960 millió Ft, a kért biztosíték ennek 0,5%-a.
<br>A Döntõbizottság álláspontja szerint - tekintettel a beszerzés értékére - az ajánlati biztosíték mértéke a kialakult közbeszerzési gyakorlat alapján túlzottnak nem tekinthetõ. Egy esetleges visszalépés a szerzõdéskötéstõl okozhat ekkora mértékû kárt ajánlatkérõnek, még abban az esetben is, ha lehetõvé tette maga számára, hogy második helyezettet is hirdessen. A kérelem ezen része a fenti indokok alapján megalapozatlan, ezért azt a Döntõbizottság elutasítja.
<br>A kérelem III. pontja a részvételi szakasz eredményhirdetését követõen az ajánlati felhívás és a dokumentáció megküldését sérelmezte.
<br>A Kbt. 42. § (5) bekezdése elõírja, hogy az elõminõsítési eljárás eredményének kihirdetését követõen az ajánlatkérõ az összes alkalmasnak talált részvételre jelentkezõt egyidejûleg, közvetlenül, írásban hívja fel ajánlattételre.
<br>Ajánlatkérõ a 12. "Egyéb információk" pontjában írta elõ, hogy a részvételi eljáráson eredményesen résztvevõknek a Kbt. 52. § (5) bekezdése alapján megküldi az ajánlattételi dokumentációt. Az összeget a részvételre felkért ajánlattevõknek az eredményhirdetést követõ öt napon belül át kell utalni vagy be kell fizetni.
<br>A 2003. szeptember 25-én megtartott tárgyaláson megállapításra került, hogy a hirdetmény hibásan jelent meg, mert azt tartalmazza, hogy a Kbt. 52. § (5) bekezdése alapján küldi meg a dokumentációt az eredményes ajánlattevõknek, pedig a kéziratban a Kbt. 42. § (5) bekezdése szerepel.
<br>A nyilvánvaló nyomdai hibára tekintettel a kérelmezõ ezt a tévedést nem kifogásolta, ezzel kapcsolatban jogorvoslati kérelmet nem terjesztett elõ.
<br>A Kbt. 42. § (5) bekezdése szerint az elõminõsítéses eljárás eredményének kihirdetését követõen az ajánlatkérõ az összes alkalmasnak talált részvételre jelentkezõ egyidejûleg, közvetlenül írásban hívja fel ajánlattételre. A 37. § (2) bekezdése szerint az ajánlatkérõ köteles gondoskodni arról, hogy a dokumentáció a felhívás közzétételének, illetve az ajánlattevõ részére közvetlenül való megküldésének idõpontjától kezdve legalább 15 napig rendelkezésre álljon.
<br>Jelen esetben ajánlatkérõ úgy nyilatkozott, hogy az ajánlati felhívást és a dokumentációt együtt küldi meg az eredményes jelentkezõknek. Erre a Kbt. nem ad lehetõséget, hiszen ajánlatkérõnek elõször az ajánlati felhívást kell megküldenie az eredményes jelölteknek, és az ajánlati felhívásnak kell tartalmaznia a dokumentáció kiváltásának körülményeit. Ajánlatkérõ ezt nem biztosította. Ajánlatkérõ a tárgyaláson és írásban tett nyilatkozata alapján együtt kívánta az ajánlati felhívást, illetve a dokumentációt megküldeni az eredményes jelentkezõknek. Ezzel sérült a Kbt. 37. § (1) bekezdése is, hiszen ajánlatkérõnek elõször az ajánlati felhívást kellett volna megküldenie, és ebben kellett volna szabályoznia a dokumentáció kiváltásának körülményeit úgy, hogy a 15 nap is rendelkezésre álljon ajánlattevõknek. Ajánlattevõknek a megküldött ajánlati felhívás alapján kell hogy rendelkezésre álljon 15 nap arra, hogy eldöntse az abban foglalt feltételekkel kíván-e ajánlatot tenni, és ennek érdekében a dokumentációt kiváltani. A fentiekre tekintettel a Döntõbizottság megállapítja, hogy ajánlatkérõ megsértette a Kbt. 37. § (1) és (2) bekezdését.
<br>A kérelem IV. pontja sérelmezte, hogy ajánlatkérõ a felhívás 9. a) pontjában a részvételre jelentkezõ elõzõ 3 évi (2000., 2001., 2002.) éves beszámolóját (mérlege és eredménykimutatása) kérte.
<br>A Kbt. 44. § (1) bekezdés b) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható mérlegének (egyszerûsített mérlegének, beszámolójának vagy konszolidált mérlegének) benyújtásával.
<br>A számvitelrõl szóló 2000. évi C. törvény 8. § (1) bekezdése kimondja az alábbiakat:
<br>"(1) A beszámoló formája az éves nettó árbevétel nagyságától, a mérleg fõösszegétõl, a foglalkoztatottak létszámától, mindezek határértékeitõl függ.
<br>(2) Az (1) bekezdés szerinti a beszámoló lehet:
<br>a) éves beszámoló,
<br>b) egyszerûsített éves beszámoló,
<br>c) összevont (konszolidált) éves beszámoló,
<br>d) egyszerûsített beszámoló."
<br>A 9. § (1) bekezdése az éves beszámoló készítésének a kötelezettségét a kettõs könyvvitelt vezetõ vállalkozóra írja elõ. A Döntõbizottság nem fogadhatta el ajánlatkérõ azon védekezését, miszerint a felhívásban az általa elõírt éves beszámoló egy gyûjtõfogalom a hétköznapi szóhasználatban, és ezalatt a többi beszámolót is érteni lehet.
<br>A Döntõbizottság álláspontja szerint a számviteli törvény 8. § (1) bekezdése meghatározza a beszámoló típusát, a 9. § (1) bekezdése pedig pontosan meghatározza az éves beszámoló készítésének kötelezettsége, mely vállalkozókat érint. A számviteli törvény pontos fogalommeghatározásai miatt kérelmezõ nem értelmezhette gyûjtõfogalomként az éves beszámoló kitételt.
<br>Az ajánlati felhívás ilyen megfogalmazása kizárja a jelentkezésbõl azokat a kisvállalkozásokat, amelyek például egyszerûsített éves beszámoló készítésére kötelezettek, illetve azokat a társaságokat is, amelyek összevont konszolidált éves vagy egyszerûsített beszámoló készítésére kötelezettek.
<br>Ajánlatkérõ az éves beszámoló kizárólagos követelménykénti elõírásával a Kbt. 44. § (1) bekezdés b) pontjában meghatározott több lehetséges típusú mérlegbenyújtási kötelezettséget egy bizonyos típusú, mérlegkészítésre kötelezett vállalkozásra szûkítette le. Ezzel ajánlatkérõ megsértette a Kbt. 44. § (1) bekezdés b) pontját.
<br>A jogorvoslati kérelem V. pontjában kérelmezõ azt sérelmezte, hogy ajánlatkérõ az alkalmatlanságot az elõzõ három év negatív mérleg szerinti eredményére alapozza, viszont az alkalmassági feltételek között e kritérium nem szerepel. Ugyanakkor nem határozta meg pontosan, hogy mely mûszaki-technikai eszközök hiánya jelent alkalmatlanságot.
<br>A Kbt. 44. § (1) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Kbt. 44. § (2) bekezdés b) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható mûszaki-technikai felszereltségének leírásával.
<br>A Kbt. 44. § (6) bekezdése elõírja, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>Ajánlatkérõ a felhívás 10. a) pontjában az alkalmasság körében nem írt elõ követelményt a mérleg szerinti eredmény negatív vagy pozitív mivoltával kapcsolatban.
<br>Viszont a felhívás 10. b) pontjában alkalmatlanná minõsítési szempont az, hogy ha az elõzõ 3 év bármelyikében mérleg szerinti eredménye negatív.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.
<br>A Kbt. versenyeztetési rendszere a fentiek szerint abból indul ki, hogy elsõsorban azt kell megállapítani, hogy az eljárásban részt vevõk közül ki tekinthetõ alkalmasnak a feladat megvalósítására. Ennek megfelelõen a Kbt. taxatíve felsorolja a szerzõdés teljesítéséhez szükséges pénzügyi, gazdasági, valamint mûszaki alkalmasság igazolásának különbözõ módjait. Ugyanakkor az ajánlatkérõnek az ajánlati felhívásban pontosan meg kell határoznia azokat a kritériumokat is, amelyek alapján az ajánlatkérõ a szerzõdés teljesítésére alkalmatlan. Ezzel kapcsolatban a törvény további elõírást nem ad, ezért a Döntõbizottság megítélése szerint a felhívott rendelkezéseket a Kbt. alapelveivel összhangban kell alkalmazni. Ezt azt jelenti, hogy az alkalmatlansági feltételeknek a Kbt. 44. § (1) és (2) bekezdésében foglaltakkal összefüggésben kell lenniük, ugyanakkor nem ütközhetnek az esélyegyenlõség vagy a verseny tisztaságának alapelvével.
<br>Jelen esetben az alkalmassági és alkalmatlansági feltételek a Kbt. 44. § (6) bekezdésében megkövetelt összhangja nem áll fenn, mivel az elõzõ három év bármelyikében negatív mérleg eredmény csak az alkalmatlanná minõsítési szempontoknál szerepel és az alkalmassági szempontoknál nem. Ezért az ajánlatkérõ megsértette a Kbt. 44. § (1) bekezdésére tekintettel a Kbt. 44. § (6) bekezdését.
<br>Ajánlatkérõ a felhívás 10. b) pontjában alkalmatlanná minõsítési szempontként elõírta, hogy ha "nem rendelkezik a feladat megvalósításához szükséges mûszaki-technikai felszereltséggel (alapvetõ építõipari gépek, szerszámok, földmunkagépek)".
<br>A Kbt. 44. § (6) bekezdése szerint az ajánlati felhívásban meg kell határozni, hogy mely körülmények megléte, illetõleg hiánya vagy ezek milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére.
<br>Ajánlatkérõ felsorolása a mûszaki-technikai felszereltséggel kapcsolatban tetszõleges, felületes. Ez a felsorolás nem ad módot arra, hogy a felszereltség tekintetében az ajánlattevõk objektíven fel tudják mérni alkalmasságukat mûszaki-technikai téren. A mûszaki-technikai követelmények ilyen módon történõ meghatározása az ajánlatkérõ értékelésének objektivitását, valamint annak ajánlattevõk általi átláthatóságát nem teszi lehetõvé.
<br>A Kbt. 44. § (6) bekezdése alapján ajánlatkérõnek egyértelmûen meg kell határozni, hogy mely mûszaki-technikai körülmény megléte, illetõleg hiánya vagy annak milyen mértékû fogyatékossága miatt minõsíti ajánlatkérõ az ajánlattevõt alkalmatlannak a szerzõdés teljesítésére. Ez a követelmény az ajánlati felhívásban e körben nem teljesül.
<br>A fentiekre tekintettel Döntõbizottság megállapítja, hogy ajánlatkérõ megsértette a Kbt. 44. § (6) bekezdését.
<br>Kérelmezõ kérelmének VI. pontjában sérelmezte az ajánlati felhívást az elõírt saját tõke nagysága tekintetében, mivel az sérti a verseny semlegesség és az esélyegyenlõség alapelvét.
<br>A Kbt. 44. § (7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>Ajánlatkérõ az felhívás 10. b) pontjában elõírta, hogy a szerzõdés teljesítésére alkalmatlannak tekinti a részvételi jelentkezõt, ha saját tõkéje 2003. január 1-jén nem érte el az 500 millió Ft-ot.
<br>Ajánlatkérõ álláspontja szerint önmagában a saját tõke nagysága az elõfinanszírozási beruházói kötelezettséget, valamint az építés utáni jótállási és szavatossági kötelezettségeket megfelelõen biztosítja. A Döntõbizottság álláspontja szerint a saját tõke 500 millió forintban elõírt mértéke nem biztosítja sem az elõfinanszírozási, sem a garancia, sem a szavatossági képességet. Önmagában a saját tõke mértéke, a jegyzett tõke mértékéhez való viszonyítás nélkül nem mutatja egy cég eladósodottságát sem. Ez a megfelelõen nem indokolt elõírás az amúgy megfelelõ referenciákkal rendelkezõ és teljesíteni képes, de 500 millió forint saját tõkével nem rendelkezõ cégeket kizárja az ajánlattétel lehetõségébõl. Ajánlatkérõnek legfeljebb a szerzõdés teljesítéséhez ténylegesen szükséges feltételek mértékéig lehet követelményeket elõírnia, így a saját tõke nagyságát is. Semmi nem bizonyítja azt, hogy csak minimum 500 millió forint saját tõkével rendelkezõ ajánlattevõk képesek teljesíteni jelen beszerzést. Erre tekintettel a Döntõbizottság megállapítja, hogy ajánlatkérõ megsértette a Kbt. 44. § (7) bekezdését.
<br>Kérelmezõ kérelmének VII. pontjában a pénzügyi mutatók és azok pontértékének meghatározását sérelmezte.
<br>A Kbt. 33. § (5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.
<br>A Kbt. 42. § (1) bekezdése szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.
<br>A Kbt. 63 . § (1) bekezdése szerint: Két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.
<br>A két szakaszból álló eljárások közös szabályai között a Kbt. 63. § (3) bekezdésében elõírtak szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 44. § (1) bekezdése alapján az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Kbt. 44. § (3) bekezdése szerint az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.
<br>A Kbt. 44. § (6) bekezdése szerint: Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A fent hivatkozott jogszabályhelyek egyértelmûen meghatározzák, hogy ajánlatkérõ milyen iratokat, tényeket követelhet meg a jelentkezõktõl, ajánlattevõktõl a pénzügyi, gazdasági és mûszaki alkalmasság igazolására, továbbá rögzíti annak szabályait, hogy ezen tények és iratok alapján milyen módon határozhatja meg a szerzõdés teljesítésére való alkalmatlanság megállapítását. A törvény idézett konkrét rendelkezései a törvény által megfogalmazott alapelvek érvényesülését is biztosítják azáltal, hogy a törvény céljaként megfogalmazott verseny biztosítása kizárólag a törvény által engedett keretek között kerülhessen "korlátozásra".
<br>Ajánlatkérõ tehát a törvény adta lehetõséggel élve határozhatja meg, hogy milyen pénzügyi, gazdasági és mûszaki paraméterekkel rendelkezõ cégek részvételét kívánja a közbeszerzési eljárásban.
<br>E körben ajánlatkérõt a Kbt. 44. § (7) bekezdésében foglaltak korlátozzák, mely szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia.
<br>A Kbt 44. § (7) bekezdésében foglaltak tekinthetõek korlátnak ajánlatkérõ számára az alkalmatlansági szempontok meghatározása során, azaz akkor követ el ajánlatkérõ jogsértést, ha megállapítható, hogy a felhívásban megadott szempontok nincsenek arányban a feladat ellátására kötendõ szerzõdés teljesítésének feltételeivel.
<br>A Döntõbizottságnak a kérelem keretei között abban a jogkérdésben kellett állást foglalnia, hogy az ajánlatkérõ által a felhívásban meghatározott, a jelentkezõk egyes mérlegadatai alapján megfogalmazott mutatók és az azokhoz rendelt mérõszámok, vizsgálati (pontozásos) rendszere kielégíti-e azon törvényi követelményt, melyet a Kbt. 44. § (7) bekezdése elõír.
<br>A Döntõbizottság álláspontja szerint - egyetértve az ajánlatkérõ e körben kifejtett álláspontjával - a kérdés megítéléséhez elengedhetetlen az ajánlatkérõ által megfogalmazott alkalmatlansági követelményrendszer együttes értékelése, mivel csak az ilyen szempontú vizsgálódás mellett lehet megalapozottan eldönteni, hogy ajánlatkérõ az alkalmatlansági szempontok körében betartotta-e a szükséges mértéket.
<br>A jelen eljárásban a beruházás becsült értéke bruttó 2960 millió forint. Ajánlatkérõ a felhívás 9. a) pontjában a pénzügyi, gazdasági alkalmasság igazolására kérte valamennyi pénzintézettõl származó nyilatkozatot a jelentkezõ hitel- és fizetõképességérõl, számlavezetésének kezdetérõl, fizetési kötelezettségeinek teljesítésérõl és a számláján elõforduló esetleges sorban állásról, valamint az elõzõ háromévi éves beszámolóját is.
<br>Ajánlatkérõ az elõzõeken túl a felhívás 10. a) pontjában a pénzügyi és gazdasági alkalmasság elbírálásának szempontjai között a részvételre jelentkezõk pénzügyi-gazdasági mutatóit vizsgálta a 10. aa) ponttól a 10. e) pontig.
<br>Az itt megadott mutatók meghatározásában keverednek egy cég pénzügyi és gazdasági helyzetének különbözõ aspektusból való megítéléséhez szükséges közgazdasági mutatók. Ezek a mutatók - bár önmagukban jellemezhetnek egy adott cég életében lezajló gazdasági folyamatot vagy egy-egy döntés célszerûségét, helyességét - azonban sem egyenként, sem összességükben nem adnak támpontot a jelentkezõre nézve a közbeszerzés tárgyára vonatkozó szerzõdés teljesítésére való alkalmasság megítéléséhez.
<br>Ajánlatkérõ a tárgyaláson úgy nyilatkozott, hogy a kért pénzügyi, gazdasági mutató rendszerét, azok követelményszintjét, és a hozzájuk rendelt pontszámokat más önkormányzatoktól vették át. Elismerték például a Likviditás I. mutatónál, hogy az elõírt követelményrendszer indokoltságát egzakt, matematikai módszerrel közgazdasági szempontból nem tudják alátámasztani. Így állhatott elõ az a - kérelmezõ által sérelmezett - helyzet, hogy olyan követelményszint került meghatározásra, amely szerint egy minõsített ajánlattevõ is könnyen alkalmatlanná minõsíthetõ jelen beszerzésben.
<br>Ajánlatkérõ a jogorvoslati eljárás során a követelmények felállítása körében nem tudta kellõképpen igazolni, hogy a mutatók által felállított szempontrendszer követelményeinek teljesítése nélkül a jelentkezõ a beszerzés tárgyát nem képes megvalósítani.
<br>A Döntõbizottság nem tudta elfogadni ajánlatkérõ azon hivatkozását, hogy a mutatók felhívásbani meghatározása biztosítja a teljesítést, illetve a garanciális és szavatossági kötelezettségeket.
<br>A Döntõbizottság nem tudta elfogadni ajánlatkérõ hivatkozását a tekintetben sem, hogy az általa használt alkalmasság elbírálásának szempontrendszere más önkormányzatoknál nem okozott jogi problémát, és ezért azt teljességgel átvették. A Döntõbizottság álláspontja szerint mindegyik közbeszerzés önálló közbeszerzés, az alkalmasság és alkalmatlansági feltételeket a beszerzés konkrét tárgyához kell igazítani a Kbt. 44. § (7) bekezdésének figyelembevételével.
<br>A Döntõbizottság álláspontja szerint ajánlatkérõ által elõírt mutatók szükségességét és arányosságát sem a beszerzés értéke, sem a beszerzés tárgya, illetõleg egyéb körülmény nem támasztotta alá. Önmagában az a körülmény, hogy ajánlatkérõ milyen céget látna szívesen a beszerzés tárgyának megvalósításánál, nem adhat jogszerû alapot a pénzügyi-gazdasági alkalmassági szempontok ajánlatkérõ által a felhívásban történt elõírásához, mivel azok nem teljesítik a Kbt. 44. § (7) bekezdésében elõírt követelményeket. Az alkalmassági szempontok körében meghatározott követelmények - mint az ajánlatkérõ szabadságát korlátozó egyetlen elõírás - szigorú értelmezésére azon okból is lényegi jelentõsséggel bír a Döntõbizottság megítélése szerint, mivel figyelembe véve a közbeszerzési eljárás során érvényesülõ esélyegyenlõség és verseny tisztasága alapelveket nem adhat teret ajánlatkérõnek arra, hogy az alkalmassági követelmények meghatározásánál ne a közbeszerzés tárgyához elengedhetetlenül szükséges követelményeket érvényesítsen a jelentkezõkkel szemben. Az alkalmatlansági szempontok meghatározásának ilyen irányú gyakorlatának kialakulása a verseny indokolatlan és jogsértõ korlátozásához vezethet, amely tendencia semmi esetre sem kívánatos a közbeszerzési eljárások során.
<br>A fentiek alapján a felhívásban megadott alkalmassági és alkalmatlansági követelményeket összevetve a Döntõbizottság nem találta a 10. a) pontjaiban elõírt szempontokat a Kbt. 44. § (7) bekezdése szerintinek, azaz a konkrét közbeszerzés tárgyára nézve korlátozottnak, illetve a beszerzés értékére tekintettel - legfeljebb a szerzõdés teljesítéséhez - ténylegesen szükséges mértékûnek.
<br>A fentiekre tekintettel a Döntõbizottság a jogorvoslati kérelem ezen részét megalapozottnak találta, és megállapította, hogy ajánlatkérõ megsértette a Kbt. 44. § (7) bekezdését.
<br>Tekintettel a fent leírtakra a Döntõbizottság a rendelkezõ részben foglaltak szerint határozott és a Kbt. 88. § (1) bekezdés a) pontja alapján a megalapozatlan kérelmet elutasítja, a c) pontja alapján megsemmisíti az ajánlatkérõnek a közbeszerzés folyamán hozott döntését és a d) pontja alapján megállapítja a rendelkezõ részben meghatározott jogsértések megtörténtét, továbbá az f) pont alapján bírságot alkalmazott.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.
<br>A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.
<br>Miután a Kbt. 88. § (1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.
<br>A Döntõbizottság a bírság összegének megállapításakor a Kbt. 88. § (5) bekezdésben foglaltakat vette figyelembe, e körben arra volt tekintettel, hogy ajánlatkérõnek a Kbt. 88. § (8) bekezdés alapján módja van a megállapított jogsértés kiküszöbölésére. A Döntõbizottság úgy ítélte meg, hogy a jogsértõ követelményeket tartalmazó részvételi felhívás teljes terjedelmében történõ megsemmisítésével adja meg ajánlatkérõ számára a lehetõséget, hogy az adott közbeszerezési eljárásban az alkalmasság megítélésére szolgáló körülményeket mérlegelve állapítsa meg az alkalmatlansági szempontokat úgy, hogy megfelelõ tartalmú felhívás közzétételével új eljárást folytathat le.
<br>A Kbt. 88. § (1) bekezdés f) pontjában megfogalmazottak szerint a Döntõbizottság köteles bírságot alkalmazni a jogsértésért felelõs szervezettel, illetve személlyel szemben is, jelen esetben a becsatolt iratok között fellelhetõ ajánlatkérõ által a Kbt. 31. § (6) bekezdése alapján elkészített belsõ felelõsségi rendet szabályozó irat alapján nem volt megállapítható egyszemélyi felelõsség, ezért e körben bírság kiszabására sem került sor.
<br>A költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 13.
<br>
<br>Dr. Szaller Ottó s. k.,	Bujdosó Gézáné s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>