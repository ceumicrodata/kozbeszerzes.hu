<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8959)
</h2>
<br>1024 Budapest, Margit krt. 85.
<br>Ikt.sz.: D.484/13/2003.
<br>
<br>Tárgy: a Ratio Siculum Kft. jogorvoslat kérelme az Educatio Kht. közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Ratio Siculum Kft. (1123 Budapest, Alkotás u. 21., képviseli: dr. Knipl Zoltán ügyvéd, 1075 Budapest, Dohány u. 37., a továbbiakban: kérelmezõ) által az Educatio Társadalmi Szolgáltató Kht. (1082 Budapest, Üllõi út 80/E., képviseli: dr. Ollé György ügyvéd, 6722 Szeged, Gutenberg u. 3. mfszt. 3., a továbbiakban: ajánlatkérõ) "a dokumentációban foglalt specifikáció kötelezõ részeinek megfelelõ iskolaadminisztrációs rendszer egy vagy több régióban történõ bevezetése a telepített verzió örökös felhasználási jogának átadásával, sikeres próbaüzemek által (intézményi megrendelés esetén) a rendszer 3 éven keresztül garantált áron történõ értékesítésére, bérbeadására, támogatására, mûködtetésére és jogszabály-követési verzióváltozások végrehajtására" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a felek nyilatkozatai és a rendelkezésre álló iratok alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. szeptember 10-i számában a rendelkezõ részben meghatározott tárgyú hirdetmény közzétételével induló tárgyalásos közbeszerzési eljárást kezdeményezett.
<br>Ajánlatkérõ a beszerzés tárgyát a részvételi felhívás 3. a) pontjában az alábbiak szerint határozta meg:
<br>"A beszerzés tárgya és mennyisége: a dokumentációban foglalt specifikáció kötelezõ részeinek megfelelõ iskolaadminisztrációs rendszer (RENDSZER) egy vagy több régióban (ezek a következõk: a magyarországi tervezési-statisztikai régiók: 1. Közép-Magyarország (KMO) Budapest és Pest megye, 2. Közép-Dunántúl (KDT) Fejér, Komárom-Esztergom, Veszprém megye, 3. Nyugat-Dunántúl (NYDT) Gyõr-Moson-Sopron, Vas, Zala megye, 4. Dél-Dunántúl (DDT) Baranya, Somogy, Tolna megye, 5. Észak-Magyarország (ÉMO) Borsod-Abaúj-Zemplén, Heves, Nógrád megye, 6. Észak-Alföld (ÉAF) Hajdú-Bihar, Jász-Nagykun-Szolnok megye, 7. Szabolcs-Szatmár-Bereg megye, 8. Dél-Alföld (DAF) Bács-Kiskun, Békés, Csongrád megye) a részvételre jelentkezõ által kiválasztott, együttmûködésre kész referenciaintézményekben (régiónként 20 intézményben) történõ bevezetésére, a telepített verzió örökös felhasználási jogának átadásával, sikeres próbaüzemek után (intézményi megrendelés esetén) a RENDSZER 3 éven keresztül garantált áron történõ értékesítésére, bérbeadására, támogatására, mûködtetésére és jogszabálykövetési verzióváltozások végrehajtására.
<br>A RENDSZER bevezetése tartalmazza az alábbiakat:
<br>
<br>1. Az ajánlatkérõ által megvásárolandó RENDSZER-szoftver felhasználói jogának 3. alpontban meghatározott intézmények részére történõ átadását, az adatbázismotor és valamennyi mûködéshez szükséges feltétel biztosítását a hardver- és operációs rendszeren kívül.
<br>
<br>2. A RENDSZER bevezetését (telepítés, testreszabás, üzembe helyezés - az ajánlatkérõ elfogadja a meglévõ rendszer továbbfejlesztését vagy kész rendszert is).
<br>
<br>3. A RENDSZER felhasználói és üzemeltetõi szintû oktatását, az ajánlatkérõ által kijelölt személyek (5 fõ) részére, valamint felhasználói szintû oktatást azon intézményeknél, ahová a RENDSZER bevezetésre kerül.
<br>
<br>4. A RENDSZER a 3. pontban meghatározott intézmény(ek)re történõ testreszabását, magyar nyelvû felhasználói kézikönyvének átadását, felhasználói támogatást (ügyfélszolgálatot).
<br>
<br>5. A RENDSZER a 3. pontban meghatározott intézmény(ek)ben történõ mûködtetéséhez szükséges szoftver- és hardver infrastruktúra meghatározását.
<br>A hardverek és a rendszerszoftverek, valamint azok telepítési szolgáltatásainak beszerzése nem része jelen beszerzésnek.
<br>Az ajánlatban kiegészítõ információként kötelezõen meg kell adni az 1 éves garanciális idõszakra vonatkozó mûködéstámogatást követõ 2 évre történõ mûködéstámogatás és verziókövetés (jogszabálykövetés) árát."
<br>Ajánlatkérõ az ajánlati felhívásban meghatározta azt, hogy többváltozatú ajánlatot nem lehet tenni, azonban részajánlatot lehet tenni, mégpedig a 3. a) pontban meghatározott régiónként kell ajánlatot tenni olyan esetben is, ha az ajánlattevõ teljes beszerzésre kíván ajánlatot tenni.
<br>Ajánlatkérõ a részvételi felhívás 8. pontjának elsõ nagy francia bekezdésében az alábbiakat tüntette fel.
<br>"A résztvevõk pénzügyi, gazdasági és mûszaki alkalmassága igazolására kért adatok és tények: a részvételre jelentkezõnek, illetõleg a teljesítésbe a közbeszerzés értékének 10%-át meghaladó mértékben igénybe venni kívánt alvállalkozójának a szerzõdés teljesítéséhez szükséges pénzügyi, gazdasági és mûszaki alkalmassága igazolására kért adatok és tények:
<br>- az összes számlavezetõ pénzintézettõl származó, 30 napnál nem régebbi eredeti nyilatkozat, amelyben legalább az alábbiaknak kell szerepelniük:
<br>- mióta vezeti a részvételre jelentkezõ és alvállalkozója számláját,
<br>- a részvételre jelentkezõ és alvállalkozója számláján az utóbbi két (2002-2003. évben volt-e sorban állás, ha igen, mekkora összegben és milyen idõtartammal."
<br>Ajánlatkérõ a részvételi felhívás 9. a) pontjának elsõ nagy francia bekezdésében meghatározta az alábbiakat:
<br>"A részvételre jelentkezõk alkalmassága elbírálásának szempontjai:
<br>- a részvételre jelentkezõnek számlavezetõ pénzintézeteivel fennálló kapcsolatának huzamossága, sorban állás hiánya."
<br>Ajánlatkérõ a részvételi felhívás 9. b) pontjában az alkalmatlanná minõsítés szempontjai között az alábbiakat is feltüntette:
<br>"A részvételre jelentkezõnek a szerzõdés teljesítésére alkalmatlanná minõsítésének szempontjai:
<br>- a részvételre jelentkezõ számláján az utóbbi 2 évben (2002-2003.) 30 napot meghaladó idõtartamig sorban állás fordult elõ"
<br>Ajánlatkérõ a részvételi felhívás 10. pontjában meghatározta, hogy az általa meghívni kívánt ajánlattevõk keretszáma hét.
<br>Ajánlatkérõ a részvételi felhívás 13. "Egyéb információk" címû pontjának c) alpontjában az alábbiakat határozta meg:
<br>"Ha a részvételre jelentkezõ cégkivonatában a beszerzés tárgya szerinti tevékenység nem szerepel, a részvételre jelentkezés érvénytelennek minõsül."
<br>Kérelmezõ 2003. szeptember 26-án nyújtott be jogorvoslati kérelmet a Döntõbizottsághoz, melyben a beszerzés tárgyának nem kellõ pontosságú meghatározását és a Kbt. rendelkezéseivel ellentétesen meghatározott alkalmasság, illetve alkalmatlanná minõsítési feltételeket kifogásolta a részvételi felhívásban.
<br>Kérelmének indokolásául elõadta, hogy a részvételi felhívás 3. a) pontjában a beszerzés tárgya nincs olyan pontosan meghatározva, amelybõl megállapítható lenne, hogy egy már meglévõ rendszer, illetve egy új rendszer kialakítása a beszerzés tárgya, tehát már csak egy meglévõ rendszerrel, vagy pedig újonnan fejlesztendõ rendszerrel lehet pályázni. Álláspontja szerint a részvételi felhívás alapján nem lehet megállapítani, hogy az "iskolaadminisztrációs rendszer" fogalom pontosan mit takar, vagyis a beszerezni kívánt szoftvernek milyen tevékenységek ellátására kell alkalmasnak lennie. Álláspontja szerint a beszerzés tárgyának ilyen módon történõ, nem kellõ pontosságú meghatározásával ajánlatkérõ megsértette a Kbt. 33. § (1) bekezdését. Sérelmezte továbbá azt, hogy a részvételi felhívás 9. a) pontjának elsõ francia bekezdésében ajánlatkérõ az alkalmasság elbírálásának szempontjai között feltüntette a részvételre jelentkezõnek a számlavezetõ pénzintézeteivel való kapcsolatának huzamosságát is, mely álláspontja szerint nem felel meg a Kbt. 44. §-ában meghatározott rendelkezéseknek. Az általa elõadottak alapján kérte ideiglenes intézkedésként a közbeszerzési eljárás felfüggesztését, valamint a részvételi felhívás megsemmisítését.
<br>Ajánlatkérõ a jogorvoslati kérelemre tett írásbeli észrevételében és a tárgyaláson tett nyilatkozatában elõadta, hogy álláspontja szerint kérelmezõ nem rendelkezik ügyfélképességgel, mert kérelmezõ nem biztos, hogy rendelkezik a szükséges tevékenységi körökkel, ugyanis kérelmezõ rákérdezett a beszerzéssel kapcsolatos, illetve ahhoz szükséges tevékenységi körökre is.
<br>Hivatkozott továbbá arra, hogy a részvételi szakaszban nem ad dokumentációt, azt majd az alkalmasnak minõsített részvételre jelentkezõk kaphatják meg az ajánlattételi szakban. Álláspontja szerint nem feladata meghatározni, hogy az ajánlattevõ kész, vagy fejlesztés alatt lévõ megoldásra nyújtsanak-e be ajánlatot, már csak azért sem, mert ezzel a lehetséges ajánlattevõk számát csökkentenék. Továbbá egy új rendszer fejlesztése elhatározás, pénz, idõ és humánerõforrás kérdése, és ezek mindegyike az ajánlattevõk kompetenciájába tartozik és a Kbt. az esélyegyenlõség biztosítása címén sem írja elõ ajánlatkérõnek azt, hogy egy új fejlesztést követeljen meg.
<br>Ajánlatkérõ hét pályázót hajlandó ajánlattételre felhívni, amely még akkor is széles kör, ha nem veszi figyelembe a lebonyolítás szûk idõkorlátait. Álláspontja szerint a közbeszerzési eljárás során a Kbt. szerinti körben határozta meg az alkalmassági feltételeket és az alkalmatlansági elõírásokat, amelyek esetén a pályázó alkalmatlannak minõsül. Hivatkozott arra, hogy a Kbt. egyik alapelve, hogy a közpénz elköltése során a közbeszerzési pályázatokban csak arra alkalmas cégek vegyenek részt. Álláspontja szerint a megbízhatóság egyik jele, ha a pályázónak stabil banki kapcsolatai vannak, akik igazolják, hogy kiszámítható, stabil, megbízható üzleti partner. Elõadta azt is, hogy tekintettel arra, hogy nem határoztak meg a banki kapcsolat huzamosságával kapcsolatban alkalmatlanná minõsítési feltételt, ezért ennek alapján az általuk vizsgálni kívánt 2 évnél rövidebb banki kapcsolattal rendelkezõ és a többi feltételnek megfelelõ részvételi jelentkezõt is alkalmasnak kell minõsíteniük a szerzõdés teljesítésére.
<br>A fentiek alapján kérte a megalapozatlan jogorvoslati kérelem elutasítását.
<br>Egyéb érdekeltek közül a Mentor Kft. tett észrevételt, melyben elõadta, hogy álláspontja szerint az ajánlatkérõ a Kbt. rendelkezéseivel összhangban járt el a részvételi felhívás feltételeinek meghatározása során.
<br>A Döntõbizottság a D.484/3/2003. sz. határozatával ideiglenes intézkedésként 2003. szeptember 29-én a közbeszerzési eljárást felfüggesztette.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Döntõbizottság elõször a kérelmezõ ügyfélképességét vizsgálta meg.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.
<br>A jogorvoslati kérelem benyújtására jogosultak körét meghatározó, fenti jogszabályhely egyértelmû a tekintetben, hogy az ajánlattevõ és az ajánlatkérõ kérelmezõként a jogorvoslati eljárás részese lehet, az további vizsgálódást nem igényel. Más a helyzet viszont a közbeszerzési eljárásban nem ajánlattevõként, illetve ajánlatkérõként résztvevõk esetében. Az egyéb érdekelti minõségben a jogorvoslati eljárás kezdeményezésének lehetõségét az alapozza meg, hogy megállapítható-e érintettsége a konkrét közbeszerzési eljárással, azaz jogilag releváns érdeke fûzõdik-e ahhoz, hogy a Döntõbizottság a jogorvoslati eljárás keretében az ajánlatkérõ eljárásának jogsértõ voltát megállapítsa.
<br>A Döntõbizottság a kérelmezõ cég kivonatának vizsgálata alapján megállapította, hogy kérelmezõ tevékenységei körei között szerepel 7210'03 hardver-szaktanácsadás, 7221'03 szoftverkiadás, 7222'03 egyéb szoftver-szaktanácsadás, -ellátás, 7230'03 adatfeldolgozás, 7240'03 adatbázis-tevékenység, online kiadás, 7250'03 irodagép-, számítógép-javítás, 7260'03 egyéb számítástechnikai tevékenység, 7310'03 mûszaki kutatás, fejlesztés, 7320'03 humán kutatás, fejlesztés, 7420'03 mérnöki tevékenység, tanácsadás és 7430'03 mûszaki vizsgálat elemzés.
<br>Ajánlatkérõ a tevékenység ellátásához szükséges tevékenységek körét az alábbiak szerint határozta meg:
<br>"A következõ TEÁOR-számok alapján meghatározott tevékenységek bármelyike elfogadható a cégkivonatban:
<br>- 72 számítástechnikai tevékenység
<br>- 73 kutatás, fejlesztés
<br>- 74,2 mérnöki tevékenység, tanácsadás
<br>- 74,3 mûszaki vizsgálat, elemzés"
<br>A Döntõbizottság a fentiek alapján megállapította, hogy kérelmezõ a beszerzés tárgyaként meghatározott tevékenység végzéséhez, illetve a beszerzés tárgyához kapcsolódó tevékenységi köröket, tevékenységet végezheti és potenciális ajánlattevõ lehet. Ennek megfelelõen a Döntõbizottság álláspontja szerint kérelmezõnek jogos érdeke fûzõdik ahhoz, hogy ajánlatkérõ az ajánlati felhívás tartalmát a Kbt.-ben foglaltak szerint határozza meg.
<br>A felhívásnak nem a Kbt. rendelkezéseinek megfelelõ szövege vitathatatlanul sértheti kérelmezõ azon jogát, hogy részvételre jelentkezõként részt vehessen a közbeszerzési eljárásban. Ennek alapján a részvételi felhívás alkalmassági feltételeinek nem a Kbt. rendelkezéseivel összhangban, azoknak megfelelõen végzett meghatározása a részvétel lehetõségének kizárásához vezethet. Ennek alapján a Döntõbizottság álláspontja szerint kérelmezõ a részvételi felhívás feltételeivel kapcsolatban rendelkezik ügyfélképességgel.
<br>Döntõbizottság ezt követõen az alkalmassági feltételek meghatározását vizsgálta meg.
<br>A Kbt. 44. § (1) bekezdés a) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható a pénzügyi intézménytõl származó - errõl szóló - nyilatkozattal.
<br>A Kbt. 44. § (3 ) bekezdés szerint az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdés szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>Ajánlatkérõ a részvételi felhívás 8. pontjának elsõ nagy francia bekezdésében arra vonatkozóan kért pénzintézeti nyilatkozatot - többek között -, hogy mióta vezeti a konkrét pénzintézet a részvételi jelentkezõ bankszámláját.
<br>A részvételi felhívás 9. pontjának elsõ francia bekezdésében a részvételi jelentkezõk alkalmasságának elbírálása szempontjai között ajánlatkérõ meghatározta a jelentkezõ számlavezetõ pénzintézettel fennálló kapcsolatának huzamosságát is, azonban a részvételi felhívás 9. b) pontjában ezzel kapcsolatban alkalmatlanná minõsítési feltételt nem tüntetett fel. A Kbt. 44. § (1) bekezdése a szerzõdés teljesítéséhez szükséges pénzügyi, gazdasági alkalmasság igazolása körében az ajánlattételt megelõzõ legfeljebb 3 évvel kapcsolatban kér, illetve határoz meg forgalmi, illetve pénzügyi adatokat. A Kbt. 44. § (1) bekezdése alapján a pénzügyi alkalmasságot pénzügyi intézménytõl származó errõl szóló nyilatkozattal is lehet a igazolni. A Kbt. nem határozza meg azt, hogy a pénzügyi intézménytõl származó nyilatkozatnak konkrétan mit kell tartalmazni. A Döntõbizottság álláspontja szerint a részvételre jelentkezõnek a számlavezetõ pénzintézeteivel fennálló kapcsolatának huzamossága csupán része annak, hogy a következõ francia bekezdéssel kiegészülve az utóbbi 2 évben adott esetben fennálló sorban állásról a pénzintézet nyilatkozni tudjon.
<br>A Döntõbizottság álláspontja szerint a Kbt. rendelkezései a pénzügyi intézménytõl származó nyilatkozat tartalmával kapcsolatos lehetséges alkalmasság igazolási körben lehetõvé tették a közbeszerzési eljárások során kialakult azon gyakorlatnak az alkalmazását, hogy a számlán elõforduló sorban állást alkalmatlanná minõsítési szempontként határozhassák meg.
<br>Ajánlatkérõ a 2002. és 2003. évre vonatkozóan rendelkezett úgy, hogy 30 napot meghaladó idõtartamú sorban állás alkalmatlanná minõsítési szempont. Ezzel kapcsolatban értelmezhetõ a részvételi felhívás 9. a) pontjának elsõ francia bekezdésében szereplõ, a kapcsolat huzamosságára vonatkozó nyilatkozati elõírás, és ez a Döntõbizottság álláspontja szerint összhangban van a Kbt. rendelkezéseivel. A Kbt. rendelkezései nem engedik meg, hogy ajánlatkérõ a teljesítéssel kapcsolatban nem álló, illetve túlzó mértékû alkalmassági feltételeket határozzon meg a pénzügyi alkalmasság körében, így e bekezdés biztosítja azt, hogy az elõírt pénzügyi alkalmassági feltételeknek a beszerzés tárgyára figyelemmel a beszerzés értékével arányban kell állniuk. Ajánlatkérõ a pénzintézeti nyilatkozat elõírásával és ezáltal a pénzügyi kapcsolat stabilitásának bemutatásával a Kbt. rendelkezésének megfelelõen határozott meg alkalmassági feltételt. Ez az alkalmassági feltétel a Kbt. 44. § (7) bekezdésének rendelkezésével is összhangban van, hiszen nem indokolatlanul túlzó, illetve teljesíthetetlen mértékû és a Kbt. rendelkezései nem zárják ki ilyen tartalmú banki nyilatkozat megkövetelését.
<br>A Döntõbizottság álláspontja szerint ajánlatkérõ a Kbt. 44. § (1) bekezdés a) pontja, és 44. § (7) bekezdés rendelkezésével összhangban határozta meg a pénzintézeti nyilatkozat tartalmával kapcsolatos elõírását a részvételi felhívásban. Tekintettel arra, hogy ajánlatkérõ a pénzintézeti nyilatkozat elõírásával kapcsolatos eljárása megfelel a Kbt. tételes rendelkezéseinek, így e körben az alapelvi szabályokat sem sértette meg ajánlatkérõ. Ennek alapján a jogorvoslati kérelem e része megalapozatlan.
<br>A Döntõbizottság ezt követõen a beszerzés tárgyának nem kellõ mértékben történõ meghatározottságát vizsgálta meg.
<br>A Kbt. 33. § (1) bekezdése alapján az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>Ajánlatkérõ a részvételi felhívás 3. a) pontjában tételesen meghatározta azt, hogy milyen területeken, hány db szoftver telepítésére kerül sor, ennek keretében meghatározta azt is, hogy a telepített verziók örökös felhasználási jogának átadásával kerül megvalósításra a beszerzés, ezzel egyértelmûen meghatározta azt is, hogy nem az ajánlatkérõ tulajdonában lévõ szoftvereket kell telepíteni, hanem az ajánlattevõ tulajdonában lévõ szoftverrel kell ajánlatot tenni.
<br>Ajánlatkérõ a szoftver bevezetésével kapcsolatban 5 pontban további pontosításokat határozott meg, mely a nyertes ajánlattevõ majdani feladataival kapcsolatos részletes tájékoztatást tartalmaz.
<br>Ajánlatkérõ a beszerzés tárgyát iskolaadminisztrációs rendszerként határozta meg. Ezzel kapcsolatban a részvételi felhívásban megfelelõ iskolaadminisztrációs rendszerek készítésével kapcsolatos referenciák meglétét, ilyen referenciák csatolását írta elõ alkalmassági igazolásához szükséges feltételként, és ezzel kapcsolatban alkalmatlanná minõsítési szempontként határozta meg azt, ha a részvételre jelentkezõnek még nincs iskolaadminisztrációs rendszerek készítésével, bevezetésével, illetve testreszabásával, mûködési támogatásával kapcsolatos korábbi munkája, illetve hasonló tapasztalata. Ennek alapján a beszerzés tárgya egyértelmûen meghatározható, szakmailag kötött fogalmat jelent, mely alapján az egyes iskolákban, oktatási intézményekben felmerülõ valamennyi adminisztrációs tevékenységet végzõ szoftvereknek, felhasználói programoknak a rendelkezésére bocsátása és telepítése a beszerzés tárgya.
<br>Tekintettel arra, hogy ajánlatkérõ a részvételi felhívás közzétételével induló tárgyalásos eljárást választotta, így az elsõ szakaszban csupán az alkalmasság vizsgálata az eljárás tárgya, tehát a konkrét beszerzési tárgynak, vagyis annak, hogy milyen elvárásoknak kell megfelelni a konkrét szoftvernek, illetve milyen elvárásokat fogalmaznak meg ezzel kapcsolatban az általános adminisztrációs tevékenységen túl, az eljárás elsõ szakaszában még nincs jelentõsége. Így az ajánlatkérõ által választott azon megoldás, hogy az ajánlati szakban a részvételi felhívást követõen a szerzõdés teljesítésére alkalmasnak talált és ajánlattételre felhívott részvételre jelentkezõknek küldi meg az ajánlati felhívás és az ehhez kapcsolódó dokumentációt, egy dokumentációban specifikálja az iskolaadminisztrációs rendszer további pontos elvárásait, illetve paramétereit, a Döntõbizottság szerint összhangban van a Kbt. 33. § (1) bekezdésének rendelkezésével, hiszen ennek alapján minden potenciális ajánlattevõ azonos eséllyel nyújthat be az eljárás e szakában részvételi jelentkezést. Ennek alapján a jogorvoslati kérelem e része is megalapozatlan.
<br>A fentiekben kifejtettek alapján a Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelmet a Kbt. 88. § (1) bekezdés a) pontja alapján elutasította, míg a költségek viselésérõl a Kbt. 88. § (1) bekezdés h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 29.
<br>
<br>Dr. Nagy László Gábor s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>