<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9011)
</h2>
<br>1024 Budapest, Margit krt. 85.
<br>Ikt.sz.: D.500/12/2003.
<br>
<br>Tárgy: a Hungaropharma Rt. I. r. kérelmezõ és a Biogate Hungary Trading Kft. II. r. kérelmezõ jogorvoslati eljárása a Baranya Megyei Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Hungaropharma Gyógyszerkereskedelmi Rt. (1061 Budapest, Király u. 12., a továbbiakban: I. r. kérelmezõ) és a Biogate Hungary Trading Kft. (1114 Budapest, Bartók Béla út 15/A., a továbbiakban: II. r. kérelmezõ) által a Baranya Megyei Kórház (7623 Pécs, Rákóczi út 2., a továbbiakban: ajánlatkérõ) "Baranya Megyei Kórház anyagszükséglete a I. pontban megadott árucsoportokban 1132 tételben, II. a kihelyezett raktár üzemeltetése a I. pontban meghatározott anyagok-eszközök vonatkozásában, III. gyógyszerek és diagnosztikumok szállítása" tárgyú közbeszerzési eljárása ellen indított jogorvoslati eljárást megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. július 16-i 29. számában 4997/2003 sz. alatt hirdetmény közzétételével induló tárgyalásos eljárást tett közzé a Kbt. 70. § (1) bekezdés a) pontja alapján a rendelkezõ részben meghatározott tárgyban.
<br>Az ajánlattételi határidõre 2003. szeptember 10-re ajánlatot nyújtott be az I. és II. rész tekintetében az Euromedic Trading Kft., a I. r. kérelmezõ és II. r. kérelmezõ. A III. rész tekintetében az Euromedic Pharma Rt. és a I. r. kérelmezõ.
<br>Az eredményhirdetés 2003. szeptember 30-án volt, eszerint az I., II. rész nyertese az Euromedic Trading Kft., a III. részé az Euromedic Pharma Rt. lett.
<br>Az I. r. kérelmezõ 2003. október 3-án nyújtott be jogorvoslati kérelmet a Döntõbizottsághoz, melyben mindhárom részajánlat elbírálását sérelmezte.
<br>A II. r. kérelmezõ 2003. október 15-én nyújtott be jogorvoslati kérelmet a Döntõbizottsághoz, melyben mindhárom részajánlat elbírálását sérelmezte.
<br>A Döntõbizottság D.500/3/2003. számú határozatával mindhárom beszerzési tárgyra vonatkozó szerzõdés megkötését megtiltotta ideiglenes intézkedés keretében.
<br>A Döntõbizottság a D.500/9/2003. sz. határozatával a Kbt. 79. § (6) bekezdése alapján az eljárását hivatalból kiterjesztette.
<br>A I. r. kérelmezõ 2003. október 17-i kérelmében bejelentette, hogy a jogorvoslati kérelmét visszavonja és kéri a jogorvoslati eljárás megszüntetését.
<br>A II. r. kérelmezõ 2003. október 21-én bejelentette, hogy a kérelmét visszavonja.
<br>A Kbt. 79. § (1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 79. § (2) bekezdése alapján a Bizottság eljárása kérelemre vagy hivatalból indul.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. Mivel a Kbt. 79. § (6) bekezdése alapján a bizottság folyamatban lévõ eljárásban járhat el hivatalból, ezért a kérelmek visszavonása miatt az eljárás megszüntetése a hivatalból való vizsgálatra is kiterjed.
<br>A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a rendelkezõ részben foglaltak szerint a jogorvoslati eljárást megszüntette. Az eljárás megszüntetésére tekintettel a D.500/3/2003. számú ideiglenes intézkedést tartalmazó határozat is hatályát veszti.
<br>A Döntõbizottság a költségek viselésérõl a Kbt. 88. § (1) bekezdés h) pontja szerint határozott.
<br>A Kbt. 89. § (1) bekezdése szerint a Bizottság határozata ellen nincs helye fellebbezésnek. Akinek jogát, vagy jogos érdekét a Bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így a határozat bírósági felülvizsgálatának nincs helye.
<br>
<br>Budapest, 2003. október 22.
<br>
<br>
<br>Dr. Csanádi Péter s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Szaller Ottó s. k.,
<br>közbeszerzési biztos
<br>
<br>
<br><br></body></html>