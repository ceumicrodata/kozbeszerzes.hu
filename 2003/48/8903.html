<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8903)
</h2>
<br>1024 Budapest, Margit krt. 85.
<br>Ikt.sz.: D.473/7/2003.
<br>
<br>Tárgy: az EUROLAB Kft. jogorvoslati kérelme a Országos Vérellátó Szolgálat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az EUROLAB Kft. (1143 Budapest, Hungária krt. 109., a továbbiakban: kérelmezõ) jogorvoslati kérelmének, melyet a Országos Vérellátó Szolgálat (1113 Budapest, Karolina út. 19-21., nevében eljár: Hospitrade Kft., 1118 Budapest, Otthon u. 42., képviseli: dr. Hargitai László ügyvéd, 1114 Budapest, Bartók Béla út 15/B. I/5., a továbbiakban: ajánlatkérõ) "6 db vérzsákcentrifuga és asztali centrifugák leszállítása, telepítése, üzembe helyezése, próbaüzeme és a kezelõszemélyzet betanítása" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel az 52. § (1) bekezdését és a 60. § (1) bekezdés b) pontját, ezért megsemmisíti ajánlatkérõnek az érvénytelenség körében a kérelmezõ vonatkozásában hozott és eljárást lezáró döntését.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Az ajánlatkérõ 2003. július 2-án, a Közbeszerzési Értesítõ 27. számában 4788/2003 szám alatt ajánlati felhívást tett közzé nyílt közbeszerzési eljárás megindítására a fenti tárgyban.
<br>Az ajánlati felhívás 11. a) és b) pontjában határozta meg ajánlatkérõ az ajánlattevõk és a Kbt. 43. § (2) bekezdés b) pontja szerinti alvállalkozók pénzügyi, gazdasági és mûszaki alkalmassága igazolásával kapcsolatos követelményeit. Az ajánlatokat az összességében legelõnyösebb ajánlat szempontja szerint kívánta elbírálni. Meghatározta az ennek megítélésére szolgáló részszempontokat, súlyszámokat, pontszámokat és az értékelés módszerét.
<br>Többváltozatú ajánlattételre volt lehetõség a felhívás 14. pontja alapján. Ajánlatkérõ részajánlattétel lehetõségét is biztosította.
<br>Ajánlatkérõ a felhívás 16. b) pontjában az ajánlathoz csatolandó igazolások és nyilatkozatok körében a Kbt. 46. § szerinti nyilatkozatokat és igazolásokat - a (3) és (9) bekezdések kivételével - kérte.
<br>A felhívás 16. c) pontja szerint hiánypótlásra lehetõséget nem biztosított.
<br>Ajánlatkérõ ajánlati dokumentációt készített, amelynek II. fejezetében írta elõ az ajánlat érdemi részének elkészítésére vonatkozó szabályokat.
<br>A 15.1. pont második francia bekezdése szerint: "Ajánlattevõ csatolja azon nyilatkozatát, melyben megjelöli a közbeszerzésnek azt a részét, amellyel összefüggésben harmadik személlyel szerzõdést fog kötni, e szervezet (személy) meghatározása nélkül (6. sz. melléklet)".
<br>A harmadik bekezdés szerint: "mely az általa a közbeszerzés értékének 10%-át meghaladó mértékben igénybe venni kívánt alvállalkozókra vonatkozik (7. sz. melléklet)".
<br>A 15.1. pont negyedik francia bekezdése szerint: "Ajánlattevõ csatolja továbbá azon nyilatkozatát, amelyben megjelöli a teljesítésben egyébként - a közbeszerzés értékének 10%-át meghaladó mértékben - résztvevõ szervezeteket (személyeket)." Erre vonatkozóan csatolni kellett a 8. sz. mellékletet, mely hivatkozott a Kbt. 43. § (2) bekezdés c) pontjára. Ez az ajánlati dokumentáció 41/22. oldalán volt található.
<br>A dokumentáció 15.1. pontjának utolsó francia bekezdése szerint a csatolt szállítási szerzõdés tervezetét ki kell tölteni.
<br>A szállításiszerzõdés-tervezet 11. pontjában a szállító kötelezi magát arra, hogy a jótállási feladatok ellátására megfelelõ felkészültségû szerviz bázist tart fenn. A szervizfeladatokat ellátó cég vonatkozásában a 11. sz. mellékletet kellett ajánlattevõknek csatolni.
<br>Az ajánlattételi határidõ: 2003. augusztus 12. volt. Kérelmezõn kívül ajánlatot tett a Csertex Kft., a MERCK Kft., a REALINFO Kft., valamint az OMKER 99 Kft. A kérelmezõ ajánlatában az elõírt módon, az 51. oldalon nyilatkozott a Kbt. 43. § (2) bekezdés b) pontja szerinti alvállalkozók és az 53. oldalon a 43. § (2) bekezdés a) pontja szerint igénybe venni kívánt harmadik személy tekintetében. A kérelmezõ ajánlata nem tartalmazta a 8. sz. mellékletet. A 11. sz. mellékletben kérelmezõ nyilatkozott az általa szállított termékek magyarországi szakszervizét ellátó cégrõl, annak megnevezésével.
<br>Az eredményhirdetés idõpontja 2003. szeptember 3. volt, melyen ajánlatkérõ az eljárás eredménytelenségét hirdette ki valamennyi ajánlat érvénytelensége miatt. Kérelmezõ ajánlatának érvénytelenségét a Kb. 43. § (2) bekezdés c) pontja szerinti nyilatkozat hiánya miatt állapította meg.
<br>Kérelmezõ 2003. szeptember 18-án nyújtotta be jogorvoslati kérelmét, melyben kérte, hogy a Döntõbizottság semmisítse meg az ajánlatkérõ eljárást lezáró döntését és kötelezze az eljárási költségek viselésére.
<br>Sérelmezte ajánlata érvénytelenségének megállapítását és elõadta, hogy társaságukat, mint az egyetlen érvényes ajánlatot, benyújtó ajánlattevõt az eljárás nyertesévé kellett volna nyilvánítani.
<br>Kérelme indokául elõadta, hogy az ajánlati felhívás nem tartalmaz rendelkezést a Kbt. 43. § (2) bekezdés c) pontja szerinti nyilatkozattal kapcsolatban.
<br>Álláspontja szerint a Kbt. 43. § (2) bekezdés c) pontja és annak megfelelõ dokumentációs elõírás alapján abban az esetben kellett volna a hiányolt nyilatkozatot csatolnia, ha a közbeszerzés értékének 10%-át meghaladó mértékben részt vevõ szervezetet be kívánnak vonni a teljesítésbe. Miután kérelmezõ a Kbt. 43. § (2) bekezdés c) pontja szerinti résztvevõt a teljesítésbe nem kíván bevonni, erre vonatkozó nyilatkozatot csatolnia nem kellett. Álláspontja szerint nemleges nyilatkozat csatolására nem köteles.
<br>A tárgyaláson tett nyilatkozata szerint a szerviz költségei az ajánlati ár értékének három százalékát teszik ki.
<br>Ajánlatkérõ észrevételében kérte a jogorvoslati kérelem elutasítását. Álláspontja szerint jogszerûen nyilvánította érvénytelenné kérelmezõ ajánlatát, mert kérelmezõ a dokumentáció és a Kbt. elõírása alapján nemleges nyilatkozat csatolására is köteles.
<br>Hivatkozott továbbá arra is, hogy a kérelem megalapozatlan azért is, mert kérelmezõ ajánlatában a 11. sz. mellékletben megjelölt szerviz cég részvétele álláspontja szerint meghaladhatja a közbeszerzés értékének 10%-át, ezért a 8. sz. mellékletben megadott nyilatkozatot a szerviz cégre vonatkozóan csatolni kellett volna.
<br>Elõadta, hogy a szervizszolgáltatás részét képezi a telepítés, üzembe helyezés, a próbaüzem, valamint a betanítás költsége is. A piaci ismeretei szerint az ajánlati ár minimum 6%-a a szervizköltség évente - a kiszállási költségek nélkül - így alappal gondolhatta azt kérelmezõnek a szervizre vonatkozó nyilatkozata alapján, hogy kérelmezõ a teljesítésbe fog bevonni a közbeszerzés értékének 10%-át meghaladó mértékben részt vevõ szervezetet.
<br>Az OMKER 99 Kft. egyéb érdekeltként észrevételében kérte a megalapozatlan jogorvoslati kérelem elutasítását.
<br>A Döntõbizottság megállapította, hogy a jogorvoslati kérelem az alábbi indokok alapján alapos.
<br>Ajánlatkérõ érvénytelennek nyilvánította a kérelmezõ ajánlatát. Egy érvénytelenségi okot jelölt meg, hogy az ajánlatból hiányzik az ajánlati dokumentációban kért, a Kbt. 43. § (2) bekezdés c) pontja szerint tett nyilatkozata, melyrõl nemlegesség esetén is nyilatkozni kell.
<br>A Kbt. 52. § (2) bekezdésének d) pontja elõírja, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 43. § (1) bekezdése úgy rendelkezik, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A (2) bekezdés c) pontja szerint az ajánlatban - ha ezt az ajánlatkérõ az ajánlati felhívásban elõírta - meg kell jelölni a teljesítésben egyébként a közbeszerzés értékének tíz százalékát meghaladó mértékben részt vevõ szervezeteket (személyeket).
<br>Tekintettel arra, hogy az ajánlati felhívást jogorvoslati kérelemmel nem támadták meg, a Döntõbizottság az ajánlatot az ajánlati felhívás és dokumentáció együttes elõírásainak való megfelelõség szempontjából vizsgálta meg.
<br>A Döntõbizottság azt vizsgálta, hogy a Kbt. 43. § (2) bekezdés c) pontja szerinti nyilatkozat hiánya eredményezhette-e kérelmezõ ajánlatának érvénytelenségét. A Kbt. azt írja elõ, hogy meg kell jelölni a teljesítésben egyébként - a közbeszerzés értékének tíz százalékát meghaladó mértékben - részt vevõ szervezeteket (személyeket). E kötelezettség megállapítása azt foglalja magába, hogy közölje ajánlattevõ, hogy mely szervezet, illetõleg személy vesz részt a teljesítésben a közbeszerzés értékének tíz százalékát meghaladó mértékben.
<br>A Döntõbizottság álláspontja szerint a Kbt. ezen elõírása alapján nem lehet azt a következtetést levonni, hogy az ajánlattevõket általános nyilatkozattételi kötelezettség terhelné, tehát hogy az ajánlattevõknek mindenképpen kell nyilatkozatot tenniük, vagy olyan nyilatkozatot, hogy nincs olyan szervezet vagy személy, amely/aki a Kbt. 43. § (2) bekezdés c) pontja alá tartozik, vagy olyan nyilatkozatot, melyben megjelölik a teljesítésbe egyébként a közbeszerzés értékének tíz százalékát meghaladó mértékben részt vevõ szervezetet.
<br>A Kbt. elõírása konkrét és egyértelmû aktív magatartást, megjelölést kér. Ezt támasztja alá az is, hogy a részt vevõ személyek megnevezését kéri, amely szintén pozitív tartalmú nyilatkozatot jelent.
<br>A Döntõbizottság nem fogadta el ajánlatkérõnek azt az érvelését, hogy a rendelkezés nyelvtani értelmezése alapján elõírás volt a nemleges nyilatkozat csatolása. Az érvénytelenség akkor állapítható meg, ha van ajánlatkérõnek olyan elõírása, amelynek nem felel meg kérelmezõ ajánlata. Jelen esetben azonban ilyen elõírás az ajánlati felhívásban és a dokumentációban nincs, így az érvénytelenség jogkövetkezménye nem alkalmazható.
<br>Ajánlatkérõ hivatkozott arra is, hogy az ajánlatban megjelölt szervizszolgáltatást ellátó szervezet részvételének mértéke meghaladhatja a közbeszerzés értékének tíz százalékát.
<br>A Döntõbizottság összevetette a kérelmezõ ajánlatában foglaltakat, a kérelmezõ nyilatkozatát, és abból azt állapította meg, hogy megalapozott következtetés nem vonható le arra, hogy a szervizszolgáltatás értéke meghaladná a 10%-ot, figyelemmel arra is, hogy a piaci szereplõk között szabad megállapodás tárgya a szerviztevékenységének ellenértéke.
<br>A Döntõbizottság ezzel kapcsolatban rámutat arra is, hogy a 11. számú melléklet kitöltésével nyilatkozott kérelmezõ arról, hogy a teljesítésbe szervizként be fogja vonni a nevezett szervezetet, így ajánlatkérõ tájékoztatása teljeskörûen megtörtént e vonatkozásban.
<br>A Kbt. 60. § (1) bekezdésének b) pontja alapján eredménytelen az eljárás, ha kizárólag érvénytelen ajánlatok érkeztek. Tekintettel azonban arra, hogy kérelmezõ érvényes ajánlatot tett, ajánlatának érvénytelenné nyilvánítása, valamint a közbeszerzési eljárás eredménytelenné nyilvánítása jogsértéstõ módon történt.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy az ajánlatkérõ megsértette a Kbt. 52. § (2) bekezdés d) pontjára tekintettel az 52. § (1) bekezdését, valamint a 60. § (1) bekezdés b) pontját, és ezért a 88. § (1) bekezdés c) pontja alapján megsemmisítette ajánlatkérõnek a kérelmezõ ajánlatát érvénytelenné nyilvánító és eljárást lezáró döntését.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés reparálhatóságára és a beszerzés értékére tekintettel nem ítélte indokoltnak a minimális bírságnál magasabb összegû bírság kiszabását.
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 18.
<br>
<br>Dr. Telek Katalin s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>