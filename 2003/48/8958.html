<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8958)
</h2>
<br>1024 Budapest, Margit krt. 85.
<br>Ikt.sz.: D.462/8/2003.
<br>
<br>Tárgy: a Lián Kertészeti Kht. jogorvoslati kérelme Budapest Fõváros II. Kerületi Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Lián Kertészeti Kht. (1119 Budapest, Thán Károly u. 5., képviseli: dr. Papcsák Ferenc ügyvéd, 2083 Solymár, Panoráma u. 67., a továbbiakban: kérelmezõ) jogorvoslati kérelmének, melyet a Budapest Fõváros II. Kerületi Önkormányzat (1024 Budapest, Mechwart liget 1., a továbbiakban: ajánlatkérõ) "a Budapest II. Kerületi Önkormányzat tulajdonában lévõ zöldterületek és fasorok, valamint a Mechwart ligeti szökõkút fenntartása" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 44. § (2) bekezdés g) pontjára tekintettel a 44. § (6) bekezdését, a Kbt. 44. § (2) bekezdés a) pontját és a 33. § (2) bekezdését. Ezért ajánlatkérõ ajánlati felhívásának 11. a) pont "mûszaki alkalmasság" elsõ francia bekezdés "valamennyi ilyen referenciát fel kell tüntetni" mondatrészt és a 11. b) pont utolsó francia bekezdés környezetirányítási rendszerre vonatkozó elõírását megsemmisíti. A Döntõbizottság megsemmisíti továbbá a dokumentáció részét képezõ szerzõdéstervezet 1.2. pontját. Ajánlatkérõvel szemben ezért 2 000 000 Ft, azaz kettõmillió forint bírságot szab ki és kötelezi, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál (MÁK) vezetett 10032000-01720361-00000000 számú számlájára fizesse be.
<br>Ezt meghaladóan a Döntõbizottság a jogorvoslati kérelmet elutasítja.
<br>A Döntõbizottság kötelezi ajánlatkérõt, hogy kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. augusztus 13-án megjelent 33. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában.
<br>Az ajánlati felhívás 3. a) pontja részletezte a beszerzés tárgyát és mennyiségét az alábbiak szerint:
<br>az ajánlatkérõ tulajdonában lévõ 335 000 m2 zöldterület és 13 000 egyed alkotta utcai fasor, valamint a Mechwart ligeti szökõkút fenntartási munkái:
<br>- Rózsadomb zöldfelületeinek fenntartása,
<br>- Víziváros-Felhévíz zöldfelületeinek fenntartása,
<br>- Törökvész és környéke zöldfelületeinek fenntartása,
<br>- Pasarét-Kurucles-Hûvösvölgy zöldfelületeinek fenntartása,
<br>- Máriaremete-Pesthidegkút zöldfelületeinek fenntartása,
<br>- fasorok fenntartása,
<br>- Mechwart ligeti szökõkút fenntartása.
<br>Az ajánlati felhívás 3. c) pontja alapján a 3. a) pontban megtalálható területi egység felosztásában az ajánlati dokumentációban meghatározott területi egységeknek, csoportosításoknak megfelelõen részajánlatra lehetõség volt.
<br>Ajánlatkérõ a beszerzés tárgyára vonatkozó vállalkozási szerzõdését 2003. október 1-jétõl 2007. december 31-ig kívánta megkötni.
<br>Az ajánlati felhívás 9. pontja alapján a pénzügyi ellenszolgáltatás teljesítésének feltétele: a teljesítést követõen havonta a benyújtott számlát ajánlatkérõ 15 banki napon belül átutalással egyenlíti ki.
<br>Az ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. A mûszaki alkalmasság igazolása körében ajánlatkérõ az elsõ francia bekezdésben elõírta, hogy ajánlattevõnek és az általa, a közbeszerzés értékének 10%-át meghaladó mértékben igénybe venni kívánt alvállalkozónak ismertetnie kell a Kbt. 44. § (2) bekezdés a) pontja szerint az elõzõ 3 év (2000., 2001., 2002.) a beszerzés tárgyával összevethetõ fõvállalkozóként (önkormányzatnak vagy önkormányzati tulajdonú cégeknek) teljesített belterjes közterületi park- és fasorfenntartási szolgáltatásait. Valamennyi ilyen jellegû referenciát fel kell tüntetni éves bontásban. Valamennyi feltüntetett megrendelõtõl 1 évnél nem régebbi referenciaigazolás becsatolása szükséges. Elõírás volt továbbá az utolsó francia bekezdésben, hogy a Kbt. 44. § (2) bekezdés g) pontja szerint az ajánlattevõ minõségbiztosítási rendszerének bármely nemzeti rendszerben akkreditált tanúsító általi tanúsítása.
<br>Az ajánlati felhívás 11. b) pontja tartalmazta az ajánlattevõnek a szerzõdés teljesítésére alkalmatlanná minõsítésének szempontjait.
<br>A fentebb ismertetettekkel összefüggésben mûszaki alkalmatlanság:
<br>- ha saját és a Kbt. 43. § (2) bekezdés b) pontja szerinti alvállalkozója részérõl együttesen nem igazolja teljeskörûen:
<br>- a Kbt. 44. § (1) bekezdés a) pontja szerint, ha 2002. év végén nem rendelkezett a megpályázott fenntartási terület, fasor nagyságrendjét elérõ - fõvállalkozóként teljesített - fenntartási referenciával (összevonhatók a referenciaterületek) -, valamint
<br>- a Kbt. 44. § (2) bekezdés g) pontja szerint nem mûködtet tanúsított nemzetközi minõségirányítási és környezetirányítási rendszert (pl. ISO 9001., 14001.) a beszerzés tárgykörében.
<br>Az ajánlati felhívás szerint az ajánlatkérõ az összességében legelõnyösebb ajánlat szempontja alapján kívánta az ajánlatokat elbírálni az alábbiak szerint:
<br>részszempontok	súlyszámok
<br>- ajánlati ár (egységárak) az évenkénti áremelés mértékével (a dokumentációban részletezettek szerint)	65
<br>- a megajánlott jótállás (a dokumentációban részletezettek szerint)	35
<br>Az értékelés során adható pontszámok 1-10-ig terjednek, értékelési szempontként a legkedvezõbb ajánlat maximális 10 pontot, a legkedvezõtlenebb ajánlat minimális 1 pontot kap, a közbensõ ajánlatok pontszámának meghatározása az arányosítás módszerével történik.
<br>Az ajánlati felhívás 16. pontjában az "egyéb információk" többek között tartalmazta, hogy hiánypótlásra lehetõség az eljárásban nincs, valamint hogy konzultáció tartására is sor kerül.
<br>Ajánlatkérõ dokumentációt is készített, mely tartalmazta az ajánlatok elkészítéséhez szükséges útmutatót, valamint a szerzõdéstervezetet. A dokumentáció 7. oldalán pontosította ajánlatkérõ a részajánlattétel lehetõségét, mely szerint a fenntartási pályázatokat az 1. sz. mellékletben található öt zöldfelületi területrészre, fasorokra, illetve a Mechwart ligeti szökõkútra külön-külön lehet, illetve kell benyújtani. A dokumentáció felsorolta a becsatolandó mellékleteket is, ezek között szerepelt a 4. sz. melléklet is, amely közölte a fasori egységárgyûjteményt technológiai bontásban, amelyet azonban ajánlatkérõ 2003. szeptember 12-én módosított. Az ajánlati felhívás része volt a szerzõdéstervezet is.
<br>A szerzõdéstervezet az alábbiakat tartalmazta:
<br>
<br>1.1. pont: A megrendelõ a jelen szerzõdés aláírásával megbízást ad vállalkozónak a Budapest II. ker. ............. parkfenntartási munkáinak elvégzésére 2003. október 1-jétõl 2007. december 31-ig terjedõ idõszakra a jelen szerzõdés 1. és 2. sz. mellékletében rögzített mûszaki tartalommal.
<br>A szerzõdés 1. és 2. sz. melléklete a megállapodás elválaszthatatlan részét képezi és azt a felek a szerzõdésre vonatkozó szabályok szerint okiratszerûen aláírják.
<br>
<br>1.2. pont: Szerzõdõ felek megállapodnak abban, hogy évente elkészítik a szerzõdés azon mellékletét, amely meghatározza a tárgyévet követõ 1 éves idõtartamra vonatkozó pénzügyi keretösszeget, a megbízó önkormányzat pénzügyi lehetõségei szerint.
<br>
<br>1.3. pont: Szerzõdõ felek megállapodnak abban, hogy a vállalkozó parkfenntartási egységárait a pályázatában megadott és a megrendelõ által elfogadott ártendencia meghatározása alapján a következõképpen emeli.
<br>- 2005. január 1-jétõl 2005. december 31-ig a 2004. évi KSH-s inflációs ráta ........%-a,
<br>- 2006. január 1-jétõl 2006. december 31-ig a 2005. évi KSH-s inflációs ráta ........%-a,
<br>- 2007. január 1-jétõl 2007. december 31-ig a 2006. évi KSH-s inflációs ráta ........%-a,
<br>- az eljárás szerinti szerzõdés 2. sz. mellékletében szereplõ egységárak 2004. december 31-ig érvényesek.
<br>A szerzõdés 2. pontja foglalkozott a vállalkozói díjjal az alábbiak szerint:
<br>
<br>2.1. pont: Szerzõdõ felek a jelen okirat aláírásával megállapodnak abban, hogy az elõzõ pontban és alpontjaiban meghatározott fenntartási munkák elvégzésére fordítandó keretösszeg 2004. december 31-ig összesen
<br>nettó: ............... Ft
<br>bruttó: .............. Ft.
<br>Az alapfenntartási munkák - tartalmazza az 1. sz. melléklet - elvégzésére fordítandó összeg:
<br>nettó: ............... Ft
<br>bruttó: .............. Ft.
<br>A szerzõdéstervezet 3. pontja a fizetési feltételek körében a 3.1. pontban alábbiakban került rögzítésre:
<br>A vállalkozó jogszerûen benyújtott számlája alapján, a megrendelõ - 8 banki napon belül történõ átutalással - a számla összegét vállalkozó részére kiegyenlíti.
<br>Ajánlatkérõ 2003. szeptember 3-án konzultációt tartott, melyen a fasorokra vonatkozóan kérdés merült fel.
<br>"A 7. kérdés az alábbi volt:
<br>A fasorok egységeit hogyan kívánja a kiíró összehasonlítani.
<br>Válasz, "az egységárgyûjtemények összehasonlítása a közbeszerzési zsûri kompetenciája, ennek technikai/matematikai módjáról nem tudok tájékoztatást adni. A teljes egységárgyûjtemény táblázat kitöltendõ."
<br>A dokumentációt megvásárlók részérõl újabb kérdések érkeztek ajánlatkérõhöz, aki 2003. szeptember 11-én levelében megválaszolta azokat. A 7. pont alatt a következõ kérdés és válasz található:
<br>A konzultáción kiadott 7. sz. válaszból nem derül ki, hogy ajánlatkérõ hogyan kívánja biztosítani a mostani pályázatok értékelésénél az esélyegyenlõséget. Ajánlatkérõ válasza az volt, hogy "a 2003. szeptember 3-i konzultáción a 7. kérdésre adott választ tekintsék tárgytalannak. A már többször hivatkozott - jelen válaszokhoz mellékelt - fenntartás-technológiai terv része a fasorok fenntartása is. A kitöltött fenntartás-technológiai terv egyösszegû ajánlata képezi az összehasonlítás alapját, ezzel az esélyegyenlõséget biztosítottnak ítéljük." A válaszlevél mellékleteként adta át ajánlatkérõ a részben átdolgozott, részben kiegészített dokumentációját egy 2003. október 1-jétõl 2003. december 31-ig, illetve 2004. január 1. és december 31-e közötti idõszakokra szóló fenntartás-technológiai tervvel. Ennek 48-51. oldalai tartalmazzák a fasorok fenntartás-technológiai tervét, a szerzõdött munkák mennyiségi bontásával. A levél többek között tartalmazta azt is, hogy az ajánlat elkészítésekor az átutaláskor 15 banki napot kell figyelembe venni. E kiegészítést kérelmezõ 2003. szeptember 12-én átvette.
<br>Kérelmezõ 2003. szeptember 15-én nyújtott be jogorvoslati kérelmet, melyet az ügyben 2003. október 8-án tartott tárgyaláson módosított, illetve pontosított. Jogorvoslati kérelmében kérte a jogsértés megállapítását, ajánlatkérõ jogsértõ elõírásainak megsemmisítését, ajánlatkérõ kötelezését a Kbt. szabályainak megfelelõ új eljárás lefolytatására, ideiglenes intézkedésként az eljárás felfüggesztését. Kérelme indoklásaként elõadta, hogy a dokumentációhoz mellékelt szerzõdéstervezet 1.1. pontja csak és kizárólag a parkfenntartási munkák elvégzésére vonatkozik. Az ajánlati kötöttségre tekintettel a szerzõdéstervezet pedig utólag nem pontosítható. Ajánlatkérõnek tehát kötelezettsége lett volna külön készíteni szerzõdéstervezetet a fasorokra, illetõleg a szökõkútra végzett munkákra is. Kérelmezõ jogsértõnek minõsítette azt az elõírását is ajánlatkérõnek, mely szerint az ajánlati felhívás 9. pontja szerint a pénzügyi ellenszolgáltatást követõen a havonta benyújtott számlát ajánlatkérõ 15 banki napon belül átutalással egyenlíti ki, ezzel szemben a szerzõdéstervezet ide vonatkozó része a fizetési feltételek körében 8 banki napon belül történõ átutalást rögzít. Kérelmezõ álláspontja szerint jogsértõ a szerzõdéstervezet 1.2. pontja, melyben ajánlatkérõ rögzítette, hogy a szerzõdõ felek megállapodhatnak abban, hogy évenként elkészítik a szerzõdés azon mellékletét, mely meghatározza a tárgyévet követõ 1 éves idõtartamra vonatkozó pénzügyi keretösszeget a megbízó önkormányzat pénzügyi lehetõségei szerint. Álláspontjuk szerint ez a Kbt. 73. §-ába ütközõ szerzõdésmódosításnak minõsül. Kérelmezõ álláspontja szerint jogsértõ ajánlatkérõ azon elõírása is, hogy a szerzõdés teljesítésére alkalmatlannak kívánja minõsíteni azokat az ajánlattevõket, akik nem rendelkeznek egyidejûleg tanúsított nemzetközi minõségirányítási és környezetirányítási rendszerrel a beszerzés tárgykörében. Ugyanis ezzel az elõírással ajánlatkérõ diszkriminatív módon szûkíti az ajánlattevõi kört. Kérelmezõ a tárgyaláson jogorvoslati kérelmét kiegészítette azzal i
<br>s, hogy álláspontja szerint sérelmes a referencia körében tett ajánlatkérõi elõírás, mely szerint valamennyi önkormányzatnál végzett referenciák ismertetését kéri.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását. Indokolásként elõadta, hogy nem vitatható, hogy a szerzõdéstervezet 1.1. pontja kizárólag a parkfenntartási munkákra vonatkozik, azonban a megkötendõ szerzõdés tartalmilag a fasorokra, illetve a Mechwart ligeti szökõkút fenntartására is vonatkozik. A szerzõdés egyéb tartalmi elemei e vonatkozásban is irányadóak. A végleges szerzõdések elkészítése az ajánlati kötöttség megsértését nem eredményezi. A szerzõdõ felek a szerzõdéstervezet alapján megkötött szerzõdéseket évenként nem módosítják, hanem kiegészítik (a szerzõdéstervezet 1.2. pontja alapján) azzal a melléklettel, amely meghatározza a tárgyévet követõ egyéves idõtartamra vonatkozó keretösszeget. A pénzügyi ellenszolgáltatásra vonatkozó ajánlati felhívás és dokumentáció közötti ellentmondást feloldották és közölték, hogy irányadónak a 15 banki napot kell tekinteni. A minõségbiztosítási rendszerrel kapcsolatos kérelmezõi felvetésre elõadta, hogy olyan vállalkozókkal kíván szerzõdést kötni, akik az EU-tagsággal járó környezetvédelmi elõírásokra is tekintettel egyszerre mûködtetnek minõségirányítási és környezetirányítási rendszert. A referencia elõírással kapcsolatosan ajánlatkérõ megjegyezte, hogy a kérelmezõ ezen jogorvoslati kérelmét a döntõbizottsági tárgyaláson terjesztette elõ, így az elkésettnek minõsül.
<br>A Döntõbizottság 2003. szeptember 16-án ideiglenes intézkedésében a közbeszerzési eljárás felfüggesztésérõl határozott.
<br>A Döntõbizottság a közbeszerzési eljárásban keletkezett iratok, a jogorvoslati kérelem, érdemi észrevétel alapján megállapította, hogy a jogorvoslati kérelem részben megalapozott.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A kérelmezõ elsõdlegesen kifogásolta, hogy az ajánlati dokumentáció részét képezõ szerzõdéstervezet kizárólag a parkfenntartási munkákra vonatkozott és ajánlatkérõ nem készített szerzõdéstervezetet a fasorokra és a szökõkútra.
<br>A Döntõbizottság a kiadott dokumentációt áttekintve megállapította, hogy a dokumentáció melléklete volt egy szerzõdéstervezet is. A szerzõdéstervezet a beszerzés tárgyaként valóban a parkfenntartási munkákat jelölte meg, azonban mind az ajánlati felhívásból, mind az ajánlati dokumentációból egyértelmûen kitûnt, hogy jelen közbeszerzési eljárásban részajánlatot lehetett, sõt az ajánlatkérõ elvárásának megfelelõen részajánlatot kellett is készíteni, méghozzá öt parkfenntartási területre, valamint külön, a fasorok fenntartására, valamint szökõkút fenntartására. Nyilvánvaló, hogy ajánlatkérõ minden egyes részterületre vonatkozóan külön-külön szerzõdéstervezetet nem készített, hiszen a szerzõdéses feltételek valamennyi rész vonatkozásában azonosak voltak. Ennek alapján értelemszerûen nem sérül az ajánlati kötöttség elve, amikor a nyertes ajánlattevõvel a végleges szerzõdésben kerül pontosításra az a részterület, amelyre vonatkozóan a szerzõdéskötés megtörténik.
<br>A fentiekbõl következõen a jogorvoslati kérelem ezen része megalapozatlan.
<br>Kérelmezõ kifogásolta továbbá, hogy ellentmondás észlelhetõ a pénzügyi teljesítéssel kapcsolatosan, hiszen e körben az ajánlati felhívás 15 banki napos átutalást, míg a szerzõdéstervezet 8 banki napos átutalást rögzített.
<br>A rendelkezésre álló iratokból kitûnõen a Döntõbizottság egyértelmûen megállapította, hogy ezen ellentmondás fennállását az ajánlatkérõ ajánlattevõi kérdésre feloldotta, egyértelmûsítette, amikor közölte, hogy az ajánlat elkészítésénél az ajánlattevõknek az ajánlati felhívásban elõírt 15 banki napi átutalási határidõt kell figyelembe venni. Ajánlatkérõ e körben jogszerûen járt el, hiszen az ajánlati felhívásban rögzítetteket minõsítette irányadónak, ezt valamennyi dokumentációt megvásárló ajánlattevõvel közölte, ily módon biztosította, hogy valamennyi ajánlattevõ e körben egyenlõ eséllyel tehessen ajánlatot. A jogorvoslati kérelem ezen része megalapozatlan.
<br>A jogorvoslati kérelem alábbi részei megalapozottak.
<br>A Kbt. 33. § (5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.
<br>A Kbt. 44. § (2) bekezdés g) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.
<br>A Kbt. 44. § (6) bekezdése szerint az ajánlati felhívásban meg kell határozni, hogy az (1), illetõleg a (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. fenti rendelkezésébõl következõen ajánlatkérõ a mûszaki alkalmasság igazolására kizárólag a Kbt.-ben megjelölt igazolási módok közül választhat. A Kbt. kógens rendelkezéseire tekintettel ajánlatkérõ a fenti rendelkezésektõl nem térhet el.
<br>A Döntõbizottság megállapította, hogy az ajánlatkérõ a Kbt. fenti rendelkezéseit megsértve írta elõ a környezetirányítási rendszer bemutatására vonatkozó elõírást alkalmatlanná minõsítési szempontként. Ugyanis a minõségirányítási rendszerek tanúsításának követelményeit az MSZ EN ISO 9001:2001 szabvány tartalmazza, tehát a környezetirányítási, pontosabban környezetközpontú irányítási rendszer nem minõsül minõségirányítási rendszernek.
<br>A fentieket támasztja alá a Magyar Szabványügyi Testület Titkárságának állásfoglalása, aki az alábbiakat közölte.
<br>"A környezetközpontú irányítási rendszerek követelményszabványa az MSZ EN ISO 14001:1997 (ISO 14001:1996), amely bármely nemzeti rendszerben akkreditált tanúsító szervezet számára a tanúsítás tárgyát képezheti. Ha egy vállalat olyan "környezetirányítási rendszert" vezetett be, amely nem felel meg ennek a szabványnak, úgy a rendszer szabványnak való megfelelõsége nem tanúsítható.
<br>A minõségirányítási rendszerek tanúsításának követelményeit az MSZ EN ISO 9001:2001 szabvány tartalmazza, tehát a "környezetirányítási", pontosabban környezetközpontú irányítási rendszer nem minõsül minõségirányítási rendszernek.
<br>Mindkettõ külön irányítási rendszer, amelyre eltérõ szabványkövetelmények vonatkoznak."
<br>A Döntõbizottság további megkeresésére a Nemzeti Akkreditáló Testület az alábbiakat közölte:
<br>"A "környezetirányítási rendszer" tanúsítás azt vizsgálja és tanúsítja, hogy egy szervezet környezetközpontú irányítási rendszere megfelel az MSZ EN ISO 14001:1997 Környezetpontú irányítási rendszerek. Követelmények és alkalmazási irányelvek (ISO 14001:1996) szabványban elõírt követelményeknek.
<br>A közbeszerzésekrõl szóló - többször módosított - 1995. évi XL. törvény 44. § (2) bekezdése g) pontjában hivatkozott minõségbiztosítási rendszerek tanúsításának alapja az MSZ EN ISO 9001:2001 Minõségirányítási rendszerek. Követelmények (ISO 9001:2000) szabvány.
<br>A két szabványnak - az MSZ EN ISO 14001:1997 szabvány Bevezetés fejezetében leírtak szerint - közös irányítási szemlélete van, de míg a minõségirányítási rendszerek a fogyasztók igényeivel foglalkoznak, addig a környezetközpontú irányítási rendszerek az érdekelt felek széles skáláját és a társadalom fejlõdõ környezetvédelmi szükségleteit veszik figyelembe.
<br>A fentiek alapján a környezetközpontú irányítási rendszer nem minõsül minõségbiztosítási rendszernek, s így a környezetközpontú irányítási rendszer tanúsítása nem meríti ki a Kbt. hivatkozott törvényi lehetõséget. Megjegyezzük még, hogy a NAT - más nemzeti akkreditáló testületekhez hasonlóan - akkreditál mind minõségirányítási, mind környezetközpontú irányítási rendszer tanúsító szervezeteket."
<br>Erre tekintettel ajánlatkérõ megsértette a Kbt. 44. § (2) bekezdés g) pontjára tekintettel a Kbt. 44. § 6) bekezdésében foglaltakat.
<br>A Döntõbizottság megjegyzi, hogy amennyiben ajánlatkérõnek a beszerzés tárgyára tekintettel elvárása a környezetirányítási rendszer megléte, úgy ennek megkövetelése egyébként nem kizárt.
<br>A kérelmezõ kifogásolta többek között, hogy ajánlatkérõ jogsértõ módon írta elõ valamennyi referenciamunka bemutatását. Ajánlatkérõ álláspontja szerint azonban ez a kérelmi elem elkésett.
<br>A Döntõbizottság álláspontja szerint - figyelemmel arra, hogy a határidõben beterjesztett jogorvoslati kérelem az ajánlatkérõ mûszaki alkalmasság körében tett elõírásait sérelmezte - így e körben a tárgyaláson pontosított jogorvoslati kérelmet elkésettnek minõsíteni nem lehet. Nyilvánvaló, hogy más lenne a helyzet abban az esetben, ha az ajánlati felhívás teljesen más részére vonatkozna a tárgyaláson beterjesztett új kérelmi elem.
<br>A Döntõbizottság e körben megállapította, hogy ajánlatkérõ a referenciák körében tett elõírásában azonosnak minõsítette a referencia fogalmát magával az elvégzett munkákkal. Nyilvánvaló, hogy a referencia fogalmába nem valamennyi, ténylegesen végzett munka tartozik, hanem csak az olyan munkák, amelyekre hivatkozással ajánlattevõ joggal bízhat újabb munkák elnyerésére. Tehát ajánlatkérõ nem írhatja elõ - figyelemmel a fent idézett jogszabályhelyekre - az ajánlattevõknek, hogy valamennyi önkormányzatnál végzett, a beszerzés tárgyával összefüggõ munkájukat mutassák be. Erre tekintettel a Döntõbizottság megállapította, hogy ajánlatkérõ e körben megsértette a Kbt. 44. § (2) bekezdés a) pontját.
<br>A Kbt. 33. § (2) bekezdése szerint a közbeszerzés mennyiségét úgy is meg lehet határozni, hogy az ajánlatkérõ a legalacsonyabb vagy a legmagasabb mértéket közli, és kiköti az ettõl - a szerzõdéskötés során - való eltérés lehetõségét, elõírva az eltérés százalékos mértékét. Ebben az esetben lehetõvé kell tenni a többváltozatú ajánlattételt a közbeszerzés mennyiségétõl függõen.
<br>Ajánlatkérõ jelen közbeszerzési eljárásban a szerzõdés mennyiségét az ajánlati felhívás 3. a) pontjában konkrétan meghatározta. Ezen túlmenõen a dokumentációban konkrétan meghatározta az elvégzendõ feladatokat és azok mennyiségét. Ennek alapján a nyertes ajánlattevõvel a szerzõdést erre kell megkötnie. A szerzõdéstervezet 1.2. pontja ajánlatkérõ által sem vitatottan olyan munkák végzésére vonatkozik, mely jelen közbeszerzési eljárásnak nem tárgya és elvégzését ajánlatkérõ által elõre nem ismert pénzügyi lehetõségeire tekintettel kívánja alapítani. Ez tipikusan új beszerzési lehetõségnek minõsül az esetlegesen rendelkezésre álló többletforrásra tekintettel, melyre ajánlatkérõ a Kbt. szabályai alapján közbeszerzési eljárás lefolytatására köteles.
<br>A Döntõbizottság a jogsértõ elõírást a fentiekre tekintettel megsemmisítette.
<br>Az ajánlatkérõ a szerzõdéstervezet 1.2. pontjában olyan megállapodást kívánt kötni a nyertes ajánlattevõvel, amely a Kbt. megkerülésének minõsül. Ugyanis a szerzõdés 1.2. pontjában ajánlatkérõ az általa elõre nem ismert pénzügyi keretösszeg terhére kíván a beszerzés tárgyát képezõ munkákon túli munkákat is végeztetni.
<br>A Döntõbizottság a 76. § (1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a rendelkezõ részben foglalt jogsértést megállapította a 88. § (1) bekezdés c) pontja alapján, a jogsértõ ajánlatkérõi elõírások megsemmisítésérõl határozott, míg a 88. § (1) bekezdés a) pontja alapján a megalapozatlan kérelemrészek elutasításáról döntött. A Kbt. 88. § (1) bekezdés f) pontja alapján határozott a bírság kiszabásáról és a g) pont alapján a költségek viselésérõl.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A hatályos költségvetési törvény alapján 2003. december 31-ig a bírság minimális mértéke 1 000 000 Ft, természetes személlyel szemben pedig 100 000 Ft.
<br>A Döntõbizottság a bírság kiszabásánál figyelemmel volt az (5) bekezdésben foglaltakra. A Döntõbizottság a minimális bírság összegénél magasabb összegû bírság kiszabásáról döntött figyelemmel arra, hogy ajánlatkérõ jelen esetben hosszabb távra kívánt szerzõdést kötni, valamint értékelte azt a körülményt is, hogy ajánlatkérõ a szerzõdéstervezetében olyan munkákra is kívánt szerzõdést kötni, amely nem képezte a beszerzés tárgyát. A Döntõbizottság a bírság kiszabásánál figyelemmel volt arra a körülményre is, hogy a jogsértõ döntések megsemmisítésével a jogsértés reparálhatóvá vált.
<br>A Döntõbizottság személlyel szemben bírság kiszabásától eltekintett, mert a rendelkezésre álló iratokból egyértelmûen nem volt megállapítható, hogy a konkrét jogsértésért személy szerint kit terhel felelõsség.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 27.
<br>
<br>Dr. Engler Magdolna s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>