<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9000)
</h2>
<br>1024 Budapest, Margit krt. 85.
<br>Ikt.sz.: D.431/17/2003.
<br>
<br>Tárgy: az OLYMPUS Hungary Kft. jogorvoslati kérelme Mosonmagyaróvár Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Sándor István ügyvéd (1142 Budapest, Dorozsmai u. 37/B.) által képviselt OLYMPUS Hungary Kereskedelmi és Szolgáltató Kft. (1117 Budapest, Budafoki út 60., továbbiakban: kérelmezõ) jogorvoslati kérelmét - melyet a dr. Farkas Gyöngyi ügyvéd (1068 Budapest, Felsõerdõsor 8.) által képviselt Mosonmagyaróvár Város Önkormányzata (9200 Mosonmagyaróvár, Fõ u. 11., továbbiakban: ajánlatkérõ) a 302 ágyas Karolina Kórház-Rendelõintézet rekonstrukció keretében orvosi gép-mûszerek szállítása, szerelése, üzembe helyezése tárgyú közbeszerzési eljárása ellen indított - a Döntõbizottság elutasítja.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. augusztus 13-án megjelent számában a rendelkezõ részben megjelölt beszerzés céljából, mert a korábban kiírt azonos tárgyú közbeszerzési eljárásában a jelen beszerzés tárgyaira nézve az eljárás eredménytelen lett. A közbeszerzési eljárás lebonyolítására a SYNTRON Kft. részére adott megbízást.
<br>A felhívásra közzététel napját követõ elsõ naptól számított 40. napot követõ elsõ munkanap 10.00 óráig - szeptember 24-ig - lehetett ajánlatot tenni.
<br>Az ajánlati felhívás 11. b) pont második bekezdésében ajánlatkérõ kikötötte, hogy alkalmatlannak minõsíti a szerzõdés teljesítésére az ajánlattevõt, ha "az árbevétel arányos jövedelmezõsége 2001. és 2002. évben kisebb, mint 1 üzemi (üzleti) eredmény/értékesítés nettó árbevétele × 100." A felhívás szerint ez a kikötés a 10%-ot meghaladó mértékben igénybe venni kívánt alvállalkozóra is vonatkozott.
<br>Kérelmezõ az augusztus 27-én elõterjesztett jogorvoslati kérelmében sérelmezte a felhívás fenti elõírásait, álláspontja szerint egy cég pénzügyi, gazdasági alkalmassága megítélésénél a jövedelmezõségnek nincs relevanciája.
<br>Kérte a felhívás sérelmezett része megsemmisítését, ideiglenes intézkedésként a közbeszerzési eljárás felfüggesztését.
<br>Ajánlatkérõ a szeptember 24-én kelt beadványában bejelentette; hogy ajánlati felhívását szeptember 22-én visszavonta, az erre vonatkozó hirdetményt ezen a napon a Közbeszerzési Értesítõ Szerkesztõbizottságának feladta.
<br>A Kbt. 79. § (1) bekezdése alapján a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvényt (Áe.-t) kell alkalmazni.
<br>Az Áe. 7. § (1) bekezdése szerint a közigazgatási szerv hatáskörét és illetékességét az eljárás bármely szakaszában hivatalból köteles vizsgálni.
<br>A Kbt. 48. § (2) bekezdése alapján az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie. A felhívás visszavonásával a közbeszerzési eljárás megszûnik.
<br>Ajánlatkérõ jogszerûen vonta vissza felhívását, mert az ajánlattételi határidõ még nem járt le. A visszavonásra vonatkozó hirdetmény megjelenését kezdeményezõ levél telefax útján szeptember 22-én a szerkesztõbizottsághoz megérkezett.
<br>Az ajánlati felhívás visszavonása - mint a jogorvoslati eljárás megindítását követõen elõállt körülmény - azzal jár együtt, hogy már nem születhet olyan ajánlatkérõi döntés, melynek jogszerûségét vizsgálni lehetne, az addigi döntések okafogyottá váltak.
<br>A Kbt. 19. § (1) bekezdése alapján a Döntõbizottság hatáskörébe a közbeszerzési eljárásokkal kapcsolatos jogsértõ vagy vitás ügyek miatti jogorvoslat intézése tartozik.
<br>A Döntõbizottság a jogorvoslati eljárás során az ajánlati felhívás visszavonásának 2003. szeptember 22-én történt közzétételére tekintettel megállapította, hogy a Kbt. fent hivatkozott rendelkezései alapján a közbeszerzési eljárás megszûnt, így abban egyrészt nem lehet olyan jogsértés, ami megalapozná a jogorvoslati kérelmet, másrészt a közbeszerzési eljárás hiánya miatt a Döntõbizottság hatásköre hiánya megállapításának van helye.
<br>A Döntõbizottság ezért a jogorvoslati kérelmet elutasította.
<br>A Döntõbizottság a Kbt. 76. § (1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest 2003. szeptember 25.
<br>
<br>Dr. Csitkei Mária s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>