<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8904)
</h2>
<br>1024 Budapest, Margit krt. 85.
<br>Ikt.sz.: D.461/16/2003.
<br>
<br>Tárgy: a NAGÉV Kötszer Kft. jogorvoslati kérelme a Hajdú Bihar Megyei Önkormányzat Kenézy Gyula Kórház-Rendelõintézet közbeszerzési eljárásával kapcsolatban az Interimport Kft. ajánlata ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottsága NAGÉV Kötszer Kft. (4220 Hajdúböszörmény, Kinizsi u. 7., képviseli: dr. Miskolci Judit ügyvéd, 4042 Debrecen, Dorogi út 13., továbbiakban: kérelmezõ) által a Hajdú-Bihar Megyei Önkormányzat Kenézy Gyula Kórház-Rendelõintézet, a Debreceni Egyetem Orvos- és Egészségtudományi Centrum Oktató Kórháza (4043 Debrecen, Bartók Béla út 2-26., a továbbiakban: ajánlatkérõ) "kötszer, gipsz, steril mûtéti törlõszett és kiegészítõ szett beszerzése " tárgyú közbeszerzési eljárásával kapcsolatban az Interimport Kft. (1117 Budapest, Budafoki út 111-113., képviseli: dr. Hontvári Mátyás ügyvéd, 1125 Budapest, Nógrádi u. 37., a továbbiakban: kérelmezett) ajánlata ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:
<br>Az ajánlatkérõ 2003. június 4-én a Közbeszerzési Értesítõ 23. számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ a beszerzés tárgyát az ajánlati felhívás 3. a) pontjában 27 termékcsoportban jelölte meg. Ajánlatkérõ úgy rendelkezett, hogy részajánlat tételére lehetõség van az egyes termékcsoportokra, azok teljes mennyiségére vonatkozóan.
<br>Ajánlatkérõ az ajánlati felhívás 11. a) pontjának 4., 5., 6. és 7., francia bekezdésében az alábbiakat határozta meg:
<br>- "legalább egy referencianyilatkozat az elõzõ 2 év (2001. és 2002.) beszerzés tárgyával megegyezõ közbeszerzési eljárás keretében megkötött legjelentõsebb szállításai közül, mely nyilatkozatot a megrendelõ állított ki,
<br>- termékleírások csatolása a szállítandó termékekrõl, azok csomagolásáról,
<br>- 1-1 db termékminta valamennyi megajánlott termékre,
<br>- a 47/1999. (X. 6.) EüM rendeletben elõírt minõségi/megfelelõségi tanúsítvány másolata, illetve európai uniós országokból származó termékek tekintetében a 84/2001. (V. 30.) Korm. rendelettel kihirdetett nemzetközi egyezmény (PECA) alkalmazásával, az abban foglaltak szerint kijelölt tanúsító intézmény által kiadott minõségtanúsítvány."
<br>Ajánlatkérõ az ajánlati felhívás 11. b) pontjában az ajánlattevõnek a szerzõdés teljesítésére alkalmatlanná minõsítésének szempontjai között a 3., 4. és 5. francia bekezdésben az alábbiakat határozta meg:
<br>- "a beszerzés tárgyával megegyezõ, közbeszerzési eljárás keretében megkötött, 2001. és 2002. évekre vonatkozó, legalább egy referencia hiánya, ezen feltételnek csak az ajánlattevõnek kell megfelelnie,
<br>- termékminták, valamint a terméklistákban és a mûszaki ismertetõkben foglalt feltételek, paraméterek nem felelnek meg a dokumentációban foglalt részletes szakmai követelményeknek,
<br>- a 47/1999. (X. 6.) EüM rendeletben elõírt minõségi/megfelelõségi tanúsítvány hiánya, illetve európai uniós országokból származó termékek tekintetében a 84/2001. (V. 30.) Korm. rendelettel kihirdetett nemzetközi egyezmény (PECA) alkalmazásával, az abban foglaltak szerint kijelölt minõségtanúsító intézmény által kiadott minõségtanúsítvány hiánya mind az ajánlattevõ, mind az alvállalkozó által ajánlott termékkel szemben kötelezõ feltétel."
<br>Ajánlatkérõ az ajánlati felhívás 13. a) pontjában meghatározta, hogy az ajánlatokat a legalacsonyabb összegû ellenszolgáltatás szempontja alapján fogja elbírálni.
<br>Ajánlatkérõ az ajánlati felhívás 16. d) pontjában az alábbiakat határozta meg:
<br>- "a mintadarabokat egy példányban, külön lezárt csomagolásban kérjük elhelyezni azzal, hogy a címzés és az ajánlattevõ azonosíthatósága érdekében ugyanolyan módon kérjük eljárni, mint a benyújtandó ajánlatok esetében. A késõbbi szállítás minõségének meg kell egyeznie az ajánlathoz csatolt termékminta minõségével."
<br>Az ajánlattételi határidõig, 2003. július 15-ig ajánlatot tett a kérelmezõ, a Bella Hungária Kft., a Mölnlicke Healthscare Kft., a Beiersdorf Kft. és a kérelmezett.
<br>Ajánlatkérõ 2003. július 18-án hiánypótlási és pontosítási kérelmet küldött ki minden ajánlattevõnek. Ajánlatkérõ e körben felhívta kérelmezettet, hogy csatolja be a sterilizálási helyként feltüntetett Budai Irgalmasrendi Kórház minõségbiztosítási rendszerére, illetve a külsõ cég számára sterilezés végzésére vonatkozó hivatalos engedélyeket és egyéb dokumentumokat, továbbá a Budai Irgalmasrendi Kórház és a kérelmezett között a sterilezésre vonatkozóan megkötött szerzõdést. Kérte továbbá a megajánlott termékek vonatkozásában hivatalos dokumentumokkal igazolni a mintadarabokon és az ajánlat szöveges részében feltüntetett 5 éves sterilitási szavatosságot.
<br>Ajánlatkérõ 2003. július 31-én tartotta az eredményhirdetést, melyen kihirdette, hogy a közbeszerzési eljárás eredményes volt - kivéve a XVIII. és XIX. csoportot, melyek eredménytelenek voltak - és ismertette tételenként az egyes termékcsoportokban az eljárás nyertesét, illetve az érvénytelen ajánlatokat és az érvénytelenség okát. Ajánlatkérõ kihirdette, hogy a XXI. termékcsoport és a XXVII. termékcsoport tekintetében az eljárás nyertese a kérelmezõ lett, míg a kérelmezettnek mind a XXI-es tételre benyújtott ajánlatát, mind a XXVII. tételre benyújtott a) és b) változatú ajánlatát érvénytelenné nyilvánította.
<br>Az "Összegzés az eljárásról" címû irat 3. a) pontjában a kérelmezettnek a XXI. és XXVII. tételre tett részajánlataival kapcsolatban ajánlatkérõ az alábbiakat tüntette fel: "A XXI. Termékcsoport vonatkozásában a becsatolt termékminták szakmai szempontból nem voltak megfelelõek, ezért erre a termékcsoportra benyújtott ajánlata érvénytelen [Kbt. 52. § (2) bekezdés d) pont].
<br>A XXVII. Termékcsoport "A" ajánlata vonatkozásában a becsatolt termékminták szakmai szempontból nem voltak megfelelõek, ezért erre a termékcsoportra benyújtott ajánlata érvénytelen [Kbt. 52. § (2) bekezdés d) pont].
<br>A XXVII. Termékcsoport vonatkozásában "B" ajánlata nem felel meg az ajánlati felhívásban és ajánlati dokumentációban meghatározott szakmai követelményeknek, ezért az erre a termékcsoportra benyújtott ajánlata érvénytelen [Kbt. 52. § (2) bekezdés d) pontja]."
<br>Ajánlatkérõ a XXI. és XXVII. termékcsoportban a szerzõdést a kérelmezõvel mint a nyertes ajánlat benyújtójával az ajánlati felhívás szerint megkötötte.
<br>Kérelmezett - a jelen jogorvoslati eljárást megelõzõen - 2003. augusztus 15-én postára adott és a Döntõbizottsághoz 2003. augusztus 18-án érkezett jogorvoslati kérelmet nyújtott be, melyben a XXI. tételre benyújtott részajánlata és a XXVII. termékcsoportra tett "A" változatú részajánlata érvénytelenné nyilvánítását sérelmezte.
<br>A kérelmezett jogorvoslati kérelme alapján a Döntõbizottság D.416/18/2003. számú határozatában megállapította, hogy ajánlatkérõ a XXI. termékcsoport tekintetében megsértette a Kbt. 52. § (2) bekezdés d) pontjára tekintettel az 53. § (2) bekezdését és 59. § (1) bekezdését, ezért ajánlatkérõvel szemben 1 000 000 Ft, azaz egymillió forint bírságot szabott ki, a továbbiakban a jogorvoslati kérelmet elutasította.
<br>Kérelmezõ 2003. szeptember 15-én jogorvoslati kérelmet nyújtott be, melyben kérte annak megállapítását, hogy a kérelmezett a közbeszerzési eljárás során hamis adatszolgáltatást követett el, továbbá azt, hogy a kérelmezett ajánlata teljes egészében érvénytelen volt.
<br>Kérelmének indokolásául elõadta, hogy a hamis adatszolgáltatást kérelmezett az általa benyújtott termékmintával valósította meg, amikor olyan termékmintát nyújtott be, amely nem rendelkezett megfelelõ tanúsítvánnyal, továbbá hamis adatszolgáltatást követett el kérelmezett akkor, amikor az Interimport B Kft. termékeinek használatát megtiltó határozatról nem tájékoztatta az ajánlatkérõt az eredményhirdetés elõtt, továbbá álláspontja szerint az 5 éves sterilitás megajánlása is hamis adatszolgáltatásnak tekinthetõ, hiszen ez az idõszak legfeljebb a csomagolóanyag felhasználhatóságát jelzi. Álláspontja szerint hamis adatszolgáltatást követett el kérelmezett azzal is, hogy nem a saját referenciáit csatolta be a közbeszerzési eljárás során, hiszen a jogorvoslati eljárásban tett nyilatkozatai alapján nem gyártott és forgalmazott a korábbi idõszakban steril termékeket, így referenciákkal sem rendelkezhetett.
<br>Álláspontja szerint érvénytelen továbbá kérelmezett ajánlata, melyet a fenti közbeszerzési eljárásra nyújtott be, hiszen egyrészrõl a benyújtott referenciák nem lehetnek a saját referenciái, mert saját nyilatkozata alapján a korábbi idõszakban nem gyártott és nem forgalmazott steril termékeket, illetve a referenciák nem a megfelelõ termékekre vonatkozhatnak, és ez is eredményezheti az ajánlat érvénytelenségét. Álláspontja szerint a gyártó igazolásait, okiratait sem csatolta be teljeskörûen a kérelmezett az ajánlatában, hiszen a gyártók csak alvállalkozók lehetnek. A Kbt. rendelkezései szerint alvállalkozó az, akivel szerzõdést köt vagy módosít a beszerzés teljesítésével kapcsolatban az ajánlattevõ, és mivel kérelmezett maga is elismerte, hogy nem gyárt ilyen termékeket, hanem csak kereskedelmi cég, az adásvételi vagy szállítási szerzõdést mindenképpen meg kell kötnie a termékek gyártóival. Az ajánlati felhívás elõírásai szerint ilyen esetben az alvállalkozók megfelelõ igazolásait és iratait is csatolni kellett, ezt azonban kérelmezett elmulasztotta. A fentiek alapján kérelmezõ továbbiakban kérte, hogy a Döntõbizottság keresse meg az Orvostechnikai Igazgatóságot a 2003. július 9-én kelt tiltó határozattal kapcsolatban, hogy pontosan melyik cég termékeire vonatkozott, illetve annak tisztázása érdekében, hogy a kérelmezett által megajánlott 5 éves sterilitás ténylegesen biztosítható-e.
<br>Kérelmezett a jogorvoslati kérelemre tett írásbeli észrevételében és a tárgyaláson tett szóbeli nyilatkozatában elõadta, hogy jogszerûen járt el a közbeszerzési eljárás során, mert nem követett el hamis adatszolgáltatást, az ajánlata pedig álláspontja szerint érvényes volt abban a körben, amelyet a kérelmezõ vitat. A tiltó határozatot nem vele szemben, hanem a gyártóval, vagyis az Interimport B Kft.-vel szemben hozták, így arról õk nem is tudhattak az eredményhirdetés elõtt, ezért az eredményhirdetés elõtti tájékoztatás elmulasztása az õ terhükre nem róható fel. Továbbá a tiltó határozat csak a 2003. július 9-e elõtti termékekre vonatkozott az Interimport B Kft. által elõállított termékék esetében, ez azonban nem jelenti azt, hogy ilyen terméket mintaként nem lehetne felhasználni, ezeknek csak tényleges betegellátás során való felhasználását tiltja meg a használatból való kitiltás. Álláspontja szerint szükségtelen az Orvostechnikai Igazgatóság megkeresése annak tisztázása érdekében, hogy kire vonatkozik a konkrét tiltó határozat, az csak az Interimport B Kft.-vel lehet kapcsolatos, hiszen õ az, aki termékeket állít elõ. Álláspontja szerint a XXVII. tételben a termékminta benyújtása, amely nem rendelkezett a gyártási idõpontban tanúsítvánnyal, nem tekinthetõ hamis adatszolgáltatásnak, legfeljebb tévedésnek, hiszen a termék, melyet jelen alkalommal fel kívánt használni termékmintának megfelelt annak a mintadarabnak, amelyet az ORKI vizsgált, és ennek alapján állította ki az engedélyt a termék forgalombahozhatóságról. Azt elismerte, hogy július 7-én gyártott terméket csatolt, amikor csak július 9-i volt a tanúsítvány dátuma, azonban már elõzetesen tájékoztatást kapott, hogy sikeres volt az audit, és meg fogja kapni a tanúsítványt, ezért álláspontja szerint jogszerûen csatolhatta ajánlatához ezt a termékmintát.
<br>Hivatkozott továbbá arra, hogy a hamis adatszolgáltatás lényege az, hogy valaki a valós adatról tudva valótlant állít. Õk a referenciáknál saját referenciát használtak fel, és ennek alapján a valóságnak megfelelõen jártak el. A termékmintával, illetve az ezzel kapcsolatos tanúsítvánnyal kapcsolatban pedig õk arról tudtak, hogy megfelelõ volt az audit, és ennek megfelelõen a tanúsítvánnyal rendelkezni fog a termék, ezért nem merülhet fel részükrõl a valósággal ellentétes nyilatkozat, hiszen a tanúsítványt ténylegesen megkapták és a termékmintával együtt benyújtották. Vagyis ennek alapján jóhiszemûen járt el a termékminta és a tanúsítvánnyal kapcsolatban. Az 5 éves sterilitási idõponttal kapcsolatban szintén a gyártó nyilatkozatot vette figyelembe és ennek alapján tett ilyen vállalást ajánlatában, egyebekben ezzel kapcsolatban ennek a valóságtartalmát megállapította az ORKI idõszakos felülvizsgálata is, melynek jegyzõkönyvét a jogorvoslati eljárás során becsatolta.
<br>Egyebekben álláspontja szerint a tanúsítvány hatálybalépését megelõzõen gyártott termék becsatolása nem hamis adatszolgáltatás, hanem legfeljebb érvénytelenségi ok lehetett volna még akkor is, ha ezt konkrétan sérelmeznék, és egyebekben hivatkozott arra, hogy a D.416/2003. sz. jogorvoslati eljárás kapcsán e körben a Döntõbizottság már rendelkezett és megállapította, hogy - az általa csatolt termékmintára tekintettel - érvénytelen volt az e termékcsoportban tett ajánlata. Az 5 éves sterilitással kapcsolatban hivatkozott arra, hogy az ORKI ismételten felülvizsgálta a steril termékekkel kapcsolatos gyártási technológiát, és ezzel összefüggésben olyan nyilatkozatot adott ki, mely szerint az átvizsgált dokumentumok alátámasztják a gyártó Interimport B Kft. által megadott 5 éves lejárati idõt.
<br>Álláspontja szerint azok, akikkel keretszerzõdései vannak és tõlük szerzi be mint beszállítóktól az általa fogalmazott egészségügyi termékeket, nem tekinthetõk alvállalkozónak, legfeljebb közremûködõnek, így velük kapcsolatban nem is kellett semmilyen igazolást, meghatározott iratokat becsatolni az ajánlatában.
<br>Elõadta, hogy a csomagolást, illetve sterilizálást végzõ két céget egyébként nevesítette, és velük kapcsolatban a szükséges gyártói engedélyeket mellékelte ajánlatában. Elõadta, hogy a referenciák tekintetében az általa korábban forgalmazott termékek alapján tett ajánlatot és ezeknek a referenciáit nyújtotta be, ennek megfelelõen ez nem lehet hamis adatszolgáltatás, másrészt nem lehet emiatt ajánlata érvénytelen, hiszen a saját korábbi referenciáit használta fel. Hivatkozott arra, hogy álláspontja szerint a szükséges beszállítókat, illetve a steril termékek elõállításában közremûködõ két céget megjelölte, egyebekben a beszállítókról és más közremûködõkrõl a Kbt. nem rendelkezik, így azokat nem kellett feltüntetnie, megfelelõ adataikat csatolnia. A közremûködõk nem alvállalkozók, így a közremûködésük arányától függetlenül nem minõsülhetnek 10%-ot meghaladó mértékben igénybe venni kívánt alvállalkozóknak, vagyis a rájuk vonatkozó iratok csatolásának elmulasztása nem eredményezheti ajánlatának érvénytelenségét.
<br>A fentiek alapján kérte a megalapozatlan jogorvoslati kérelem elutasítását.
<br>Egyéb érdekeltként az ajánlatkérõ tett észrevételt, melyben a kérelmezett által tett 5 éves sterilitási idõvel kapcsolatban kérte a Döntõbizottság vizsgálatát.
<br>A Döntõbizottság megállapította, hogy a jogorvoslati kérelem az alábbiak szerint megalapozatlan.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>A Döntõbizottság elõször a jogorvoslati kérelem elkésettségét vizsgálta meg.
<br>Ennek során megállapította a Döntõbizottság, hogy kérelmezõ az általa kifogásolt ajánlati elemekre, illetve az általa vélelmezett jogsértések alapjául szolgáló információkat igazolhatóan a Döntõbizottság D.416/2003. sz. jogorvoslati eljárása során 2003. szeptember 10-én tartott tárgyaláson ismerte meg. Ez az idõpont tekinthetõ a tudomásszerzési idõpontnak, így a Kbt. 79. § (7) bekezdése szerinti 15 napos jogvesztõ határidõt ettõl az idõponttól kell számítani. A jogvesztõ határidõ legkésõbbi idõpontja 2003. szeptember 25. Kérelmezõ jogorvoslati kérelmét 2003. szeptember 15-én, a jogvesztõ határidõ lejárta elõtt nyújtotta be, így az nem elkésett és annak tartalmát a Döntõbizottság érdemben vizsgálhatja.
<br>A Döntõbizottság a D.416/2003. sz. jogorvoslati eljárása során a kérelmezett XXI. és XXVII. termékcsoportra vonatkozó részajánlatainak érvényességét vizsgálta a becsatolt mintaterméknek az ajánlati felhívásban és az ajánlati dokumentációban meghatározott megfelelõsége szempontjából.
<br>Kérelmezõ jelen jogorvoslati kérelmében a kérelmezett teljes ajánlatának érvénytelenségét vélelmezte nem a mintatermékekhez kapcsolódóan. Ennek alapján a Döntõbizottság a jogorvoslati kérelemnek megfelelõen vizsgálta kérelmezett ajánlatának érvényességét.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Kérelmezõ a kérelmezett ajánlatának érvénytelenségét és egyidejûleg hamis adatszolgáltatást is vélelmezett a referenciák és az alvállalkozók nem megfelelõ feltüntetésével kapcsolatban, így a Döntõbizottság mindkét kérelmi résznek megfelelõen külön-külön vizsgálta a jogorvoslati kérelem megalapozottságát.
<br>A referenciákkal kapcsolatban a kérelem vonatkozásában megállapítható, hogy a kérelmezett ajánlatában a 34. oldalon található a referencialista és a 35. oldaltól a 40. oldalig találhatók a referenciák. A kérelmezett által az ajánlatában becsatolt referencianyilatkozatok a kérelmezett nevére vannak kiállítva. A referencianyilatkozatok a beszerzés tárgyával megegyezõ termékek ("mull alapanyagú kötszerek, vatták, speciális kötszerek, gipszek, tapasztermékek") szállítására vonatkoznak.
<br>A Döntõbizottság megállapította, hogy kérelmezett ajánlatában az õ nevére kiállított és a beszerzés tárgyára vonatkozó referenciákat tüntetett fel. Az elõzõekben kifejtettek alapján a kérelmezett ajánlata a referenciák tekintetében megfelelt az ajánlati felhívásban meghatározottaknak, így a jogorvoslati kérelem e része megalapozatlan.
<br>Az alvállalkozókkal kapcsolatos kérelemrész vonatkozásában megállapítható, hogy a Kbt. 10. § q) pontja alapján alvállalkozó az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani, kivéve az 1. § e) pontja vagy a 70. § (1) bekezdésének b) pontja szerinti szervezetet (személyt) vagy a 6. § g) pontja, illetve a 9. § (2) bekezdése szerinti szerzõdéskötést.
<br>A Kbt. fenti rendelkezései alapján azok a közbeszerzési eljárás alapján történõ beszerzés teljesítésében részt vevõ szervezetek minõsülnek alvállalkozóknak, amelyekkel kifejezetten a szerzõdés teljesítésével kapcsolatban köt, illetve módosít szerzõdést a közbeszerzési eljárás nyertes ajánlatát benyújtó ajánlattevõ.
<br>Egy meglévõ keretszerzõdésen belül külön szerzõdésmódosítás nélkül a keretszerzõdés határait túl nem lépõ tételek lehívása ajánlattevõ részérõl, illetve ilyen tételeknek a megajánlása egy ajánlatban nem minõsül szerzõdés módosításnak, illetve külön az adott közbeszerzési eljárásra vonatkozó szerzõdéskötésnek. Ennek alapján a Döntõbizottság álláspontja szerint a kereskedelmi tevékenységet végzõ cégeknek a beszállítói, akikkel keretszerzõdést kötött, nem minõsülnek alvállalkozónak, hiszen nem kifejezetten a közbeszerzési eljárásra vonatkozó szerzõdés teljesítése céljából köt, illetve módosít velük szerzõdést az ajánlattevõként fellépõ cég.
<br>Kérelmezett azon nyilatkozatát, hogy a beszállítóival ezen eljárástól függetlenül keretszerzõdést kötött és ezek vonatkoznak a kérelmezett által az ajánlatában megajánlott termékekre, így a beszállítók külön szerzõdéskötés vagy szerzõdésmódosítás hiányában nem tekinthetõk alvállalkozónak, a Döntõbizottság elfogadta. A Döntõbizottság álláspontja szerint ebben az esetben nem is kellett a gyártókkal mint közremûködõkkel kapcsolatban az alvállalkozókra vonatkozó okirat csatolási kötelezettségnek eleget tenni, így a jogorvoslati kérelem e része is megalapozatlan.
<br>A Döntõbizottság ezt követõen a hamis adatszolgáltatással kapcsolatos jogorvoslati kérelemrész megalapozottságát vizsgálta meg.
<br>A hamis adatszolgáltatás a közbeszerzési eljárás során a valóságnak megfelelõen ismert, de attól eltérõ adat közlését jelenti.
<br>A kérelmezõ elsõdlegesen a XXVII. termékcsoporttal kapcsolatosan vélelmezte kérelmezettnek a közbeszerzési eljárás során tanúsított eljárásában a hamis adatszolgáltatást.
<br>A XXVII. termékcsoportban benyújtott mintatermékkel kapcsolatos hamis adatszolgáltatással kapcsolatban a Döntõbizottság megállapította, hogy az nem valósult meg.
<br>A termékminta gyártási idõpontja 2003. július 7-e volt, míg a termékkel kapcsolatos tanúsítvány kiállítási idõpontja és ezzel a tanúsítvány hatályosságának kezdete 2003. július 9-e. Ennek alapján a benyújtott termékminta nem rendelkezett hatályos minõségtanúsítással.
<br>A Döntõbizottság megállapította, hogy mind a termékmintán, mind pedig a határozaton az eredeti idõpontok találhatók és kérelmezett maga is elismerte, hogy a termékmintát 2003. július 7-én állította elõ az általa közremûködõként igénybe vett Interimport B Kft. Kérelmezõnek azon álláspontját, hogy kérelmezett a termékminta benyújtása útján hamis adatszolgáltatást valósított meg azzal, hogy ehhez egy késõbbi idõpontú tanúsítványt nyújtott be, és ezzel azt a látszatot keltette, mintha ennek a termékmintának már lett volna tanúsítványa, a Döntõbizottság nem fogadta el, tekintettel arra, hogy kérelmezett az általa az ajánlatához csatolt termékmintán az eredeti gyártási idõpontot tüntette fel.
<br>A Döntõbizottság megjegyzi, hogy ha a tanúsítvány hatálybalépése elõtt elõállított termékminta nem rendelkezik minõségtanúsítással, akkor ez érvénytelenséget eredményez e körben, melyet a Döntõbizottság a D.416/10/2003. számú jogorvoslati eljárásában meg is állapította a jelen közbeszerzési eljárással kapcsolatban. Azonban e cselekmény önmagában nem jelent hamis adatszolgáltatást, hiszen kérelmezett a valóságnak megfelelõen tüntette fel az adatokat az ajánlatában, és azok pontos tartalmát az ajánlatkérõnek a közbeszerzési eljárás értékelési szakaszában - a kellõ gondosság tanúsítása esetén - módjában volt felismerni, így a jogorvoslati kérelem e része is megalapozatlan.
<br>Az Egészségügyi, Szociális és Családügyi Minisztérium Engedélyezési és Közigazgatási Hivatal Orvostechnikai Igazgatóság (továbbiakban: Orvostechnikai Igazgatóság) határozatának elhallgatását sem minõsítette a Döntõbizottság hamis adatszolgáltatásnak.
<br>Az Orvostechnikai Igazgatóság 2003. július 23-án kelt határozatában megtiltotta az Interimport B Kft. által 2003. július 9-e elõtt gyártott termékek használatát. Ebben az eljárásban, mely az Orvostechnikai Igazgatóság elõtt zajlott, kérelmezett - az Orvostechnikai Igazgatóság 1295/2003. sz. tájékoztató levele alapján - nem volt fél, így az eljárásban nem vett részt. Az eljárás során jelen jogorvoslati eljárás kérelmezõje volt a kérelmezõ és az Interimport B Kft. volt az a gyártó cég, melynek termékeivel kapcsolatban folyt az eljárás, vagyis kérelmezettnek nem lehetett közvetlen információja magából az eljárásból, illetve a határozatot csak a nyilvánosság számára nyitva álló úton ismerhette meg. Ennek alapján a 2003. július 23-án kelt határozatról a kérelmezettnek nem kellett tudomásának lennie a 2003. július 31-i eredményhirdetést megelõzõen, illetve nem igazolható - továbbá kérelmezõ sem bizonyította -, hogy kérelmezett ezen idõpont elõtt tudomást szerzett volna errõl a határozatról. Miután a tudomásszerzés ténye hiányzik, így nem is lehetett kérelmezett részérõl az Orvostechnikai Igazgatóság határozatáról az ajánlatkérõ felé irányuló tájékoztatási kötelezettség.
<br>A Döntõbizottság által lefolytatott jogorvoslati eljárás során kérelmezett elõadta, hogy konkrét gyártási tevékenységet nem végez és a vitatott terméket az Interimport B Kft. állítja elõ, így kérelmezõnek azon kérelme, hogy a Döntõbizottság keresse meg az Orvostechnikai Igazgatóságot annak tisztázása érdekében, hogy konkrétan az Interimport Kft. vagy az Interimport B Kft. termékeivel kapcsolatos-e a tiltó határozat, a Döntõbizottság álláspontja szerint irreleváns, hiszen az Orvostechnikai Igazgatóság 1295/2003. sz. tájékoztató levele alapján csupán az Interimport B Kft. által elõállított termékekre vonatkozik a tiltás.
<br>A kérelmezõ másodlagosan a kérelmezettnek a teljes ajánlatával kapcsolatban vélelmezte a hamis adatszolgáltatást.
<br>Az 5 éves sterilitási idõtartam vállalásával kapcsolatos hamis adatszolgáltatás vonatkozásában a Döntõbizottság megállapította, hogy a kérelmezett ajánlatában a steril termékekkel kapcsolatban olyan nyilatkozatot tett, hogy 5 éves sterilitási idõt ajánl meg. Ezzel kapcsolatban a jogorvoslati eljárás során benyújtotta az általa használt csomagolóanyag gyártójának nyilatkozatát, mely szerint a meghatározott típusú csomagolóanyag használata esetén több, akár 5 éves sterilitási idõ is biztosítható.
<br>A jogorvoslati eljárás során szintén csatolta az Orvostechnikai Igazgatóság megkeresése alapján az ORKI által az Interimport B Kft. telephelyén felvett közbensõ felülvizsgálatról készített jegyzõkönyvet, melyben az ORKI részérõl eljárók rögzítik az alábbiakat:
<br>"Az átvizsgált dokumentumok alapján az Interimport B Kft. steril termék csomagolási feltételei azonosak a tanúsítási helyen átvizsgált és megfelelõnek talált feltételekkel. Az átvizsgált dokumentumok alátámasztják a gyártó Interimport B Kft. által megadott 5 év lejárati idõt".
<br>Kérelmezõ azon álláspontját, hogy a gyártó nyilatkozata csak a csomagolóanyagnak az elõállítási idõpontjától számított 5 éves felhasználhatóságára vonatkozik, a Döntõbizottság nem fogadta el, tekintettel az ORKI közbensõ felülvizsgálatáról készített jegyzõkönyvben foglaltakra. Szintén nem fogadta el a kérelmezõ által becsatolt, a kérelmezett által is használt csomagolóanyagok gyártójának nyilatkozatát a max. 6 hónapos, illetve 1-2 éves sterilitási idõvel kapcsolatban, mert a konkrét csomagolótermékekre vonatkozóan a kérelmezett a csomagolóanyag gyártójának akár 5 éves sterilitást is biztosító tulajdonságokat garantáló nyilatkozatát a jogorvoslati eljárás során csatolta. Továbbá ezzel kapcsolatban a Döntõbizottság figyelembe vette a kérelmezett által becsatolt idõszakos felülvizsgálat során az ORKI által tett megállapítást, vagyis azt, hogy az 5 éves sterilitás biztosított, illetve az átvizsgált dokumentumok alátámasztják az 5 éves lejárati idõt. A Döntõbizottság e körben nem látta indokoltnak megkeresni az Orvostechnikai Igazgatóságot a sterilitási idõvel kapcsolatban, hiszen az ORKI nemzetközileg akkreditált minõsítõ laboratórium, és a nevében eljárók által kiállított jegyzõkönyv is lehetségesnek minõsítette az 5 éves sterilitási idõt, továbbá éppen az Orvostechnikai Igazgatóság megkeresése alapján végezte az ORKI a soron kívüli felülvizsgálatot.
<br>A fentiek alapján a Döntõbizottság álláspontja szerint kérelmezett a valóságnak megfelelõen nyilatkozott a sterilitási idõvel kapcsolatban, így a jogorvoslati kérelem e része is megalapozatlan.
<br>Tekintettel arra, hogy az alvállalkozókkal és a referenciákkal kapcsolatban az érvénytelenségen túl a hamis adatszolgáltatást is vélelmezte kérelmezõ a kérelmezett ajánlatában, a Döntõbizottság e kérelmi elemet is megvizsgálta.
<br>Alvállalkozók (gyártók) be nem jelentése és adataik feltüntetésének elmaradása kapcsán a Döntõbizottság a kérelmezõ nyilatkozatai alapján megállapította, hogy a kérelmezett kereskedelmi cég és a termékeket beszállítóktól szerzi be. Ezzel kapcsolatban a Döntõbizottság az érvénytelenségnél kifejtettek alapján megállapította, hogy a termékek gyártói az alkalmazott szerzõdéses konstrukció (keretszerzõdés) miatt nem alvállalkozói kérelmezettnek. Ezért velük kapcsolatban az általuk gyártott és a kérelmezett rendelkezésére bocsátott termékeknek az ajánlatban szereplõ %-os mértékétõl függetlenül nem kell feltüntetni sem a nevüket, sem pedig adott esetben a vonatkozó okiratokat. Továbbá kérelmezett az ajánlat részét képezõ termékleírásban feltüntette azt, hogy ki a termék gyártója, valamint a termékek megfelelõségi tanúsítványa is a gyártók nevére volt kiállítva. Így kérelmezett az ajánlatkérõ által megismerhetõvé tette, feltüntette ajánlatában azt, hogy nem õ a termék gyártója, vagyis a valóságnak megfelelõen közölte ezeket a tényeket, így a jogorvoslati kérelem e része is megalapozatlan.
<br>A referencianyilatkozat csatolásával kapcsolatban a Döntõbizottság megállapította, hogy a kérelmezett ajánlatában csatolta a nevére kiállított referencianyilatkozatokat. Az ajánlati felhívás feltételei szerint a 2001. és 2002. évek során a beszerzés tárgyával megegyezõ közbeszerzés keretében megkötött legjelentõsebb szállításokat kellett referencianyilatkozattal alátámasztani, melyek tekintetében a referenciának nem kellett az egyes termékekre is vonatkoznia, illetve ilyen elõírása ajánlatkérõnek nem volt. A beszerzés tárgya kifejezetten kötszer beszerzésre vonatkozott, erre vonatkozó referenciát a kérelmezett csatolt, így ennek az elõírásnak eleget tett.
<br>A Döntõbizottság megjegyzi, hogy a kérelmezett által becsatolt referencianyilatkozat nem tartalmazza a steril kifejezést, azonban ajánlatkérõ ajánlati felhívása szerint nem az egyes termékcsoportokra kellett külön-külön referenciát csatolni, hanem a beszerzés tárgyára egészében, ezért a fentiekben kifejtettek alapján kérelmezett ajánlatában nem követett el hamis adatszolgáltatást, így a jogorvoslati kérelem e része is megalapozatlan.
<br>A fentiekben kifejtettek alapján a Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelmet a Kbt. 88. § (1) bekezdésének a) pontja alapján elutasította, míg a költségek viselésérõl a Kbt. 88. § (1) bekezdés h) pontja alapján rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 22.
<br>
<br>Dr. Nagy László Gábor s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>