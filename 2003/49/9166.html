<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9166)
</h2>
<br>1024 Budapest, Margit krt. 85.
<br>Ikt.sz.: D.551/8/2003.
<br>
<br>Tárgy: a Somogyi és Társa Építõ és Szolgáltató Kft. jogorvoslati kérelme Tamási Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Somogyi és Társa Építõ és Szolgáltató Kft. (6000 Kecskemét, Tatársor 6., a továbbiakban: kérelmezõ) által Tamási Város Önkormányzata (7090 Tamási, szabadság u. 46-48., a továbbiakban: ajánlatkérõ) "szennyvízcsatorna-hálózat építése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. július 9-i 28. számában 4968/2003 szám alatt részvételi felhívást tett közzé nyílt elõminõsítési eljárás megindítására a rendelkezõ részben megjelölt közbeszerzés tárgyában.
<br>Ajánlatkérõ 2003. augusztus 7-én 17 céget hívott fel ajánlattételre. Ajánlatkérõ 2003. szeptember 5-én az ajánlati felhívást módosította, melynek következtében az új ajánlattételi határidõ 2003. október 16-ra módosult. Erre 11 társaság nyújtotta be ajánlatát.
<br>Az ajánlatok eredményhirdetésére 2003. október 21-én került sor. Az ajánlati felhívás szerint a szerzõdéskötés idõpontja 2003. október 29.
<br>Kérelmezõ 2003. október 22-én jogorvoslati kérelmet nyújtott be a Döntõbizottsághoz, melyben kérte, hogy a Döntõbizottság a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 76. § (1 bekezdés c) pontjában foglalt felhatalmazás alapján a Kbt. 88. § (1) bekezdés c) pontja alapján ajánlatkérõ eljárást lezáró döntését semmisítse meg, a d) pontja alapján állapítsa meg, hogy ajánlatkérõ megsértette a Kbt. 24. § (1)-(2) bekezdését, a 26. § (1) bekezdését, az 52. § (2) bekezdés d) pontját, valamint az 55. § (6) bekezdését, a 88 § (1) bekezdés f) pontja szerint a (4) bekezdésben meghatározott mértékû bírságot szabjon ki, a h) pont alapján kötelezze a jogsértõt az eljárási díj és a jogorvoslati eljárással kapcsolatban felmerült költségek viselésére, valamint a Kbt. 82. § (1) bekezdésben meghatározott felhatalmazás alapján - a (2) bekezdés b) pontjában meghatározott ideiglenes intézkedésként a szerzõdéskötést tiltsa meg.
<br>Indokolásként elõadta, hogy kérelmezõ alapajánlata kivételével egyik ajánlattevõ ajánlata sem felelt meg az ajánlati felhívás 1.9. pontjában foglaltaknak, mivel 30 napnál hosszabb fizetési határidõt vállaltak. Álláspontja szerint ezért ajánlatkérõnek a Kbt. 52. § (2) bekezdés d) pontjában foglaltak alapján érvénytelennek kellett volna nyilvánítania a nem megfelelõ ajánlatokat.
<br>Sérelmezte, hogy a nyertes BAU-TEAM Kft. és a második helyezett Bodkõ Kft. jóteljesítési garanciavállalásai irreálisan magasak az 1800, illetve 1200 hónap vállalással. Ezzel megsérült a Kbt. 24. § (1) és (2) bekezdése.
<br>A Döntõbizottság ideiglenes intézkedésként a D.551/4/2003. számú határozatával a közbeszerzési eljárást lezáró szerzõdés megkötését megtiltotta.
<br>A kérelmezõ 2003. október 30-án kelt faxon megküldött nyilatkozatában bejelentette, hogy a jogorvoslati kérelmét visszavonja, és kéri a jogorvoslati eljárás megszüntetését.
<br>A közbeszerzésekrõl szóló - többször módosított - 1995. XL. törvény (a továbbiakban: Kbt.) 79 § (2) bekezdése alapján a Döntõbizottság eljárása az ügyfél kérelmére, vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.
<br>A Kbt. 79. § (1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja.
<br>Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható, és a közigazgatási szerv az eljárást folytatja.
<br>A fentiek alapján a Döntõbizottság a rendelkezõ részben foglaltak szerint a jogorvoslati eljárást megszüntette.
<br>A Kbt. 89. § (1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.
<br>A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.
<br>
<br>Budapest, 2003. október 30.
<br>
<br>Dr. Szaller Ottó s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>