<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9064)
</h2>
<br>1024 Budapest, Margit krt. 85.
<br>Ikt.sz.: D.490/11/2003.
<br>
<br>Tárgy: a Persecutor Security Kft. kérelmezõ jogorvoslati kérelme az Eger-Park Hotel Szállodaüzemeltetõ Kft. ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Persecutor Security Kft. (1117 Budapest, Karinthy F. u. 17., képviseli: dr. Nagy Brigitta ügyvéd, 1137 Budapest, Szt. István krt. 18., a továbbiakban: kérelmezõ) jogorvoslati kérelmét, melyet az Eger-Park Hotel Szállodaüzemeltetõ Kft. (3300 Eger, Szálloda u. 1-3., képviseli: dr. Tuller András ügyvéd, 1055 Budapest, Balassi B. u. 25., fszt. 5., a továbbiakban: ajánlatkérõ) "Hotel Eger C és E épületének, kazánházának erõs- és gyengeáramú villamos szerelési munkáinak elvégzése, a tûzjelzõ és vagyonvédelmi rendszer kiépítése, valamint a konferenciaterem hang- és videotechnikai berendezéseinek szerelése, rendszerbe állítása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. augusztus 13-án a Közbeszerzési Értesítõ 33. számában közzétett ajánlati felhívással, nyílt közbeszerzési eljárást indított a rendelkezõ részben jelzett beszerzés tárgyában 5864/2003 sz. alatt.
<br>Az ajánlati felhívás 11. a) pontja az ajánlattevõk és azonos módon a 10%-ot meghaladó alvállalkozóknak a mûszaki alkalmassága igazolására kért adatok között a Kbt. 44. § (2) bekezdés c) pontja szerint elõírta szervezeti felépítése bemutatását azoknak a szakembereknek, illetve vezetõiknek a megnevezésével, képzettségük, gyakorlatuk ismertetésével, különösen azok bemutatásával, akik a minõség-ellenõrzésért felelõsek, egyben kérte csatolni a megnevezett szakemberek önéletrajzát is.
<br>A 11. b) pont az ajánlattevõnek a szerzõdés teljesítésére alkalmatlanná minõsítése szempontjai között a 6. francia bekezdésben meghatározta, hogy ha az ajánlattevõ alkalmazásában nincs legalább 1 fõ fõfoglalkozású, áramszolgáltatónál minõsített kivitelezõi igazolvánnyal rendelkezõ felsõfokú végzettséggel és legalább 5 éves szakmai gyakorlattal rendelkezõ, valamint legalább 1 fõ fõfoglalkozású tûzoltóságnál nyilvántartásban szereplõ kivitelezõi tevékenység végzésére jogosult felelõs mûszaki vezetõ.
<br>Az ajánlatok elbírálásának szempontja az összességében legelõnyösebb ajánlat kiválasztása volt, a felhívás 13. b) pontja tartalmazta a résszempontokat, azok súlyszámait, a ponthatárokat és a pontok számítási módszerét.
<br>Az egyéb információk 16.2. pontja elõírása szerint, ha a beszerzés tárgyát képezõ tevékenység az ajánlattevõ cégkivonatában nem szerepel, az az ajánlat érvénytelenségét vonja maga után.
<br>Az ajánlatkérõ dokumentációt készített, amelyet az ajánlattevõk rendelkezésére bocsátott. Ez az ajánlattevõk részére útmutatót, villamos kiviteli terveket és tervrajzokat, a tûzjelzõ és vagyonvédelmi rendszer kiviteli tervdokumentációját és tételes, árazatlan költségvetést tartalmazott.
<br>Az útmutató az ajánlat benyújtásával kapcsolatos információk között a "C" fejezet 11. pontjában az ajánlati árak meghatározására elõírta, hogy azt a mellékelt fõösszesítõ szerinti bontásban kell képezni és az ajánlathoz csatolni.
<br>A 13 oldalas tûzjelzõ és vagyonvédelmi rendszer kiviteli tervdokumentáció két részbõl állt. Az egyik rész 12 oldalon tartalmazta a tûzjelzõ rendszer mûszaki leírását, rendszertechnikai elvi, valamint telepítési rajzokat, a másik rész a vagyonvédelmi rendszert rövid összefoglaló ismertetés formájában tartalmazta a következõk szerint:
<br>"Összefoglaló ismertetés
<br>A szállodában a fõlépcsõház és személyfelvonók figyelésére minden szinten doomkamerák kerülnek telepítésre. A hotelépület fõ- és gazdasági bejáratához, valamint a recepcióhoz szintén doomkamerák kerülnek. A parkoló és a gépkocsibejáró megfigyelésére fûthetõ kültéri házban elhelyezett kamerát kell telepíteni. A multiplexer a monitor és a 72 órás videomagnó a recepcióirodába kerül.
<br>A pénztár és a pénzügy irodájának védelmére egy 8 zónás riasztóközpontot kell telepíteni a pénzügyre. A bejárat mellé kerül a kezelõegység.
<br>Passzív infra mozgásérzékelõ védi a pénztárat és az irodát.
<br>Riasztás esetén a recepcióirodába telepített beltéri hangjelzõ figyelmeztet az esetleges jogtalan behatolásra.
<br>A videó és a vagyonvédelmi rendszer kábeleit a folyosón az álmennyezet fölött a gyengeáramú kábeltálcán kell vezetni.
<br>A falakban MÛIII. 16 és 13,5 csõben kell elhelyezni."
<br>Ajánlatkérõ 2003. szeptember 11-én helyszíni bejárást és konzultációt tartott, ahol közölte, hogy a konferenciaterem hang- és videotechnikai berendezéseire nem kell ajánlatot tenni, mert azt a beszerzésbõl törölte. Egyben átadta a biztonsági és vagyonvédelmi rendszer felhasználandó anyagjegyzékét.
<br>A 2003. szeptember 23-i ajánlattételi határidõre a kérelmezõ, a HÉSZ Kft., a MASZER Rt., a Group 4. Rt. és a Vill-Korr Bt. nyújtott be ajánlatot. Az ajánlatok bontásakor ajánlatkérõ ismertette az ajánlatok bírálati részszempontok szerinti - ajánlati ár, teljesítési határidõ, jóteljesítési garancia idõtartama, késedelmi kötbér mértéke - tartalmi elemeit, amelyek táblázatba foglalva a bontási jegyzõkönyv részét képezte.
<br>Ajánlatkérõ - a bírálóbizottsága javaslata alapján - 2003. szeptember 29-én nyertes ajánlattevõnek a RÉSZ Kft.-t hirdette ki.
<br>Kérelmezõ 2003. szeptember 30-án napján nyújtott be jogorvoslati kérelmet a Döntõbizottsághoz, melyben kérte a jogsértés megállapítását, ajánlatkérõ eljárást lezáró döntése megsemmisítését és ideiglenes intézkedéssel a szerzõdéskötés megtiltását. Sérelmezte ajánlatkérõ nyertesre vonatkozó döntését, mert álláspontja szerint a HÉSZ Kft. ajánlata érvénytelen volt. Elõadta, hogy a közbeszerzés tárgya egyértelmûen tûzjelzõ és vagyonvédelmi rendszerek kiépítésével kapcsolatos, mely tevékenységet a hatályos jogszabályok értelmében (1998. évi IV. tv., a továbbiakban: Sztv.) és a végrehajtási rendelet csak a szükséges engedélyek és szakmai kamarai felelõsségbiztosítás alapján az illetékes cégbíróságon bejegyzett 74.60 TEÁOR-számú nyomozási, biztonsági tevékenység keretein belül lehet végezni.
<br>Az Sztv. értelmében egyéni, társas vállalkozás keretében személy- és vagyonvédelmi, illetve magánnyomozói tevékenység a törvénnyel létrehozott Személy-, Vagyonvédelmi és Magánnyomozói Szakmai Kamara tagjaként folytatható, a rendõrség által kiadott engedélyekrõl a hatóság nyilvántartást vezet.
<br>A kérelmezõ rendelkezik ilyen tevékenységi körrel, a nyertesként kihirdetett HÉSZ Gépszolgáltató Kft. azonban cégkivonata tanúsága szerint nem. Ezért az ajánlatkérõnek a HÉSZ Gépszolgáltató Kft. ajánlatát a Kbt. 52. § (2) bekezdés d) pontja "nem felel meg az ajánlati felhívásban, illetõleg a dokumentációban meghatározott feltételeknek" szerint érvénytelennek kellett volna nyilvánítania. Ajánlatkérõ ugyanis az ajánlati felhívás 16.2. pontjában egyértelmûen rögzítette: "Ha a beszerzés tárgyát képezõ tevékenység az ajánlattevõ cégkivonatában nem szerepel, az az ajánlat érvénytelenségét vonja maga után."
<br>Továbbá arra is hivatkozott, hogy a Közbeszerzések Tanácsa elnöke közzétett tájékoztatójában felhívta az ajánlattevõk és az ajánlatkérõk figyelmét arra, hogy az ajánlatkérõk az 1998. évi IV. tv.-ben meghatározott feltételeket a közbeszerzési eljárások során is kötelesek vizsgálni. Sérelmezte az eljárásról készült összegzés tartalmát is, mert ajánlatkérõ nem indokolta meg értékelését a Kbt. 5. sz. mellékletében meghatározottak szerint.
<br>A 2003. október 20-án megtartott tárgyaláson elõadta, hogy a videokamerás megfigyelés kiépítése nem lett kivéve a beszerzésbõl és ezek szerinte a 74.60 TEÁOR körbe tartoznak.
<br>A Döntõbizottság kérdésére elõadta, hogy a felhívás 16.2. pontjában konkrétan a 74.60 tevékenységi kört ajánlatkérõ nem írta elõ. Ezt õ az ajánlati dokumentáció és a felhívás tartalma alapján következtette ki, valamint az Sztv. 47. § 7. pontjában található értelmezõ rendelkezésre támaszkodott.
<br>A Döntõbizottság kérdésére a 74.60-as TEÁOR 3. francia bekezdését jelölte meg, tehát a személy- és vagyonõri és egyéb védelmi tevékenységet, valamint az ehhez fûzött törvényi magyarázatokat, mint amelyek a beszerzés tárgyára vonatkoznak.
<br>Kérelmezõ annak bizonyítására, hogy a beszerzés tárgyát képezi a vagyonvédelmi rendszer kiépítése, hivatkozott a mellékletben felsorolt anyagok listájára, amelyben fûthetõ kültéri kameraház és a hozzá tartozó 3 db kültéri kamera is szerepel, hivatkozott a doomkamerákra, valamint a 16 csatornás multiplexerre. Álláspontja szerint ezek egyidejûleg teszik lehetõvé a több kamera által felvetteknek mintegy 72 órás anyagnak a megõrzését, amelyhez egy Timelaps magnót alkalmaznak. Hivatkozik arra, hogy a felhívás 3. a) pontjában a beszerzés tárgyaként vagyonvédelmi rendszer kiépítése is szerepel.
<br>Ajánlatkérõ általa Döntõbizottságon keresztül feltett kérdésre - miszerint a mellékletben felsorolt kamerák elegendõek-e a vagyonvédelmi biztonság megteremtéséhez, illetve ezek csak vagyonvédelmi feladatot láthatnak-e el, vagy tûzvédelmi, illetve egyéb más feladatokat is -, kérelmezõ konkrétan nem tudott válaszolni, nem tudta cáfolni ajánlatkérõ állítását, hogy ezek más funkciókat is elláthatnak.
<br>Jogorvoslati kérelmének második részében elõadta, hogy azt hiányolja, hogy ajánlatkérõ szöveges indoklása nem kimerítõ. Az adott pontszámokat ezzel kapcsolatban nem vitatta, elismerte, hogy mindegyik értékelési részszempont számszerûsíthetõ volt. A bontási jegyzõkönyvbõl megismerte a többi ajánlattevõ ajánlatát részszempontok szerint is.
<br>Ajánlatkérõ a kérelem elutasítását kérte. Elõadta, hogy nem helytálló a kérelmezõ beszerzés tárgyára vonatkozó megállapítása, miszerint "a közbeszerzés tárgya egyértelmûen tûzjelzõ és vagyonvédelmi rendszerek kiépítésével kapcsolatos." A kiírás szerint a hangsúly az erõs- és gyengeáramú villamos szerelésen van, ehhez kapcsolódik a profilban idevágó tûzjelzõ és vagyonvédelmi rendszer kiépítése. Bemutatta a kérelmezõ és a HÉSZ Kft. ajánlata szerinti fõösszesítõk alapján, hogy az egyes munkarészek ajánlati ára a fõelosztó berendezések, a villamosenergia-ellátás, az épületgépészeti villamos berendezések 94%-os részarányt, míg a tûz- és vagyonvédelmi rendszer együttesen csak 6%-os részt képviselnek a teljes beruházás értékén belül. Álláspontja szerint a beszerzésben a súlypont az erõsáramú villanyszerelésen volt, de ezzel egyidejûleg azt is vizsgálta, hogy a tûzjelzõ rendszer kivitelezését az arra jogosult, képesített és nyilvántartásba vett 10% alatti alvállalkozó végezze. A nyertes ajánlatából kitûnik, hogy a tûz- és vagyonvédelmi rendszer kivitelezését 10% alatti alvállalkozóval végezteti. Álláspontja szerint ez esetben nem perdöntõ az, hogy a cégjegyzékben a TEÁOR szám szerepelt-e. Megjegyezte, hogy nem mellékes körülmény volt az sem, hogy a nyertes és a kérelmezõ ajánlati árai közötti mintegy 60 millió Ft-os különbségre ajánlatkérõ költségvetésében nem lenne fedezet. Hivatkozott továbbá a kiviteli terveket készítõ Bóta Kft. ügyvezetõjének nyilatkozatára, amely szerint a létesítmény tûzjelzõ és vagyonvédelmi rendszer kiviteli tervdokumentációja nem minõsíthetõ komplex vagyonvédelmi biztonságtechnikai rendszernek, hanem tûzjelzõ rendszer. A nyilatkozat utalt a tervezõi nyilatkozatra, amely szerint a tûzjelzõ rendszer tervdokumentációja a tûzvédelemre vonatkozó jogszabályok és szabványok alapján készült, vagyis nem tartozik az 1998. évi IV. tv. 47. §-ának a hatálya alá. Csatolta a Hivatásos Önkormányzati Tûzoltóság parancsnokának szakmai állásfoglalását, amely szerint tûzjelzõ berendezés tervezõje az lehet, aki fel
<br>sõfokú mûszaki végzettségû és rendelkezik tervezésre jogosító tûzvédelmi szakvizsgával, valamint mérnökkamarai tagsággal.
<br>Tûzjelzõ berendezés kivitelezõje lehet az a személy, aki a telepítendõ tûzjelzõ berendezés gyártója, forgalmazója által szervezett karbantartói tanfolyamon részt vett (szakvizsga-bizonyítványt szerzett). Nyilvántartásából igazolta, hogy a tervezõ a fenti követelménynek megfelel, aki tervezést, kivitelezést jogosult végezni.
<br>Fentiekbõl következõen vállalkozóként bárki részére végezhet tervezõi, telepítõi tevékenységet, adhat felelõs tervezõi, kivitelezõi nyilatkozatot. Olyan elõírás nincs, hogy annál a megbízónál kell állásban lennie, ahol a munkát végzi.
<br>A tárgyaláson elõadta, hogy a konferenciaközpont videorendszerének kiépítését nem a kérelmezõ által hivatkozott 1998. évi IV. tv. 47. § értelmezõ rendelkezésének 7. pontjában foglalt képi megfigyelõ rendszer kiépítése indokolta, hanem az, hogy a konferenciaközpont anyagát videóra tudják rögzíteni, azt tudják rövidíteni, figyelni, esetleg az épület más termeibe tv-kamerákkal kivetíteni. Tehát a videorendszer kiépítését nem a vagyonvédelmi szempont indokolta elsõsorban. Ezt támasztja alá az is; hogy a videó technikai részbõl csak a képátviteli hálózati rész maradt meg a szállodarészben és a kongresszusi épületben is. A jogorvoslati kérelem második részére kijelenti, hogy szerinte a pontozás korrekt volt, ezt kérelmezõ sem vitatja, az indokolás is megfelelt a törvényi feltételeknek.
<br>Egyéb érdekeltként a MASZER Rt. észrevételében tudomásul vette az eljárás megindítását, de a tárggyal kapcsolatban konkrét észrevételt nem tett.
<br>A Döntõbizottság ideiglenes intézkedést nem alkalmazott. Ajánlatkérõ a tárgyaláson nyilatkozott, hogy a nyertes ajánlattevõvel szerzõdést megkötötte.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele, a tárgyaláson tett nyilatkozatok alapján megállapította, hogy a kérelem alaptalan az alábbiak szerint.
<br>A kérelmezõ elsõdlegesen arra alapította kérelmét, hogy csak az a vállalkozás végezheti a jelen beszerzésben megjelölt vagyonvédelmi rendszer tervezését, kivitelezését, akinek tevékenységi körében cégbíróságon bejegyzett 74.60 TEÁOR-szám szerepel. Akinek ez a TEÁOR-szám nem szerepel a cégkivonatában, annak ajánlata a Kbt. 52. § (2) bekezdés d) pontja szerint érvénytelen. Kérelmezõ a 74.60-as TEÁOR-számon belül a 3. francia bekezdésben a személy- és vagyonõri és egyéb védelmi tevékenységet jelölte meg, mint vonatkozó részt.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A 74.60-as szakágba nem tartozik a 45.31 riasztóberendezések felszerelése tevékenysége, amelybe a betörés elleni riasztórendszer is tartozik.
<br>Ajánlatkérõ az ajánlati felhívásban nem jelölt meg konkrét TEÁOR-számot. Azt írta elõ, hogy ha a beszerzés tárgyát képezõ tevékenység az ajánlattevõ cégkivonatában nem szerepel, az az ajánlat érvénytelenségét vonja maga után.
<br>Az Sztv. 47. § (2) bekezdés e) alpontja szerint személy- és vagyonvédelmi tevékenység, vagyonvédelmi és biztonságtechnikai rendszerek tervezése, telepítése, szerelése, üzemeltetése, felügyelete, karbantartása.
<br>A 7. pont szerint vagyonvédelmi, biztonságtechnikai rendszer [2. pont e) alpont]: vagyonvédelmi célból a vállalkozási szerzõdésben megjelölt ingatlanon telepítendõ vagy telepített elektronikus jelzõ és képi megfigyelõrendszer, egyéb, a jel és kép továbbítását, vagy fény, illetve hang jelzését is lehetõvé tevõ mûszaki megoldás.
<br>Ajánlatkérõ a beruházás tárgyaként többek között a vagyonvédelmi rendszer kivitelezését is megjelölte. A rendszer doomkamerákat, 8 zónás riasztóközpontot, passzív infra mozgásérzékelõt, beltéri hangjelzõt, 16 csatornás multiplexert, monitort, videomagnót tartalmaz a dokumentáció szerint.
<br>Az Sztv. nem tesz különbséget kisebb vagy nagyobb volumenû vagyonvédelmi biztonságtechnikai rendszerek között arra vonatkozóan, hogy mennyiségére, értékére tekintettel a tv. hatálya alá tartozik, vagy nem. Az Sztv. 47. § 7. pontja kógens elõírásaival vagyonvédelmi célból telepített személy- és vagyonvédelmi tevékenységhez rendeli a vagyonvédelmi, biztonságtechnikai rendszerek szerelését, és meghatározza, hogy ilyen rendszernek minõsül az ingatlanon telepíthetõ elektronikus jelzõ és képi megfigyelõ rendszer.
<br>A Döntõbizottságnak azt kellett eldöntenie, hogy a beszerzés tárgyának egy része egyértelmûen vagyonvédelmi célból telepített vagyonvédelmi rendszer kiépítésére vonatkozott-e, vagy sem, valamint emiatt ajánlattevõknek kellett-e rendelkezniük a 74.60-as TEÁOR-számmal.
<br>Ajánlatkérõ állítása szerint a felsorolt eszközök képi megfigyelõrendszer kiépítését szolgálták elsõsorban, ezek önálló vagyonvédelmi rendszernek nem minõsíthetõk, tehát nem a vagyonvédelmi szempontok indokolták ennek kiépítését. Ezzel a rendszerrel megfigyelhetik, rögzíthetik, közvetíthetik a konferenciateremben elhangzottakat, valamint az egész komplexumban, illetve környékén történõ eseményeket.
<br>A Döntõbizottság álláspontja szerint kérelmezõ - bár felsorolt olyan technikai eszközöket, amelyek vagyonvédelem céljára is szolgálhatnak - nem tudta bizonyítani, hogy ezek az eszközök komplett vagyonvédelmi rendszert alkotnak, illetve kizárólag vagyonvédelmi szempontokat szolgálnak és nem használhatóak fel a szálloda, illetve a kongresszusi központ fõ funkcióinak más szempontú kiszolgálására.
<br>A Döntõbizottság megállapította, hogy a vagyonvédelmi rendszer tûzvédelmi, betörésvédelmi riasztóberendezés részekbõl állt, amelyekhez nem kapcsolódnak rendszerbe foglalva a képi megfigyelõ eszközök. A nyertes ajánlattevõ mind a tûzvédelmi, mind a riasztóberendezések tekintetében cégkivonata szerint a 45.31 TEÁOR-számú tevékenység alapján létesítésére vonatkozó alkalmassági feltételekkel rendelkezett. A képi megfigyelõeszközök rendeltetésére vonatkozóan a Döntõbizottság megállapította, hogy azok nem kizárólag vagyonvédelmi célúak, hanem a létesítmény egyéb funkcióját is szolgáló eszközök. Mindezekre tekintettel az ajánlattevõk - így nyertes ajánlattevõ is - a 74.60-as TEÁOR-számú tevékenységre jogosultság nélkül is alkalmasnak minõsülnek a kivitelezés végzésére.
<br>Ajánlatkérõ nem írta elõ az ajánlati felhívásban, hogy az ajánlattevõknek rendelkezniük kell a 74.60-as TEÁOR-számmal, illetve a Döntõbizottság sem állapította meg, hogy a beszerzés tárgya miatt az ajánlattevõknek rendelkezniük kellett ezzel. Mindezekre tekintettel a Döntõbizottság a jogorvoslati kérelem ezen részében ajánlatkérõ részérõl a Kbt. 52. § (2) bekezdés d) pontjának megsértését nem állapította meg, ezért a jogorvoslati kérelmet megalapozatlanság miatt elutasítja.
<br>Jogorvoslati kérelmének második részében a Kbt. 61. § (1) bekezdésére tekintettel sérelmezte azt, hogy nem kimerítõ a szöveges indokolás.
<br>A Kbt. 61. § (1) bekezdésére szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>A Kbt. 5. sz. melléklete 2. c) pontja szerint a táblázatban szereplõ értékelési pontszámokat indokolni kell.
<br>Kérelmezõ az adott pontszámokat nem vitatta, elismerte, hogy mindegyik értékelési részszempont számszerûsíthetõ volt, a bontási jegyzõkönyvbõl megismerte a többi ajánlattevõ ajánlatát részszempontok szerint is.
<br>Az ajánlatkérõ által készített összegzés a következõket tartalmazta:
<br>"A táblázatban szereplõ értékelési pontszámok indokolása:
<br>Ajánlati ár: A projekt tervezett és tervezõi költségvetéssel alátámasztott árához hasonló ajánlati ár.
<br>Teljesítési határidõ: A kiírásban megjelölt befejezési határidõhöz igazodó vállalt teljesítési határidõ, elõteljesítéssel.
<br>Jóteljesítési garanciaidõ idõtartama: A szokásosnál elõnyösebb garanciaidõtartam-vállalás.
<br>Késedelmi kötbér mértéke: A szokásosnál elõnyösebb kötbérfeltétel.
<br>Tény, hogy az egyes ajánlattevõk ajánlatai tartalmi elemeit részszempontonként nem tartalmazta az indokolás, azonban az ajánlatok bontási jegyzõkönyve tartalmazta valamennyi ajánlat részszempontonkénti elemeit, amelyek mindegyike számszerû adat volt. Az összegzésben írt szöveges magyarázat, valamint az ajánlattevõk birtokában lévõ adatok ismeretében az adott pontszámok ellenõrzése - a felhívás 13. b) pontjában meghatározott pontszám számítási módszer alapján - ajánlattevõk számára biztosított volt. Az elõzõekbõl megállapítható, hogy kérelmezõ a Kbt. 61. § (1) bekezdésében szabályozott körben minden lényeges információ birtokában volt, emiatt õt hátrány, illetve jogsérelem nem érte. Erre tekintettel a Döntõbizottság a jogorvoslati kérelem ezen részét is elutasítja megalapozatlanság miatt.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította: ajánlatkérõ döntése nem volt jogsértõ, ezért a Kbt. 88. § (1) bekezdés a) pontja alapján az alaptalan kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 30.
<br>
<br>Dr. Szaller Ottó s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>