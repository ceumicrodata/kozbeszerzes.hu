<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9144)
</h2>
<br>1024 Budapest, Margit krt. 85.
<br>Ikt.sz.: D.472/16/2003.
<br>
<br>Tárgy: a Szemp-Air Kft. és a Rovért Kft./Gergely Air Kft./Air Paxrol Kft. jogorvoslati kérelme a Körös-völgyi Települések Regionális Szervezet közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Kelemen Zoltán ügyvéd (6725 Szeged, Tisza L. u. 26.) által képviselt Szemp-Air Légiszolgáltató Kft. (6726 Szeged, Ildikó u. 19., továbbiakban: kérelmezõ I.) és a dr. Sári Péter ügyvéd (1136 Budapest, Pannónia u. 5.) által képviselt Rovért Kft. (5630 Békés, Verseny u. 4.), Gergely Air Kft. (2481 Velence, Nyár u. 13.), Air Patrol Kft. (5331 Kenderes, Vasút u. 4/A.) közös ajánlattevõk (továbbiakban: kérelmezõ II.) jogorvoslati kérelmét - melyet a Körös-völgyi Települések Regionális Szervezete (5500 Gyomaendrõd, Szabadság tér 1., továbbiakban: ajánlatkérõ) vegyszeres és biológiai, földi gépes és légi úton történõ szúnyoglárvairtás és imágóirtás komplex elvégzése a Körös-völgy térségben tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2002. március 20-án megjelent számában a rendelkezõ részben megjelölt beszerzés tárgyában. A felhívás 3. a) pontjában a beszerzés tárgyához kapcsolódva közölte, hogy a hatósági engedélyek beszerzése a vállalkozó feladata.
<br>Az ajánlattevõ pénzügyi, gazdasági és mûszaki alkalmassága igazolására - többek között - a következõ adatok, tények igazolását kérte:
<br>- "3 évre visszamenõleg legkevesebb 5 településen végzett, referencialevéllel igazolt, szúnyogirtás tárgykörében végzett szolgáltatás referenciáit,
<br>- a Kbt. 44. § (2) bekezdés a) pontja alapján az elõzõ 3 év, évenként legalább 5 referencialevelet másolatban a legjelentõsebb, szúnyogirtás tárgykörében végzett szolgáltatásairól,
<br>- a Kbt. 44. § (2) bekezdés b) pontja alapján gépparkjának bemutatását.
<br>Ajánlatkérõ a 11. b) pont elsõ bekezdésében kikötötte, hogy alkalmatlannak minõsíti a szerzõdés teljesítésére az ajánlattevõt, amelyik az elmúlt 3 évben szúnyogirtás szolgáltatásban évenként nem rendelkezik legalább 5 referencialevéllel igazolt referenciával, a harmadik bekezdésben pedig alkalmassági feltételként szabta a szúnyogirtáshoz alkalmas légi jármûvel való rendelkezést.
<br>A 11. b) pont utolsó bekezdésében elõírta, hogy az ajánlattevõnek és a közbeszerzési érték 10%-át meghaladó mértékben igénybe venni kívánt alvállalkozójának külön-külön meg kell felelnie az alkalmassági követelményeknek. Ugyanez igaz arra az esetre is, ha több ajánlattevõ közösen tesz ajánlatot."
<br>Az ajánlati dokumentáció elsõ oldalán a beszerzés tárgyára vonatkozóan ajánlatkérõ a következõket közölte:
<br>"A kezelés szükségességének, területének, helyének és idõpontjának - az idõjárási körülmények figyelembevételével történõ - meghatározása a Körös-völgyi Települések Regionális Szervezete társulás által felkért független szakértõ feladata. Az irtás hatékonyságának ellenõrzését szintén a nevezett személy végzi."
<br>Az ajánlattételi határidõre, április 30-ra a kérelmezõ I., a kérelmezõ II. mint közös ajánlattevõk és az RSz-Coop Kft. nyújtott be ajánlatot.
<br>Ajánlatkérõ a május 14-én tartott eredményhirdetésen az RSz-Coop Kft. ajánlatát hirdette ki nyertesnek, a kérelmezõ I. ajánlatát érvénytelennek, a kérelmezõ II.-t alkalmatlannak minõsítette.
<br>Kérelmezõ I. május 15-én jogorvoslati kérelmet terjesztett elõ a Döntõbizottsághoz.
<br>Sérelmezte ajánlata érvénytelenné nyilvánítását.
<br>Kifogásolta, hogy ajánlatkérõ érvényesnek, illetõleg nyertesnek minõsítette az RSz-Coop Kft. ajánlatát annak ellenére, hogy nem mutatta be biológus szakemberét, valamint gépparkját. Tudomása szerint a nyertesnek a légi jármûveire nincs érvényes üzembentartási engedélye, valamint nincs berepülési engedélye Gyula térségébe.
<br>A Döntõbizottság a D.274/19/2002. sz. határozatával a jogorvoslati kérelmet elutasította. A nyertes alkalmatlanságára vonatkozó kérelemre a határozat kimondta, hogy a különbözõ hatósági engedélyeket - így az üzembentartási, a berepülési engedélyt is - a felhívás alapján csak a teljesítés idõszakában kell megszereznie a nyertes ajánlattevõnek (vállalkozónak). Kérelmezõ I. a határozat bírósági felülvizsgálatát nem kérte.
<br>Kérelmezõ II. május 17-én terjesztette elõ jogorvoslati kérelmét.
<br>Sérelmezte alkalmatlannak nyilvánítását, e döntést nem tartja jogszerûnek, mert a közös ajánlattevõk mindegyike megfelel az alkalmassági kritériumoknak.
<br>Sérelmezte továbbá, hogy ajánlatkérõ nem zárta ki az RSz-Coop Kft.-t a közbeszerzési eljárásból, pedig összeférhetetlenségi ok miatt abban nem vehetett volna részt. Indokolásul elõadta, hogy dr. Szító András részt vett a közbeszerzési eljárás elõkészítõ munkáiban, tagja volt a bírálóbizottságnak, valamint a Magyar Turizmus Rt. által meghirdetett pályázat eredményeképpen szakértõként fog mûködni a teljesítéskor. Ugyanakkor dr. Szító Andrásné a nyertes ajánlattevõ gázmestere, dr. Szító András 1997. április 5.-1999. október 12-ig a nyertes cég tulajdonosa, üzletrészét hozzátartozója - menye, Barna Erzsébet - vette meg.
<br>A jogorvoslati eljárásban 2002. június 13-án tartott tárgyaláson kérelmét kiegészítve kérte annak vizsgálatát, hogy a nyertes rendelkezik-e a légi jármûveire alkalmassági bizonyítvánnyal. Hivatkozott a felhívásra, miszerint alkalmatlan a szerzõdés teljesítésére az ajánlattevõ, ha nem rendelkezik a szúnyogirtásra alkalmas légi jármûvel.
<br>A Döntõbizottság a D.274/19/2002. sz. határozatával a jogorvoslati kérelmet elutasította.
<br>Megállapította, hogy ajánlatkérõnek a kérelmezõ II. alkalmatlanságát kimondó döntése helytálló volt, mert a közös ajánlattevõk egyikére, az Air Patrol Kft.-re vonatkozóan csak 7 referencialevél került csatolásra az ajánlathoz, holott a három évre összesen 15 referencialevelet kellett volna csatolni.
<br>Megállapította továbbá, hogy dr. Szító András csak a teljesítés során fejt ki szakértõi tevékenységet, ezt pedig a Kbt. nem tekinti összeférhetetlenségi oknak.
<br>Kérelmezõ II. a határozat bírósági felülvizsgálata iránt keresetet terjesztett elõ a Fõvárosi Bírósághoz.
<br>Kérte a határozat megváltoztatását alkalmatlansága megállapítása, a nyertesnek a közbeszerzési eljárásban való részvétele kizártsága tekintetében. Kérte annak megállapítását is, hogy a nyertes egyébként is alkalmatlan a szerzõdés teljesítésére, mert nem rendelkezik a szúnyogirtásra alkalmas légi jármûvel.
<br>A Fõvárosi Bíróság a 25.K.32.167/2002/10. számú ítéletével a Döntõbizottság határozatát hatályon kívül helyezte, és új eljárás lefolytatását rendelte el. Elõírta, hogy a Döntõbizottságnak az új eljárásban vizsgálnia kell a következõket:
<br>
<br>1. Az Air Patrol Kft. referencialeveleire figyelemmel helytálló volt-e vagy sem a kérelmezõ II. közös ajánlattevõkre vonatkozó döntés.
<br>
<br>2. A közbeszerzési eljárásban részt vevõ dr. Szító András személye miatt sérült-e a Kbt. 31. § (2) bekezdése.
<br>
<br>3. A nyertes ajánlata a légi jármûvei tekintetében a felhívásban foglaltaknak megfelel-e.
<br>A Döntõbizottság az új eljárást D.472/2003. sz. alatt megindította.
<br>A Rovért Kft. bejelentette, hogy a jogorvoslati eljárásban nem kíván részt venni, de az ügyvédnek adott meghatalmazását nem vonta vissza.
<br>Kérelmezõ II. közölte, hogy az új jogorvoslati eljárást az alapeljárásban benyújtott kérelme alapján kéri lefolytatni.
<br>A jogorvoslati eljárásban 2003. október 14-én tartott tárgyaláson nem vitatta, hogy az Air Patrol Kft. részérõl csak 7 referencialevél került csatolásra.
<br>A dr. Szító András szakértõ személyével kapcsolatos összeférhetetlenséget illetõen az alapeljárásban elõadottakon túl hangsúlyozta, hogy nevezett szakértõ felesége a nyertesnél gázmester volt 2002-ben és jelenleg is az.
<br>Az alapeljárásban tartott tárgyaláson kérelmezõ II. arra hivatkozott, hogy maga dr. Szító András tett a nyertessel fennálló megbízásos jogviszonyát elismerõ nyilatkozatot, ennek igazolására becsatolta a nevezett szakértõ által a Békéscsaba Megyei Jogú Város Polgármesteri Hivatala Városüzemeltetési Irodája részére 2002. április 9-én írt levelet. A levél utolsó mondata így szól: "Az RSz-Coop Kft.-nek viszont továbbra is szakértõje vagyok, megbízásaik alapján a szükséges tevékenységet ellátom."
<br>A nyertes alkalmatlanságával kapcsolatban az új eljárásban tartott tárgyaláson a Döntõbizottság felhívására elõadta, hogy a 2002. július 13-án tartott tárgyaláson elõterjesztett kérelme nem késett el, egy másik jogorvoslati eljárásban, a Szekszárd és környéke területén végzendõ szúnyogirtásra kiírt közbeszerzési eljárás ellen benyújtott jogorvoslati kérelem ügyében tartott tárgyaláson beterjesztett iratokból értesült arról, hogy az RSz-Coop Kft. légi jármûvei nem alkalmasak a szúnyogirtás végzésére.
<br>Ajánlatkérõ észrevételében és a jogorvoslati eljárásban tartott tárgyaláson kérte a jogorvoslati kérelem elutasítását, közölte, hogy a közbeszerzési eljárásban az új eljárás tárgyát képezõ mindhárom kérdésben jogszerûen járt el.
<br>Elõadta, hogy az Air Patrol Kft., a Corax Kft., a DDD Kft. és a Gergely Air Kft. referencialeveleit csatolta az ajánlathoz. A hiánypótlásra csatolt "Nyilatkozat az elõzõ három év legjelentõsebb szolgáltatásairól" irat nem referencialevél, csak referencialista.
<br>Dr. Szító András szakértõként való részvételével kapcsolatos kérelemre elõadta, hogy nevezett nem volt a bírálóbizottság tagja, mint szakértõ segítette a bizottság munkáját. Csak akkor sérült volna ezáltal a Kbt. 31. § (2) bekezdése, ha dr. Szító András valamelyik ajánlattevõvel munkaviszonyban, munkavégzésre irányuló egyéb jogviszonyban állt volna, illetve õ vagy hozzátartozója tagja lett volna valamelyik ajánlattevõ cégnek a közbeszerzési eljárás lefolytatása idõszakában. A munkaviszony, munkavégzésre irányuló egyéb jogviszony fenn nem állására nézve dr. Szító András 2002. február 25-én összeférhetetlenségi nyilatkozatot tett, a 2003. augusztus 31-i cégkivonat tanúsága szerint 2002. évben sem dr. Szító Andrásnak, sem menyének, Barna Erzsébetnek nem állt fenn az RSz-Coop Kft.-vel.
<br>A Döntõbizottság a felek írásbeli és a tárgyaláson szóban elõadott nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>Az ajánlati felhívás 11. b) pontja utolsó bekezdése szerint közös ajánlattétel esetén mindegyik ajánlattevõnek külön-külön meg kellett felelni az alkalmassági feltételeknek. A 11. b) pont elsõ bekezdése alapján alkalmatlan a szerzõdés teljesítésére az ajánlattevõ, ha nem rendelkezik a megelõzõ 3 évben évenként legalább 5 referencialevéllel igazolt referenciával.
<br>Kérelmezõ II. mint közös ajánlattevõk által benyújtott, a hiánypótlással kiegészített ajánlatban a Rovért Kft. 22, a Gergely Air Kft. 15 db referencialevelet csatolt, részükrõl tehát megállapítható lenne az alkalmasság.
<br>A harmadik ajánlattevõ, az Air Patrol Kft. azonban csak 7 referenciát igazolt referencialevél formájában, nevezetesen:
<br>- Corax Kft. 2002. március 28-án kelt levelével azt, hogy az Air Patrol Kft. 1998-ban 22 100 ha, 1999-ben 16 525 ha, 2000-ben 15 200 ha területen végzett szúnyogirtást,
<br>- a DDD Kft. 2002. március 27-én kelt levelével azt, hogy az Air Patrol Kft. 1999-ben 6828 ha, 2000-ben 3300 ha, 2001-ben 4400 ha területen végzett szúnyogirtást,
<br>- a Gergely Air Kft. 2002. március 16-án kelt levelével azt, hogy az Air Patrol Kft. 2001 évben 26 952 ha területen végzett szúnyogirtást.
<br>A hiánypótlási felhívásra az Air Patrol Kft. részérõl csatolásra került egy "Nyilatkozat az elõzõ három év legjelentõsebb szolgáltatásairól a Kbt. 44. § (2) bekezdés a) pontja alapján" megnevezésû, 2002. április 5-én kelt, Kornyik Csaba, az Air Patrol Kft. ügyvezetõje által aláírt irat. Ez egy összesen 28 tételbõl álló felsorolást tartalmaz a megrendelõk adatai, a szolgáltatás megnevezése és a teljesítés helye és ideje, valamint az ellenszolgáltatás összege feltüntetésével.
<br>Az irat azonban csak referencia ismertetésnek és nem referencialevélnek minõsül, mert nem a megrendelõtõl származik és nem tér ki a szolgáltatás milyenségére.
<br>A Döntõbizottság megállapította, hogy ajánlatkérõ jogszerûen nyilvánította a kérelmezõ II.-t alkalmatlannak a szerzõdés teljesítésére, mert kérelmezõ II. a referencialevelek tekintetében nem felelt meg az ajánlati felhívás 11. b) pontja elsõ bekezdésében meghatározott feltételnek. Ezért a Döntõbizottság a jogorvoslati kérelmet ebben a részében elutasította.
<br>Kérelmezõ II. sérelmezte, hogy ajánlatkérõ nem zárta ki a közbeszerzési eljárásból az RSz-Coop Kft.-t. Álláspontja szerint az RSz-Coop Kft. nem lehetett volna ajánlattevõ a közbeszerzési eljárásban, mert az ajánlatok bírálatában részt vevõ dr. Szító András szakértõ, valamint menye tagsági jogviszonyban, illetõleg nevezett szakértõ felesége munkaviszonyban állt az RSz-Coop Kft.-vel.
<br>A Kbt. 31. § (2) bekezdése elõírja: "Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)
<br>a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;
<br>b) az érdekelt gazdálkodószervezet vezetõ tisztségviselõje;
<br>c) az érdekelt gazdálkodószervezetben tulajdoni részesedéssel rendelkezik;
<br>d) az a)-c) pont szerinti személy hozzátartozója."
<br>Az összeférhetetlenségi rendelkezés célja az, hogy a közbeszerzési eljárásban ne vehessen részt olyan ajánlattevõ, amelyiknek annál fogva, hogy az ajánlatkérõ nevében az ajánlattevõ érdekeltségi körébe tartozó személy járt el, nagyobb esélye lenne nyertességre, mint más ajánlattevõknek. Ez a "nagyobb esély" állhat abban, hogy az érdekeltségi körébe tartozó személy útján jobban ismeri az ajánlatkérõ elvárásait, vagy állhat abban is, hogy az ajánlatok értékelésekor az érdekeltségi körébe tartozó személy "befolyással bír" az ajánlattevõre.
<br>A 31. § (2) bekezdését a jogvitában irányadó tényállásra adaptálva a következõképpen lehet megfogalmazni:
<br>Az ajánlatkérõ nevében nem járhat el az RSz-Coop Kft., vagy az a személy, aki
<br>- az RSz-Coop Kft.-vel munkaviszonyban, vagy munkavégzésre irányuló egyéb jogviszonyban áll,
<br>- az RSz-Coop Kft. vezetõ tisztségviselõje,
<br>- az RSz-Coop Kft.-ben tulajdoni részesedéssel rendelkezik,
<br>- az RSZ-Coop Kft.-vel munkaviszonyban, munkavégzésre irányuló egyéb jogviszonyban álló személy hozzátartozója, az RSz-Coop Kft. vezetõ tisztségviselõjének hozzátartozója, az RSz-Coop Kft.-ben tulajdoni részesedéssel rendelkezõ hozzátartozója.
<br>Ajánlatkérõ a megismételt eljárásban nem vitatta, hogy dr. Szító András szakértõként részt vett a közbeszerzési eljárásban.
<br>A Döntõbizottság ezért azt vizsgálta, hogy az ajánlatkérõ nevében eljáró dr. Szító Andrásnak, illetve hozzátartozójának az RSz-Coop Kft.-vel állt-e fenn olyan, a 31. § (2) bekezdésben nevesített jogviszonya, ami miatt az RSz-Coop Kft. nem vehetett volna részt a közbeszerzési eljárásban.
<br>A 31. § (2) bekezdés a) pontja szerinti munkavégzésre irányuló egyéb jogviszony fennállása bizonyítékaként kérelmezõ II. nevezett szakértõnek a Békés Megyei Önkormányzathoz írt levelében foglaltakra hivatkozott.
<br>Az alapeljárásban tisztázást nyert, hogy a levélben szereplõ "megbízásaik alapján" szavak alatt az ajánlatkérõ és nem az RSz-Coop Kft. által adott megbízás értendõ. Ajánlatkérõ adott ugyanis megbízást dr. Szító András részére a teljesítés ellenõrzésére, mert az e tárgyban a Magyar Turizmus Rt. által kiírt tendert Békés megye területére nevezett nyerte meg.
<br>Az RSz-Coop Kft. részérõl adott más megbízásos jogviszony fennállására kérelmezõ II. más bizonyítékot nem terjesztett elõ, a közbeszerzési eljárás dokumentumai és a jogorvoslati eljárásban elõadottak alapján a Döntõbizottság sem lelt fel további bizonyítékot erre nézve.
<br>Fellelhetõ viszont az iratok között dr. Szító Andrásnak az ajánlatkérõ felé tett nyilatkozata és az RSz-Coop Kft. ügyvezetõjének a Döntõbizottság felhívására tett nyilatkozata, miszerint 2002. évben az RSz-Coop Kft. és dr. Szító András között sem munkaviszony, sem munkavégzésre irányuló egyéb jogviszony nem állt fenn. A 31. § (2) bekezdés a) pontja szerinti összeférhetetlenségi ok tehát nem áll fenn.
<br>A 31. § (2) bekezdés b) pontja szerinti okra kérelmezõ II. nem hivatkozott, arra nézve, hogy dr. Szító András az RSz-Coop Kft. vezetõ tisztségviselõje lenne, semmiféle adat nem merült fel.
<br>A 31. § (2) bekezdés c) pontja szerinti összeférhetetlenségi ok az ajánlatkérõ nevében eljárónak az érdekelt gazdálkodószervezetben lévõ tulajdoni részesedése.
<br>Az ajánlatkérõ által becsatolt, 2003. augusztus 31-i cégkivonatból megállapítható, hogy dr. Szító Andrásnak 1997. április 5-tõl 1999. október 12-ig volt üzletrésze az RSz-Coop Kft.-ben.
<br>A 31. § (2) bekezdés d) pontja szerint az ajánlatkérõ nevében nem járhat el az, aki az a)-c) pontban nevesített összeférhetetlenségi okok valamelyikében szenvedõ személynek a hozzátartozója.
<br>A cégkivonatból megállapítható, hogy dr. Szító András (hozzátartozójának) menyének, Barna Erzsébetnek 1999. október 12-tõl 2001. január 29-ig volt üzletrésze az RSz-Coop Kft.-ben.
<br>Kérelmezõ II. további összeférhetetlenségi okként arra hivatkozott, hogy dr. Szító András másik hozzátartozója, a felesége az RSz-Coop Kft. gázmestere.
<br>A Döntõbizottság felhívására az RSz-Coop Kft. ügyvezetõje nyilatkozott hogy 2002. évben sem dr. Szító Andrásné, sem Barna Erzsébet nem állt munkaviszonyban a cégével és egyéb munkavégzésre irányuló felkérése sem volt nevezettek felé.
<br>A Döntõbizottság megállapította, hogy dr. Szító Andrásnak az ajánlatkérõ nevében való eljárása miatt nem sérült a Kbt. 31. § (2) bekezdése, ezért a jogorvoslati kérelmet elutasította.
<br>Kérelmezõ II. kérte annak megállapítását, hogy a nyertes alkalmatlan a szerzõdés teljesítésére, mert nem rendelkezik a szúnyogirtásra alkalmas légi jármûvel.
<br>A Kbt. 79. § (7) bekezdése szerint a jogorvoslati kérelmet a jogsértõ (vagy a kérelmezõ által jogsértõnek vélt) eseményrõl való tudomásszerzéstõl számított 15 napon belül lehet elõterjeszteni. A határidõ jogvesztõ.
<br>Kérelmezõ arról a tényrõl, hogy ajánlatkérõ alkalmasnak minõsítette a szerzõdés teljesítésére az RSz-Coop Kft.-t, a 2002. május 14-én tartott eredményhirdetésen, majd a május 17-én részére megküldött összegzésbõl szerzett tudomást, de az RSz-Coop Kft. alkalmatlansága megállapítása iránti kérelmét csak a jogorvoslati eljárásban június 13-án tartott tárgyaláson, a 15 napos jogvesztõ határidõ leteltét követõen terjesztette elõ.
<br>Kérelmezõ az új eljárásban tartott tárgyaláson ezzel szemben arra hivatkozott, hogy csak a Szekszárd Megyei Jogú Város Önkormányzata szúnyogirtás tárgyú közbeszerzési eljárása ellen benyújtott kérelemre indult jogorvoslati eljárásban tartott tárgyaláson szerzett tudomást az RSz-Coop Kft. alkalmatlanságát megalapozó tényekrõl.
<br>Kérelmezõ hivatkozása nem helytálló.
<br>A Szekszárd Megyei Jogú Város Önkormányzata szúnyogirtás tárgyú közbeszerzési eljárás ellen D.262/2002. számon indult a jogorvoslati eljárás a Rovért Kft. - a kérelmezõ II. közös ajánlattevõk egyik tagja - kérelmére. A kérelem elõterjesztésének idõpontja 2002. május 9. A kérelemben a Rovért Kft. (képv.: dr. Sári Péter ügyvéd) a jelen jogorvoslati eljárásban elõadott indokkal egyezõen az RSz-Coop Kft. üzembentartási engedélye hiányára hivatkozott.
<br>Kérelmezõ II. tehát már május 9-én tudomással bírt azokról a tényekrõl, melyekre a D.274/2002. számú jogorvoslati eljárásban június 13-án tartott tárgyaláson kiegészített kérelmét alapította.
<br>A Döntõbizottság megjegyzi, hogy az RSz-Coop Kft. alkalmassága kérdésében a D.274/2002. sz. eljárásban a kérelmezõ I. (Szemp-Air Kft.) és nem a kérelmezõ II. kérelmére döntött a határozatban, a döntést kérelmezõ I. elfogadta, keresettel nem támadta meg.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a 89. § (1) bekezdése biztosítja.
<br>
<br>Budapest,  2003. október 27.
<br>
<br>Dr. Csitkei Mária s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>