<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9057)
</h2>
<br>1024 Budapest, Margit krt. 85.
<br>Ikt.sz.: D.483/12/2003.
<br>
<br>Tárgy: a Strabag Rt. kérelmezõ kérelme Sajószöged Község Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Strabag Rt. (1135 Budapest, Szegedi út 35-37., képv.: dr. Kukucska János ügyvéd, 4400 Nyíregyháza, Fészek u. 116., továbbiakban kérelmezõ) jogorvoslati kérelmét, melyet Sajószöged Község Önkormányzata (3599 Sajószöged, Ady E. u. 71., a továbbiakban: ajánlatkérõ) "Sajószöged és Nagycsécs közös szennyvízcsatorna-hálózatának építése" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapította meg:
<br>Ajánlatkérõ 2003. szeptember 3-án a Közbeszerzési Értesítõ (K. É.) 36. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.
<br>Ajánlatkérõ a részvételi felhívás 4. pontjában meghatározta, hogy a teljesítés határideje 2004. október 30.
<br>A felhívás 9. pontjában rögzítette ajánlatkérõ az ajánlattevõk és a beszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmassága igazolására szolgáló adatok és tények körét. Az alkalmasság többek közt az alábbi módon igazolható:
<br>- 9. b) 1. bek.: a részvételre jelentkezõ által az elõzõ 3 évben végzett kizárólag szennyvízcsatornahálózat-építési beruházásainak ismertetése a szerzõdést kötõ másik fél megnevezésével, telefonszámlával, a beruházó képviseletében eljáró lebonyolító megnevezésével, telefonszámának megadásával, továbbá megjelölve azt, hogy fõvállalkozó vagy alvállalkozó volt-e, illetve a szerzõdés nettó értékének és a teljesítés idejének ismertetése.
<br>A felhívás 10. a) pontjában az alkalmasság elbírálásának szempontjai között szerepeltette ajánlatkérõ a leinformálható referencia vizsgálatát.
<br>A fentiekkel összefüggésben a felhívás 10. b) pont 4. francia bekezdésében ajánlatkérõ a szerzõdés teljesítésére alkalmatlannak minõsítõ szempontként nevesítette azt, ha a részvételre jelentkezõ nem rendelkezik három, egyenként 900 M Ft + áfa nagyságrendû sikeres mûszaki átadás-átvétellel megvalósult referenciamunkával a vizsgált 3 évben.
<br>A felhívás 12. pont 2. francia bekezdésében meghatározta, hogy a 9. b) pont 1. bekezdésében megkövetelt referenciák mindegyikérõl a megbízó által kiállított referenciát kell csatolni, a referenciák alapvetõ tartalmának a közlésével.
<br>A felhívás 12. pontjában egyéb információk között a 10. francia bekezdésben meghatározta, hogy az elõminõsítési dokumentációban levõ elõminõsítési nyomtatványok kitöltése nem helyettesíti a felhívásban elõírt nyilatkozatokat.
<br>Ajánlatkérõ részvételi dokumentációt készített, amely a jelentkezés kidolgozásának feltételei között a 8.1. pontban meghatározta, hogy "a jelentkezõknek az eljárás során egy a FIDIC normatívák szerint összeállított adatlappal és a Kbt. elõírásai szerinti igazolásokkal, nyilatkozatokkal mellékelten kell elkészíteniük a jelentkezésüket. A mellékelt adatlap elkészítésekor az ajánlatkérõ szándéka az volt, hogy biztosítsa annak lehetõségét, hogy a jelentkezõk olyan formában és tartalommal készítsék el a jelentkezésüket, amely a lehetõ legkisebb terjedelmû, de a követelményeknek mindenben megfelelõ legyen, és a jelentkezések értékelhetõségét maximálisan kiszolgálja."
<br>A 8.2. pont szerint a jelentkezõknek a részvételi jelentkezését a részvételi felhívásban elõírt feltételekkel, formában és igazolásokkal kell elkészítenie a jelen dokumentációban foglaltak figyelembevételével.
<br>A 8.8. pont szerint érvénytelen a részvételi jelentkezés, ha a részvételre jelentkezõ a referenciákat igazoló leveleket nem az alábbi tartalommal adja be:
<br>Formailag szerepelnie kell a levélen:
<br>- a kibocsátó hivatalos fejlécének, a címzettnek,
<br>- a kiállítás helyének és dátumának, valamint a referenciát igazoló pecséttel ellátott aláírásának.
<br>Tartalmilag:
<br>- meg kell jelölni a referenciamunka megnevezését,
<br>- azt, hogy a részvételre jelentkezõ milyen minõségben vett részt a kivitelezésben (pl. fõvállalkozó, alvállalkozó, generálkivitelezõ) és annak hány %-át végezte,
<br>- fel kell tüntetni a munka szerzõdés szerinti értékét,
<br>- a kivitelezés megkezdésének és a mûszaki átadás-átvételnek a dátumát,
<br>- valamint azt, hogy a részvételre jelentkezõ az adott évben ebbõl hány Ft-ot teljesített (2000, 2001, 2002),
<br>- értelemszerûen a folyamatban lévõ beruházásoknál a mûszaki átadás-átvétel helyett a szerzõdés szerinti befejezés idõpontja szerepeljen.
<br>Ajánlatkérõ a kiadott FIDIC norma szerinti adatlapok L, illetve M oldalán kérte megadni a befejezett, illetve a folyamatban levõ beruházásokban szerzett tapasztalat bemutatását a következõ tartalmú táblázat kitöltésével: a megbízó neve; a megbízás megnevezése, helyszíne és típusa; a helyszíni ellenõrzésért felelõs megnevezése; a vállalkozási szerzõdés összege és keltezése; a jelentkezõ százalékos részvétele a megbízásban; a szerzõdést kielégítõen teljesítette a határidõt is beleértve?
<br>A kiegészítõ elõminõsítési lapok közt kiadott referenciaigazoló lapon az alábbi adatokat kell megadni: a beruházás helye; értéke; teljesítésének ideje; a beruházó, lebonyolító, üzemeltetõ képviseletében eljáró neve; a képviseletében eljáró telefonszáma; beruházói észrevételek.
<br>A dokumentációt 11 cég vásárolta meg. Kérelmezõ 2003. szeptember 9-én vásárolta meg és vette át a dokumentációt.
<br>A részvételi jelentkezési szakban több cég intézett kérdéseket ajánlatkérõhöz.
<br>Az ajánlattevõk által feltett kérdések között szerepelt a KE-VÍZ Rt. azon kérdése, hogy a felhívás 9. b) pont elsõ francia bekezdésére tekintettel jól értelmezik-e, hogy csak 3 befejezett munkáról fogják vizsgálni a referenciaigazolásokat a dokumentációban meghatározott tartalommal.
<br>Ajánlatkérõ válasza az volt, hogy a részvétei felhívás 10. b) pontjának 3. francia bekezdésében alkalmatlansági feltételként írták elõ, hogy a részvételre jelentkezõ nem rendelkezik legalább három, egyenként 900 M Ft + áfa nagyságrendû sikeres mûszaki átadás-átvétellel megvalósult referenciamunkával a vizsgált három évben. Ennek értelmében a befejezett munkákról fogják vizsgálni a referenciaigazolást.
<br>A kérdésekre adott válaszok tisztázták továbbá azt is, hogy a jelentkezõknek a dokumentációban szereplõ FIDIC-norma szerinti adatlapokat és a kiegészítõ elõminõsítési lapokat hiánytalanul ki kell tölteniük, valamint az árbevétel körében közölt elõzõ 3 év a 2000., 2001. és 2002. évet jelenti.
<br>Kérelmezõ által feltett kérdések a dokumentációval kapcsolatban a referenciák összeállítására és azok tartalmára vonatkoztak.
<br>Ajánlatkérõ az ajánlattevõk által feltett kérdésekre írásban adta meg a válaszokat, 2003. szeptember 22. napján. A válaszokat ajánlatkérõ valamennyi dokumentációt megvásárló táraság részére fax útján 2003. szeptember 22. napján továbbította.
<br>Kérelmezõ 2003. szeptember 26. napján személyesen nyújtotta be a jogorvoslati kérelmét a Döntõbizottságnál. Kérelmében kifogásolta az ajánlati felhívásnak a részvételre jelentkezõ szerzõdés teljesítésére való alkalmatlansági feltételét, amely a referencia megkövetelését írta elõ. Álláspontja szerint a felhívás hivatkozott alkalmatlansági szempontja sérti a Kbt. 24. § (2) bekezdését, mivel ajánlatkérõnek biztosítania kell az esélyegyenlõséget. Megítélése szerint ajánlatkérõ indokolatlanul túlzó mértékû referenciamunkát követel meg a jelentkezõktõl akkor, amikor 3 darab referenciamunkát kér.
<br>Kérelmezõ elõadta, hogy a jogsértésrõl 2003. szeptember 22. napján szerzett tudomást, amikor ajánlatkérõ megadta a feltett kérdésekre a válaszokat. A 10. válaszában teszi ugyanis - megítélése szerint - egyértelmûvé ajánlatkérõ, hogy befejezett munkákat fog vizsgálni.
<br>Ajánlatkérõ észrevételében a kérelmet elsõdlegesen elkésettség okán kérte elutasítani. Megítélése szerint ugyanis 2003. szeptember 3. napját, azaz a hirdetmény megjelenését kell a tudomásszerzés idõpontjaként figyelembe venni. A kérelem ezen idõponttól számítva a 15 napos határidõn túl érkezett. Elõadta továbbá, hogy a dokumentáció megvásárlásától, azaz 2003. szeptember 9. napjától számítottan is 15 napon túl került benyújtásra a kérelem, mivel azt kérelmezõ 2003. szeptember 26. napján személyesen terjesztette elõ.
<br>Ajánlatkérõ a kérelmezõ kérelmét megalapozatlannak is tartja, álláspontja szerint a referencia megkövetelése nem jogsértõ, a beszerzés értéke 900 589 000 Ft, amelyre tekintettel nem túlzó a referencia elõírása. Elõadta továbbá azt is ajánlatkérõ, hogy a referenciák körében kizárólag szennyvízcsatorna-hálózat építésével kapcsolatban kértek referenciabemutatást.
<br>A fentiek igazolják ajánlatkérõ álláspontja szerint, hogy a kifogásolt alkalmatlansági szempontot a beszerzés tárgyára és annak becsült értékére tekintettel határozták meg.
<br>A Döntõbizottság megállapította, hogy a kérelmezõ jogorvoslati kérelmét a Kbt. 79. § (7) bekezdésére tekintettel elkésetten terjesztette elõ az alábbi indokok alapján:
<br>A Kbt. 79. § (7) Az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni. E határidõk elmulasztása jogvesztéssel jár.
<br>A kérelmezõ a vizsgált közbeszerzési eljárásban az ajánlatkérõ által kibocsátott részvételi dokumentációt kétséget kizáróan 2003. szeptember 9. napján megvásárolta. Ezen megállapítást igazolja egyértelmûen az ajánlatkérõ által csatolt számlamásolat, valamint ezzel egyezõen nyilatkozott a kérelmezõ is a jogorvoslati eljárás során tartott tárgyaláson. Kérelmezõ nyilatkozata szerint a felhívást is 2003. szeptember 9. napján ismerte meg, és még ugyanezen a napon meg is vásárolta a dokumentációt.
<br>A fent ismertetett idõpontoknak a Döntõbizottság álláspontja szerint alapvetõ jelentõsége van annak megítélése körében, hogy a kérelmezõ a felhívásban elõre közölt egyes alkalmatlansági szempontok vitatását a számára nyitva álló jogvesztõ 15 napos határidõben terjesztette-e elõ.
<br>A közzétett részvételi felhívás 10. b) pont 4. francia bekezdésében ajánlatkérõ egyértelmûen megfogalmazta azon alkalmatlansági szempontját, mely szerint alkalmatlan az a jelentkezõ, aki nem rendelkezik három, egyenként 900 M Ft + áfa nagyságrendû sikeres mûszaki átadás-átvétellel megvalósult referenciamunkával az elmúlt 3 évben.
<br>A részvételi dokumentációban ajánlatkérõ az alkalmatlansági szempontok körében további rendelkezéseket nem tett. A dokumentáció kizárólag a referencialevelek összeállításával, azok tartalmával, illetve érvényességi feltételeivel összhangban tartalmazott elõírásokat.
<br>A fentiek alapján a Döntõbizottság álláspontja szerint a jelen esetben a kérelmezõ az általa sérelmezett jogsértõ eseményrõl, azaz az ajánlatkérõ által megfogalmazott alkalmatlansági szempontokról - köztük a sérelmezett szempontról - 2003. szeptember 9. napján értesült. Ezen a napon ugyanis mind a felhívás, mind a kiadott részvételi dokumentáció a birtokában volt.
<br>Nem fogadta el a Döntõbizottság a kérelmezõ azon érvelését, hogy az alkalmatlansági szempontokról 2003 szeptember 22. napján az ajánlatkérõ feltett kérdésekre adott válaszainak megismerésekor szerzett tudomást, és így a jogvesztõ 15 napos határidõ ezen a napon veszi kezdetét.
<br>A kérelmezõ ugyanis már a kérdések feltételének idõpontjában tudta, tudnia kellett, hogy ajánlatkérõnek a szerzõdésre való alkalmasság igazolására rendelkezni kell 3 db, egyenként 900 M Ft + áfa nagyságrendû sikeres mûszaki átadás-átvétellel megvalósult referenciamunkával az elmúlt 3 évben. A kérdésekre adott ajánlatkérõi válaszok a felhívásban megfogalmazott alkalmatlansági szempont tekintetében új információt nem hordoztak, a kérelmezõ által hivatkozott 10. kérdésre adott válasz csupán megerõsíti a felhívásban a már közölt szempontot.
<br>Az a körülmény pedig, hogy a referenciaigazolások összeállításával kapcsolatban a dokumentációban elõírtak fényében, azok értelmezésére vonatkozó kérdések folytán tisztázásra kerültek a referencialevelek csatolásának formai és tartalmi elvárásai nincs kihatással az alkalmatlansági szempont tartalmára. Így a kérdésekre adott válaszok megismerése jelen esetben a kifogásolt alkalmatlansági szempont meghatározásáról való kérelmezõi tudomásszerzés idõpontjának megállapításánál nem bír relevanciával.
<br>A kérelmezõ a támadott alkalmatlansági szempont meghatározásáról 2003. szeptember 9. napján - a részvételi felhívás és dokumentáció birtokában - tudomással bírt, ettõl a naptól számított 15 napos határidõ a kérelem benyújtására 2003. szeptember 24. napján lejárt. A kérelmezõ a jogorvoslati kérelmét pedig 2003. szeptember 26. napján személyesen nyújtotta be a Döntõbizottsághoz, tehát azt a nyitva álló 15 napos határidõn túl terjesztette elõ, ezért a kérelem elkésett.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, hogy a kérelem a jogvesztõ 15 napos határidõn túl került benyújtásra, ezért a Kbt. 80. § (4) bekezdése alapján a kérelmet elkésettség okán elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 27.
<br>
<br>Dr. Sárkány Izolda s. k.,	Bujdosó Gézáné s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>