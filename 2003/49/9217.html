<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9217)
</h2>
<br>1024 Budapest, Margit krt. 85.
<br>Ikt.sz.: D.485/8/2003.
<br>
<br>Tárgy: a Wicom Kft. kérelme a Fõvárosi Önkormányzat Szent István Kórház és Rendelõintézet ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a WICOM Kereskedelmi és Szolgáltató Kft. (1126 Budapest, Németvölgyi út 6., képv.: dr. Nyolcas László ügyvéd, 1042 Budapest, Árpád út 119., továbbiakban: kérelmezõ) jogorvoslati kérelmét, melyet a Fõvárosi Önkormányzat Szent István Kórház és Rendelõintézet (1096 Budapest, Nagyvárad tér. 1., a továbbiakban: ajánlatkérõ) "Szent István Kórház és Rendelõintézet konyhatechnológiai beruházás" tárgyú közbeszerzési eljárása ellen nyújtott be, elutasítja.
<br>A jogorvoslati eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.
<br>Ajánlatkérõ 2003. július 16. napján a Közbeszerzési Értesítõ (K. É.) 29. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.
<br>Az ajánlati felhívás 11. a) pontjában ajánlatkérõ ismertette a pénzügyi, gazdasági és mûszaki alkalmasság igazolására kért iratokat és tényeket.
<br>A felhívás 11. b) pontjában pedig ajánlatkérõ közölte a szerzõdés teljesítésére alkalmatlanná minõsítés szempontjait. Ezen szempontok között került meghatározásra a felhívás 11. b) pont 3. francia bekezdésében, hogy alkalmatlan a szerzõdés teljesítésére az a pályázó, ha a benyújtott mérlegek alapján bármely évben gazdálkodási eredménye negatív.
<br>Ajánlatkérõ a felhívás 16. "Egyéb információk" pontjának 6. francia bekezdésében rögzítette, hogy a Kbt. 43. § (5) bekezdés alapján hiánypótlási lehetõséget biztosít.
<br>Ajánlatkérõ dokumentációt is készített, amely az ajánlattétellel kapcsolatos formai és tartalmi elõírásokat, valamint a mûszaki, szakmai specifikációt tartalmazta.
<br>A dokumentáció 6. oldalán, annak 5. pontjában ajánlatkérõ elõírta, hogy az ajánlat kötelezõ tartalma az érvényes forgalomba hozatali engedély másolatának csatolása, míg a dokumentáció 11. oldalán a IV/1. pontban csatolni kérte a szükséges forgalomba hozatali engedélyeket, tanúsításokat.
<br>A dokumentáció II. fejezet "mûszaki, szakmai specifikáció" 4. oldalán ajánlatkérõ rögzítette, hogy az árajánlathoz az abban szereplõ gépekrõl és berendezésekrõl prospektusanyagokat kell mellékelni, valamint nyilatkozni kell a magyarországi hatósági engedélyek meglétérõl (OÉTI, MEEI, TMB).
<br>Az ajánlattételi határidõre, 2003. augusztus 26. napjára a kérelmezõ és a Szamos-H Kft. nyújtott be ajánlatot.
<br>Ajánlatkérõ a bontást követõen 2003. augusztus 31. napján mindkét ajánlattevõ tekintetében hiánypótlást rendelt el. Ajánlattevõk a hiányokat a megadott határidõre pótolták. Kérelmezõ esetében a referenciaigazolások dátumozásának pótlására, valamint a prospektusok magyar nyelvû változatának, egyes minõségtanúsítványoknak, illetõleg az alvállalkozók esetében a köztartozásokról szóló igazolások pótlására adott lehetõséget ajánlatkérõ.
<br>A kérelmezõ a közölt hiányokat pótolta, ezen túl a hiánypótlás keretében csatolta továbbá nem magyar nyelven az egyes termékek CE-tanúsítását, valamint a TMB-engedélyeket.
<br>Ajánlatkérõ a hiánypótlások beérkezését követõen megvizsgálta az ajánlatokat, majd 2003. szeptember 16. napján megtartott nyilvános eredményhirdetésen kihirdette az eljárást lezáró döntését. Ajánlatkérõ döntése értelmében az eljárás eredménytelen a Kbt. 60. § (1) bekezdés b) pontja alapján, mivel minden ajánlat érvénytelen.
<br>A kérelmezõ ajánlata ajánlatkérõ döntése szerint egyrészt a 2002. évi negatív mérlege miatt alkalmatlan, valamint érvénytelen, mivel nem csatolta ajánlatához a dokumentációban kért nyilatkozatot a hatósági engedélyek meglétérõl.
<br>Kérelmezõ 2003. szeptember 26. napján terjesztett elõ jogorvoslati kérelmet a Döntõbizottságnál, melyben ajánlatkérõ döntését kifogásolta, amellyel az ajánlata érvénytelenségét és a szerzõdés teljesítésére való alkalmatlanságát állapította meg.
<br>Kérelme indoklásaként elõadta, hogy ajánlatkérõ a felhívásban alkalmatlansági szempontként azt határozta meg, ha bármely évben a pályázó gazdálkodási eredménye negatív volt. Elõadta, hogy ennek ismeretében azért tett ajánlatot, mert álláspontja szerint a gazdálkodása nem volt negatív, hiszen társasági nyereségadót is fizetett, így érthetetlennek tartja, hogy ajánlatkérõ mégis alkalmatlannak minõsítette. Kifejtette, hogy ajánlatkérõ kötelezettsége pontosan megfogalmazni elvárásait a felhívásban, illetõleg az általa használt fogalmak jelentését elõre - a verseny tisztaságának biztosítása érdekében - kellõ idõben meghatározni.
<br>Kérelmezõ tárgyaláson tett nyilatkozata szerint a gazdálkodási eredmény alatt az adózás elõtti eredményt értette, azt ajánlatkérõ tévesen azonosította az adózás utáni eredménnyel.
<br>Kifogásolta továbbá, hogy ajánlatkérõ a hiánypótlást követõen - annak ellenére, hogy a hiányokat pótolta - bizonyos nyilatkozat hiánya miatt mégis érvénytelen. Miért nem szólította fel ajánlatkérõ a hiányolt nyilatkozat pótlására is, másrészt tárgyaláson tett nyilatkozatában kifejtette, hogy a hiányolt nyilatkozat az ajánlatban szerepelt, ugyanis a szerzõdéstervezet 4.3. és 4.4. pontja tartalmazza a nyilatkozatot a hatósági engedélyekrõl, valamint csatolásra is kerültek ezen engedélyek, tanúsítások egy része.
<br>Álláspontja szerint külön formai elvárás a nyilatkozat megtételére nem került megfogalmazásra, így mint az engedélyek csatolása nyilatkozatnak tekinthetõ, a szerzõdéstervezetben tett nyilatkozat pedig kielégíti ajánlatkérõ elvárását.
<br>Kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg a jogsértést és kötelezze ajánlatkérõt a költségek viselésére.
<br>Ajánlatkérõ észrevételében a kérelem elutasítását kérte. Elõadta, hogy a kérelmezõ ajánlatában csatolt mérlegek és könyvvizsgálói jelentés alapján is egyértelmûen megállapítható volt, hogy a kérelmezõ 2002. évben a mérleg szerinti eredménye veszteséges volt, így érthetetlen, miért vitatja kérelmezõ az ajánlat adataival szemben ezen megállapítást.
<br>Kifejtette, hogy mivel a felhívásban lehetõvé tették a hiánypótlást, az e körbe esõ hiányok pótlására, olyanokra, melyek pótlására a Kbt. 43. § (4) bekezdése szerint lehetõség van, fel kellett hívnia a kérelmezõt is.
<br>Ezt követõen vizsgálták meg az ajánlatot az egyéb érvényességi szempontból. Hivatkozott arra ajánlatkérõ, hogy téves azon kérelmezõi állítás, hogy a hatósági engedélyek tekintetében nem kért volna nyilatkozatot, minthogy az is téves, hogy valamennyi engedély rendelkezésre állt volna az ajánlatban. Elõadta, hogy kérelmezõ az elõírt OÉTI-, MEEI-, TMB-engedélyek közül csak az OÉTI-engedélyeket nyújtotta be az ajánlatában, míg a hiánypótlás során - ugyan arra nem kapott felhívást - pótolta a TMB-engedélyeket is, azonban az MEEI-engedélyek nem álltak rendelkezésre.
<br>Ajánlatkérõ fenntartotta, hogy helyesen járt el és a kérelmezõ ajánlata érvénytelen volt, valamint alkalmatlan is a szerzõdés teljesítésére, ezért jogszerû döntést hozott.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok szerint:
<br>A Döntõbizottságnak a Kbt. 76. § (1) bekezdésében megfogalmazott hatáskörében eljárva és a kérelem keretei között alapvetõen két kérdésben kellett állást foglalnia. Egyrészt vizsgálni kellett, hogy a kérelmezõ ajánlata tartalmazott-e olyan nyilatkozatot, amely kielégíti a dokumentáció II. fejezet 4. oldalán tett ajánlatkérõi elõírást.
<br>Másrészt pedig arra a kérdésre kellett megadni a választ, hogy a kérelmezõ 2002. évi mérleg szerinti negatív eredmény alapján jogszerûen állapította-e meg ajánlatkérõ, hogy a kérelmezõ a felhívás 11. b) pont 4. francia bekezdése szerint alkalmatlan a szerzõdés teljesítésére, mivel gazdálkodási eredménye a benyújtott mérleg alapján negatív.
<br>A Kbt. 43. § (1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Ajánlatkérõ a kiadott dokumentáció II. fejezet "mûszaki, szakmai specifikáció" 4. oldalán elõírta, hogy az árajánlathoz a abban szereplõ gépekrõl és berendezésekrõl prospektusanyagokat kell mellékelni, valamint nyilatkozni kell a magyarországi hatósági engedélyek meglétérõl (OÉTI, MEEl, TMB).
<br>Ajánlatkérõ elvárása volt a fent hivatkozott dokumentációban rögzítettek alapján, hogy az ajánlatnak a megajánlott gépek és berendezések tekintetétben a magyarországi hatósági engedélyek meglétérõl nyilatkozatot kell tartalmaznia.
<br>Amellett tehát, hogy ajánlatkérõ a dokumentáció elõírásai szerint a szükséges forgalomba hozatali engedélyeket, illetve tanúsítások csatolását kötelezõen elõírta, ezen túl még ajánlattevõ nyilatkozatát is elvárta, hogy a magyarországi hatósági engedélyekkel a megajánlott gépek és berendezések az ajánlatadás idõpontjában rendelkeznek-e.
<br>A kérelmezõ ajánlatában csatolt - és ajánlatkérõ által kötelezõen csatolni kért - forgalomba hozatali engedélyek, tanúsítások nem helyettesítik, nem helyettesíthetik azon ajánlatkérõi elvárást, amely a hatósági engedélyek meglétérõl történõ nyilatkozatot ír elõ.
<br>Az engedélyek, tanúsítások csatolásával nem lehet egyszerre két elvárását is teljesíteni ajánlatkérõnek, kiváltképp akkor nem, ha a dokumentáció egyértelmû elõírást tartalmaz arra nézve, hogy az engedélyek, tanúsítások csatolása mellett kifejezetten nyilatkoznia kell ajánlattevõknek a megajánlott gépek és berendezések esetében a hatósági engedélyek meglétérõl.
<br>A Döntõbizottság álláspontja szerint a fenti indokok alapján helytelen azon kérelmezõi hivatkozás, mely szerint az engedélyek tanúsításának csatolásával eleget tett volna ajánlatkérõi elvárásnak a nyilatkozattételi kötelezettség körében.
<br>A Döntõbizottság továbbá nem találta megalapozottnak kérelmezõ azon hivatkozását sem, hogy az ajánlatban csatolt szerzõdéstervezet 4.3. és 4.4. pontja tartalmilag megfelel az ajánlatkérõ által elvárt nyilatkozatnak.
<br>A kérelmezõ által hivatkozott szerzõdéstervezet pontjai kizárólag arra vonatkoznak, hogy a munka többek között akkor teljesített, ha az üzembe helyezésre a szükséges engedélyek rendelkezésre állnak, illetve, hogy az átadás-átvétel keretében az engedélyeket át kell adni a megrendelõnek.
<br>Egyik hivatkozott pont sem arra vonatkozik, hogy a megajánlott gépek és berendezések rendelkeznek a magyarországi hatósági engedélyekkel, így ezen szerzõdéses rendelkezések sem tekinthetõk olyannak, amelyek teljesítik ajánlatkérõi elvárást, azaz az engedélyek meglétére vonatkoznának.
<br>A fentiek alapján a Döntõbizottság megítélése szerint megállapítható, hogy a kérelmezõ ajánlata a magyarországi engedélyek meglétére vonatkozó nyilatkozatot nem tartalmazza.
<br>Megjegyzi a Döntõbizottság, hogy az engedélyekre vonatkozó nyilatkozat az ajánlat tartalmával összefüggõ követelménynek és nem formai elõírásnak tekinthetõ, valamint a nyilatkozat nem tartozik a Kbt. 44. § és 46. § körében elõírható nyilatkozatok körébe, ezért ajánlatkérõ ezen hiány pótlására a Kbt. 43. § (4) bekezdése alapján nem adhatott volna jogszerûen lehetõséget.
<br>Alaptalan ezért a kérelmezõ hivatkozása arra, hogy miért nem pótoltatta ajánlatkérõ a kifogásolt nyilatkozatot.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A kérelmezõ ajánlata hiányos volt, mivel nem tartalmazta a dokumentációban elõírt nyilatkozatot a hatósági engedélyek meglétérõl. Ezért az ajánlat nem felelt meg a dokumentációban megfogalmazott feltételnek, valamint a megállapított hiány nem tartozik a Kbt. 43. § (4) bekezdése szerinti pótolható hiányosságok közé, ezért ajánlatkérõ jogszerûen állapította meg a nyilatkozat hiánya okán a kérelmezõ érvénytelenségét a Kbt. 52. § (2) bekezdés d) pontjára hivatkozással.
<br>E körben tehát a kérelmezõ kérelme alaptalan.
<br>Ajánlatkérõ a kérelmezõ érvénytelensége mellett a szerzõdés teljesítésére való alkalmatlanságát is megállapította, ennek indoka az volt, hogy a kérelmezõ 2002. évi mérlege veszteséges.
<br>A Kbt. 44. § (8) bekezdése alapján az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>Ajánlatkérõ a felhívásának 11. b) pontjában fogalmazta meg azon szempontokat, amelyek alapján az ajánlattevõ a szerzõdés teljesítésére alkalmatlannak minõsül. Ezen pont 4. francia bekezdésében került megfogalmazásra, hogy a benyújtott mérlegek alapján bármely évben az ajánlattevõ gazdálkodási eredménye negatív, úgy alkalmatlannak minõsül a szerzõdést teljesítésére.
<br>Megállapítható, hogy ajánlatkérõ ezen szempont megfogalmazásánál, még ha nem is a számviteli törvény által használt fogalmak alkalmazásával, azt a követelményt támasztotta, hogy az ajánlattevõk ne legyenek veszteségesek a mérlegük alapján.
<br>A kérelmezõ által csatolt mérlegek közül 2002. évi mérleg alapján kérelmezõ veszteséges volt, ami azt jelenti, hogy 2002. évben végzett gazdálkodása veszteséget eredményezett.
<br>Nem változtat a kérdés megítélésénél az a körülmény, hogy a veszteséget milyen tényezõk eredményezték, ugyanis ajánlatkérõ sem tett különbséget a gazdálkodás eredményességének megítélésnél a tekintetben, hogy az milyen okokra vezethetõ vissza.
<br>A fentiek alapján nem fogadható el e körben azon kérelmezõi elõadás, hogy gazdálkodásának eredményességét az adózás elõtti eredmény igazolja, így õ megfelelt a ajánlatkérõi kívánalomnak.
<br>Ajánlatkérõ ugyanis nem tett olyan elõírást, hogy a mérleg mely sorait fogja figyelembe venni, s mely adatokat kíván a mérlegek vizsgálatánál mellõzni. Megjegyzi a Döntõbizottság, hogy a gazdálkodószervezet gazdálkodása eredményességének megítélésénél nem mellõzhetõ az adófizetési kötelezettség és annak hatása, mert a gazdálkodószervezet mûködése körében az adófizetés ugyanolyan kötelezettségként jelenik meg, mint a mérlegben megjelenõ más kötelezettségek.
<br>A kérelmezõ által becsatolt mérlegek közül a 2002. évi mérleg eredménye negatív, így a kérelmezõ 2002. évben veszteségesen gazdálkodott, amely miatt ajánlatkérõ a felhívás 11. b) pont 4. francia bekezdésére hivatkozással jogszerûen állapította meg, hogy kérelmezõ a szerzõdés teljesítésére alkalmatlan.
<br>A Döntõbizottság nem látta szükségesnek e körben szakértõi bizonyítást, mivel a csatolt mérlegek alapján tényszerûen megállapítható volt - szakértõ bevonása nélkül -, hogy kérelmezõ mérlege szerint veszteségesen gazdálkodott 2002. évben.
<br>Mindezekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva megállapította, hogy a kérelmezõ kérelme teljes egészében megalapozatlan volt, ezért a Kbt. 88. § (1) bekezdés a) pontja alapján a kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése bíztosítja.
<br>
<br>Budapest, 2003. október 29.
<br>
<br>Dr. Sárkány Izolda s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>