<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9165)
</h2>
<br>1024 Budapest, Margit krt. 85.
<br>Ikt.sz.: D.498/9/2003.
<br>
<br>Tárgy: az Afamia Trade Kft. jogorvoslati kérelme a MÁV Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Afamia Trade Kft. (1119 Budapest, Vahot u. 1., továbbiakban: kérelmezõ) jogorvoslati kérelmét - melyet a MÁV Kórház és Központi Rendelõintézet (1062 Budapest, Podmaniczky u. 109-111., továbbiakban: ajánlatkérõ) 870 db beültethetõ csípõízületi implantátum és 1500 csomag csontcement szállítása tárgyú közbeszerzési eljárása ellen indított - a Döntõbizottság elutasítja.
<br>A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ július 23-án megjelent számában a rendelkezõ részben megjelölt beszerzés tárgyában.
<br>A beszerzés tárgyát 10 tételcsoportban határozta meg, tételcsoportonként lehetõvé tette részajánlat tételét.
<br>Az ajánlattevõ alkalmassága igazolására a számlavezetõ pénzintézet nyilatkozatát, a 2001., 2002. évi mérlegbeszámolót, az elõzõ 3 év legjelentõsebb szállításainak ismertetését és a termékleírást kérte csatolni az ajánlathoz.
<br>Alkalmatlansági okként az ajánlattevõ számláján 60 napnál hosszabb sorban állást, a negatív mérlegeredményt, az elõzõ 3 évben a beszerzés tárgyával azonos igazolt referencia hiányát és az elõírt orvosszakmai követelményeknek nem megfelelõ termékleírást szabta meg.
<br>A felhívás 16. pontjában az egyéb információk között elõírta, hogy ajánlattevõnek csatolni kell a magyarországi forgalomba hozatalhoz szükséges hatósági engedélyt. E pontban közölte, hogy a Kbt. 43. §-a alapján biztosítja a hiánypótlási lehetõséget.
<br>Az ajánlati dokumentáció 10. oldalán ajánlatkérõ tételesen felsorolta, hogy az ajánlatnak az egyes dokumentumokat milyen sorrendben kell tartalmaznia. A IV/1. pont szerint csatolni kellett a "szükséges forgalombahozatali engedélyt (pl. ORKI, CE.)".
<br>Az ajánlattételi határidõre, szeptember 3-ra a kérelmezõ a 2., 3., 4., 5. és 7. tételcsoportra tett ajánlatot. Ajánlatkérõ szeptember 5-én hiánypótlásra szólította fel az ajánlattevõket. Kérelmezõtõl kérte a mérlegbeszámoló kiegészítõ mellékleteit, kérelmezõ a hiányt határidõre pótolta.
<br>Ajánlatkérõ szeptember 24-én kihirdette az egyes tételcsoportokban nyertesnek minõsített ajánlatokat.
<br>Kérelmezõ 2., 3. és 4. tételcsoportra tett ajánlatát érvénytelennek nyilvánította az elõírt forgalombahozatali engedély hiányára hivatkozva, mivel a kérelmezõ által ajánlott Merete-termékek CE-engedélyének érvényessége 2003. augusztus 16-án lejárt, és azt nem helyettesíti az egyébként érvényes ISO 9001 tanúsítvány. Kérelmezõ október 2-án elõterjesztett, október 3-án kiegészített és a jogorvoslati eljárásban október 21-én tartott tárgyaláson pontosított jogorvoslati kérelmében kérte a jogsértés megállapítása mellett a 2., 3., 4. és 5. tételcsoportokra hozott eljárást lezáró döntés megsemmisítését, ideiglenes intézkedésként a szerzõdéskötés megtiltását. Kérelme indokaként elõadta, hogy a forgalomba hozatali engedélyként kért ORKI-, illetõleg CE-tanúsítvány tartalmát tekintve a Kbt. 44. § (2) bekezdés e) pontja szerinti, a mûszaki alkalmasság igazolására szolgáló dokumentum, ezért ajánlatkérõnek hiánypótlás keretében lehetõséget kellett volna adnia részére az érvényes engedély becsatolására, miáltal ajánlata érvényessé vált volna.
<br>Hivatkozott arra is, hogy az általa csatolt, az ajánlattétel idõpontjában kétségtelenül lejárt engedély tanúsítja az augusztus 26-a elõtt gyártott termékek megfelelõségét, tehát ezen idõpont elõtt gyártott termékek szállításával a kiírásnak megfelelõ terméket tudott volna szállítani ajánlatkérõ részére. Miután augusztus 28-án a forgalomba hozatali engedély 2008-ig meghosszabbításra került, azt a hiánypótlás keretében be tudta volna csatolni.
<br>Ajánlatkérõ kérte a jogorvoslati kérelem elutasítását. Elõadta, hogy a kérelmezõ által csatolt CE-jelzést viselõ forgalomba hozatali engedély érvényességi ideje 2003. augusztus 26-án lejárt. A forgalomba hozatali engedély csatolását nem az alkalmasság igazolására írta elõ, az alkalmassági feltételként sem volt kikötve. A forgalomba hozatali engedély nem azonos sem a Kbt. 44. § (2) bekezdés g) pontja szerinti, a gyártó minõségbiztosítási rendszerének tanúsításával (ISO-val), sem a Kbt. 44. § (2) bekezdés e) pontja szerinti, a termék minõségének tanúsításával. Az engedély csatolása érvényességi feltétel volt, így a hiány pótoltatására nem volt jogi lehetõsége.
<br>A Döntõbizottság a felek írásbeli és a tárgyaláson szóban elõadott észrevételei, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Döntõbizottságnak a jogvita eldöntéséhez abban a kérdésben kellett állást foglalnia, hogy a forgalomba hozatali engedély a kiírás alapján mûszaki alkalmassági feltételnek minõsült-e.
<br>Az orvostechnikai eszközök magyarországi forgalomba hozatalát a 14/1990. (IV. 17.) SzEM, a 47/1999. (X. 6.) EüM és a 84/2001. (V. 30.) Korm. rendeletek szabályozzák.
<br>A 47/1999. (X. 6.) EüM rendelet 3. § (1) bekezdése elõírja, hogy orvostechnikai eszköz csak akkor hozható forgalomba, ha a (2) bekezdés elõírásainak megfelelõen CE-jelöléssel van ellátva. A (2) bekezdés szerint CE-jelöléssel akkor látható el az orvostechnikai termék, ha kielégíti a 4. § szerinti alapkövetelményeket, valamint ezen követelmények kielégítésének igazolására nézve lefolytatták a 6. § szerinti megfelelõség-értékelési eljárást. A 6. § attól függõen, hogy a termék melyik minõségi osztályba tartozik, szabályozza a megfelelõség-értékelési eljárás választható formáit, nevezetesen a minõségbiztosítási rendszer szerinti eljárást, a típusvizsgálati eljárást, termék-ellenõrzési eljárást, gyártásminõség-biztosítási eljárást.
<br>Kérelmezõ érvelése szerint azáltal, hogy a megfelelõség-értékelési eljárás választható formái között szerepel a termék-ellenõrzési eljárás is, a forgalomba hozatali engedély meglétére vonatkozó elõírás tartalmát illetõen azonos a Kbt. 44. § (2) bekezdés e) pontja szerinti alkalmassági követelménnyel.
<br>Kérelmezõ érvelése nem helytálló.
<br>Az ajánlattevõ alkalmasságának igazolására vonatkozó szabályokat a Kbt. 44. § (1) és (2) bekezdése szabályozza, e rendelkezések írják elõ, hogy az alkalmasság igazolására az ajánlatkérõ milyen adatokra, tényekre nézve kérhet be nyilatkozatot, vagy tanúsítványt.
<br>A (6) bekezdés szerint "az ajánlati felhívásban meg kell határozni, hogy az (1), illetõleg a (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére."
<br>A (8) bekezdés alapján az ajánlatkérõ az (1), (2) és (6) bekezdés szerinti adatok, tények és körülmények alapján dönt az ajánlattevõ alkalmasságáról vagy alkalmatlanságáról.
<br>A Kbt. 26. § (2) bekezdése második mondata szerint az ajánlatkérõ az ajánlati felhívásban, illetve az ajánlati dokumentációban meghatározott feltételekhez kötve van.
<br>A 26. § (2) bekezdés második mondata és a 44. § fenti rendelkezései összevetésébõl az következik, hogy ajánlatkérõ csak az ajánlati felhívásban meghatározott alkalmassági követelmények keretében dönthet az ajánlattevõ alkalmasságáról.
<br>Ajánlatkérõ a felhívásban az alkalmasság igazolására nem írta elõ a forgalomba hozatali engedély csatolását, a forgalomba hozatali engedély hiányához alkalmatlansági jogkövetkezményt nem fûzött.
<br>Ajánlatkérõ nem is írhatta volna elõ az alkalmasság igazolására ezen engedély csatolását, mert a 44. § (1) és (2) bekezdés taxatív felsorolásában ilyen, az ajánlattevõre vonatkozó adat, tény, körülmény igazolása nem szerepel, ilyen elõírás hiányában pedig ajánlati kötöttségénél fogva az alkalmasság tekintetében nem vizsgálhatta a forgalomba hozatali engedély meglétét.
<br>A 44. § (2) bekezdés a)-g) pontja taxatív módon határozza meg a mûszaki alkalmasság igazolására kérhetõ nyilatkozatok, tanúsítványok körét, azokat sem további igazolási móddal kibõvíteni, sem az adott igazolási módon belül más igazolási formára kiterjeszteni nem lehet. A kiterjesztésre nincs lehetõség még akkor sem, ha a forgalomba hozatali engedély az annak megszerzéséhez szükséges eljárás vizsgálati tárgyánál fogva azonos értékû lenne a termék minõségének tanúsításával [44. § (2) bekezdés e) pont].
<br>A tárgyaláson ajánlatkérõ úgy nyilatkozott, hogy nem kívánt alkalmassági következményt fûzni a forgalomba hozatali engedélyhez, azt érvényességi feltételként szabta meg, mégpedig azért, mert az orvostechnikai eszközökre vonatkozó jogszabályok a forgalomba hozatal, illetve a használatba vétel feltételeként elõírják az engedély meglétét.
<br>Miután a forgalomba hozatali engedély nem minõsül alkalmassági feltételnek, ajánlatkérõnek nincs jogi lehetõsége ennek hiánypótoltatására.
<br>A Döntõbizottság megállapította, hogy ajánlatkérõ nem követett el jogsértést azáltal, hogy nem biztosította kérelmezõ részére az érvényes forgalomba hozatali engedély hiánypótlás keretében való csatolását, ezért a jogorvoslati kérelmet elutasította.
<br>A Döntõbizottság megjegyzi, hogy a hiánypótlás a hiányzó igazolások, nyilatkozatok pótlására és formai hiányosságok kiküszöbölésére szolgál. Kérelmezõ ajánlatához csatolt CE-tanúsítványt - forgalomba hozatali engedélyt -, de az tartalmi hiányosságban szenvedett, ugyanis lejárt. Így tehát kérelmezõ ajánlatát illetõen nem állt fenn pótolható igazolás, nyilatkozat, valamint pótolható formai hiányosság sem.
<br>A Döntõbizottság a Kbt. 76. § (1) bekezdésében biztosított jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest 2003. október 31.
<br>
<br>Dr. Csitkei Mária s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>