<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9143)
</h2>
<br>1024 Budapest, Margit krt. 85.
<br>Ikt.sz.: D.464/8/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Foglalkoztatási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Foglalkoztatási Hivatal (1089 Budapest, Kálvária tér 7., a továbbiakban: ajánlatkérõ) "Kisterületi Munkanélküliségi Statisztikai Rendszer (KMSR) tesztelése, mûködtetése, karbantartása, valamint a regisztrált munkanélküliek idõsorainak szezonális kiigazításával kapcsolatos 2003. évi feladatok ellátása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.
<br>Ajánlatkérõ a beszerzés tárgyát képezõ két nagy feladattal 1993 óta folyamatosan foglalkozik. A beszerzés tárgyát képezõ feladat végzésére 1999-ben nyílt közbeszerzési eljárást folytatott le, mely eljárásban a dokumentációt többen is megvásárolták, azonban egyetlenegy ajánlattevõ nyújtotta be ajánlatát, aki az eljárás nyertese lett.
<br>A nyertes a MultiRáció Pénzügyi, Gazdaságinformatikai, Fejlesztõ és Szolgáltató Kft. volt, aki azóta is évenként foglalkozik e feladatok végzésével. A korábbi években közbeszerzési eljárás lefolytatására e témakörben nem került sor, figyelemmel arra, hogy a beszerzés értéke nem érte el a közbeszerzés értékhatárát.
<br>Az ez évi feladatok elvégzésének ellenértéke azonban már a közbeszerzési értékhatárt meghaladja, erre tekintettel ajánlatkérõ 2003. szeptember 2-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés b) pontja alapján. Ajánlattételre a MultiRáció Kft.-t hívta fel.
<br>Ajánlatkérõ az eljárásfajta választását azzal indokolta, hogy az ajánlattételre felkért gazdasági társaság szakemberei egyidejûleg rendelkeznek mindkét feladat esetében a szükséges speciális ismeretekkel, úgymint a matematika, statisztika, munkagazdaságtan és informatika terén meglévõ magas szintû tudással és jártassággal. A rendszerek kifejlesztése, tesztelése, mûködtetése, folyamatos továbbfejlesztése során olyan mennyiségû tudás és know-how halmozódott fel náluk, amelynek az átadása néhány hónap alatt sem volna lehetséges, még a legfelkészültebb potenciális másik vállalkozó esetében sem. Ajánlatkérõnek azonban szüksége van a két rendszer hozzáértõ alkalmazásának és rendszeres továbbfejlesztésének eredményeire. A 2003. évre esedékes feladatok elvégzésének végsõ határideje 2003. december 20. Az Európai Unióban alkalmazott fogalomrendszereknek és közlési sztendereknek megfelelõ kiigazított idõsorok és kisterületi becslések a munka eredményeképpen folyamatosan meg kell hogy jelenjenek az állami foglalkoztatási szolgálat internetes portálján annak érdekében, hogy a legszélesebb felhasználói kör számára rendszeresen aktualizált tartalommal hozzáférhetõvé váljanak. Ajánlatkérõnek a foglalkoztatás elõsegítésérõl és a munkanélküliek ellátásáról szóló 1991. évi IV. tv. értelmében kötelessége a munkaerõ-piaci statisztika rendszeres elkészítése és közzététele.
<br>Ajánlatkérõ ajánlati felhívást is készített, mely ajánlati felhívásában részletezte a beszerzés tárgyát és mennyiségét, a beszerzés tárgyával szemben támasztott mûszaki követelményeit. A felhívás szerint részajánlattétel és többváltozatú ajánlattétel nem volt megengedett. A felhívás szerint a teljesítés határideje 2003. december 20. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait. Az ajánlati felhívás szerint az elbírálás szempontja a legalacsonyabb összegû ellenszolgáltatás.
<br>A Döntõbizottság elnöke 2003. szeptember 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a Kbt. 70. § (1) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetve az ajánlati felhívás jogszerûségének vizsgálatát. "
<br>Ajánlatkérõ érdemi észrevételében kérte a jogorvoslati eljárás megszüntetését. Indokolásként elõadta, hogy a beszerzés tárgyában 1999-ben közbeszerzési eljárást folytatott le, mely eljárás nyertese az ajánlattételre felkért cég volt. Az ajánlattételre felkért cég 1999 óta folyamatosan végzi ajánlatkérõnek e feladatát. A feladat elvégzése speciális informatikai és statisztikai munkagazdasági ismereteket feltételez. Az alapadatokat egyébként a KSH-tól kapják, azonban ezeket az adatokat éves szinten lényegében újból fel kell dolgozniuk, és ezt az ajánlati tender szerint felkért cég által készített szoftver alapján tudják végezni. Ajánlatkérõ nem vitatta, hogy a szoftver lényegében az õ tulajdonában van, azonban elõadta, hogy harmadik személy részérõl a szoftver továbbfejlesztése olyan hosszú idõt igényel, amely ellehetetlenítené az adatfeldolgozást. A közbeszerzési eljárásban idõközben a felkért ajánlattevõ ajánlatát benyújtotta. Az elsõ részfeladatra adott vállalkozói díj 20 400 E Ft + áfa, a második részfeladat díja pedig 14 800 E Ft + áfa.
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása nem jogsértõ.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>A Döntõbizottság vizsgálta, hogy jelen közbeszerzési eljárásban ezen feladatok fennállása megvalósul-e.
<br>A Döntõbizottság a rendelkezésre álló iratok alapján megállapította, hogy a beszerzés tárgyát képezõ feladatok elvégzését folyamatosan 1999 év óta az ajánlattételre felkért cég végzi. Az ajánlattételre felkért cég dolgozta ki azt a szoftvert, amely alapján ezen munkák folyamatosan elvégezhetõk. Az ajánlatkérõnek az adatok feldolgozására folyamatosan szüksége van.
<br>A beszerzés tárgyának sajátossága, a munkavégzés folyamatosságának szükségessége indokolja, hogy kizárólag egy meghatározott szervezet képes a feladat elvégzésére. Más ajánlattevõ felkérése a munka folyamatosságát nem biztosítaná.
<br>Fentiekre tekintettel a Döntõbizottság a jogsértés megállapításától eltekintett.
<br>A Kbt. 79. § (1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október
<br>
<br>Dr. Engler Magdolna s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>