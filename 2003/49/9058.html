<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9058)
</h2>
<br>1024 Budapest, Margit krt. 85.
<br>Ikt.sz.: D.474/11/2003.
<br>
<br>Tárgy: az EMK-Zala Konzorcium jogorvoslati kérelme a Délnyugat-dunántúli Nagytérségi Konzorcium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az EMK-Zala Konzorcium (Eurout Mérnöki Tanácsadó, Szervezõ és Kereskedelmi Kft., 1143 Budapest, Zászlós u. 18. - MÉLYÉPTERV Kultúrmérnöki Kft., 1054 Budapest, Zoltán u. 8., képviseli: dr. Fábry György ügyvéd, 1036 Budapest, Kolosy tér 5-6., a továbbiakban: kérelmezõ) jogorvoslati kérelmét, melyet a Délnyugat-dunántúli Nagytérségi Konzorcium (elnök: Zalaegerszeg Megyei Jogú Város polgármestere, 8900 Zalaegerszeg, Kossuth Lajos u. 17-19., megbízásából eljár: a Technoplus Környezetvédelmi Technológiai Fejlesztõ Kft., 1142 Budapest, Rákospatak u. 74/B., képviseli: dr. Farkas László ügyvéd, 9021 Gyõr, Aradi vértanuk u. 13. I/13. és dr. Pusztai Attila ügyvéd, 1132 Budapest, Visegrádi u. 60., a továbbiakban: ajánlatkérõ) "nagytérségi hulladékkezelõ és hulladéklerakó rendszer megvalósítása Nyugat-Balaton és Zala folyó medence térségében tárgyú ISPA-projekt megvalósítására irányuló nemzetközi beszerzési eljáráshoz az EU delegációja számára elfogadható engedélyezési és tervdokumentációk elkészítése" tárgyú közbeszerzési eljárása ellen nyújtott be, elutasítja.
<br>A felek az eljárás során felmerült költségeket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, ajánlatkérõ érdemi észrevétele és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ konzorcium négy település (Zalaegerszeg, Nagykanizsa, Celldömölk, Zalabér) összefogásából jött létre közös - összesen 324 település - nagytérségi hulladékgazdálkodási rendszere létrehozása céljából. Gesztorként Zalabér polgármestere jár el, a konzorcium elnöke Zalaegerszeg polgármestere. A közbeszerzési eljárás lebonyolításával megbízott a TECHNOPLUS Kft. volt.
<br>A fentiek alapján ajánlatkérõ a Közbeszerzési Értesítõ 2003. július 16-án megjelent 29. számában tett közzé részvételi felhívást meghívásos gyorsított eljárás megindítására. A részvételi felhívás a beszerzés tárgyát és mennyiségét az alábbiak szerint határozta meg:
<br>Nagytérségi hulladékkezelõ és hulladéklerakó rendszer megvalósítása Nyugat-Balaton és Zala folyó medence térségében tárgyú ISPA-projekt megvalósítására irányuló nemzetközi beszerzési eljáráshoz az EU delegációja számára elfogadható engedélyezési és tenderdokumentációk elkészítése az alábbi területekre:
<br>- építési tender: építési tender és engedélyezési terv a teljes építési munkákra a dokumentációban foglaltak szerint,
<br>- beszerzési tenderek: beszerzési tender, jármûvek és gépek, gyûjtõszigetek eszközállománya a dokumentációban foglaltak szerint,
<br>- szolgáltatási tenderek a szerves egységet képezõ: felügyeleti tender, FIDIC "Mérnök", PR tájékoztatási tender, tevékenység tendere, rekultiválandó területek felülvizsgálati tendere, rekultivációs tervek elkészítése, valamint az építési tenderfelhívások elkészítése a dokumentációban foglaltak szerint.
<br>Ajánlattevõ feladata továbbá az érintett önkormányzatok a KvVM (Környezetvédelmi és Vízügyi Minisztérium) az EU-delegáció, illetve a nemzetközi beszerzési eljárás lebonyolítása folyamán a pályázók által a beszerzés tárgyát képezõ, az általa készített tenderdokumentációval kapcsolatban feltett kérdések megválaszolása is.
<br>Ajánlatkérõ a részajánlattétel lehetõségét is biztosította az egyes részfeladatokra. A részvételi jelentkezések elkészítéséhez ajánlatkérõ dokumentációt biztosított, továbbá lehetõséget nyújtott az ISPA pályázati dokumentáció és a pénzügyi megállapodás megtekintésére is.
<br>A részvételi dokumentációnak az a része, amelyet a pályázni kívánók kézhez kaptak, részletesen tartalmazta a feladat leírását. Így többek között a tercezési alapadatokat, a tervezéshez figyelembe vett mennyiségeket, a megvalósítani kívánt létesítményeket.
<br>A közbeszerzési eljárásra 6 részvételi jelentkezés érkezett, amelyet ajánlatkérõ elbírált és a döntését 2003. augusztus 15-én hirdette ki. Ennek alapján 5 jelentkezõt minõsített alkalmasnak, melyek a következõk: UTIBER Közúti Beruházó Kft., SOLVEX Kft.-Depónia Technika Kft. Konzorcium, ÖTA Kft., OKEÁN Kft.-Envilaw Bt. Konzorcium és kérelmezõ.
<br>Ajánlatkérõ a részvételi szakaszt lezáró 2003. augusztus 15-i eredményhirdetést követõen az alkalmasnak minõsített részvételre jelentkezõk részére az ajánlati felhívást átadta.
<br>A 2003. szeptember 1-jei ajánlattételi határidõre valamennyi felhívott ajánlattevõ benyújtotta az ajánlatát. Két ajánlattevõ, az UTIBER Kft., a Solvex Kft.-Depónia Technika Kft. Konzorciuma teljes körû ajánlatot tett mindhárom részre, az OKEÁN Kft. és az Envilaw Bt. Konzorcium a második és harmadik részekre, az ÖTA Kft. az elsõ és második részre, a kérelmezõ pedig az elsõ és harmadik részre tett részajánlatot. A kérelemmel érintett elsõ részajánlat körében tehát összesen négy ajánlat érkezett.
<br>Ajánlatkérõ 2003. szeptember 11-én hirdette ki eljárást lezáró döntését, mely szerint az építésitender-részajánlat nyertese a Solvex Kft.-Depónia Technika Kft. Konzorciuma. Kérelmezõ ajánlata "érvénytelen, mert nem felel meg az ajánlati felhívásban, illetve a dokumentációban meghatározott feltételeknek. Az EMK Zala Konzorcium ajánlatához csatolt olyan kiegészítést, amely az ajánlati felhívásban, illetve az ajánlati dokumentációban nem volt elõírva (Építési tender - Mûszaki tartalom). Ennek alapján ajánlata nem felelt meg az ajánlati felhívásnak, illetve a dokumentációnak, attól eltér".
<br>Kérelmezõ 2003. szeptember 19-én nyújtott be jogorvoslati kérelmet, melyben kérte a jogsértés megállapítását az építési tender részajánlat tekintetében az érvénytelenséget megállapító döntés és e rész körében az eljárást lezáró döntés megsemmisítését, bírság kiszabását, ajánlatkérõ kötelezését a költségek viselésére és ideiglenes intézkedésként az eljárást lezáró szerzõdés megkötésének a megtiltását. Kérelme indoklásaként elõadta, hogy álláspontja szerint az ajánlata nem tért el a felhívás és a dokumentáció feltételeitõl, érvénytelenné nem volt nyilvánítható. Az ajánlathoz mellékelt Építési tender - Mûszaki tartalom csatolása önmagában nem ad okot az érvénytelenségre, miután az nem tartalmaz ellentmondást az ajánlati felhívás és a dokumentáció elõírásaihoz képest. Kérelmezõ ajánlata ezzel a kiegészítéssel is megfelel a kiírásnak. Kérelmezõ hivatkozott arra is, hogy a harmadik részteljesítés körében szintén csatolták az Építési tender - Mûszaki tartalom címû iratot, azonban ajánlatkérõ a harmadik részteljesítés körében ez oknál fogva ajánlatukat nem nyilvánította érvénytelenné. Az ajánlatban nyilatkoztak arról, hogy az ajánlati felhívás és a dokumentáció valamennyi feltételét elfogadják, ez pedig teljes körû biztosítékot nyújt a feladat teljes, a kiírás szerinti megvalósításra. Az ajánlatkérõ csak a jogorvoslati eljárás során jelölte meg, hogy tartalmilag sem elfogadható az ajánlatához mellékelt irat, azonban új szempontra nem hivatkozhat érvénytelenségi okként. Az ajánlatkérõ a típusterv és az adaptáció fogalmát helytelenül értelmezi, és téves következtetéseket von le azokból. Ez csak tervezéstechnikai módszert jelöl, nem pedig azt, hogy feladattípusonként 1 db tervet készítenek. Az egyes hulladékkezelõ létesítmények kialakítását az 5/2002. (X. 7.) KvVM rendelet szabályozza, amely meghatározza az egyes létesítmények mûszaki felszereltségét is. A típusterv szolgál arra, hogy ezek a technológiai elemek sorba rendezõdjenek, enélkül nem is lehet a tervezést elvégezni. A szociális és irányító funkciót ellátó építmény
<br>ek pedig lehetnek elõre gyártott konténerek, könnyûszerkezetû, vagy falazott épületek. Ezek lehetnek azonos típusúak, hiszen az üzemeltetõ is azonos, az elemek sorolásával pedig a szükséges kapacitást lehet egyidejûleg is biztosítani. Az ajánlatkérõ a típusterv benyújtásának lehetõségét nem zárta ki, az ajánlati dokumentáció e körben elõírást nem tartalmazott. Az ajánlatkérõ azt is kifogásolja, hogy a tervezési feladatot a FIDIC-ajánlások figyelembevételével és nem az új PRAG alapján kívánja a kérelmezõ teljesíteni. Kérelmezõ elfogadó nyilatkozata alapján ennek a követelménynek is meg kívánt felelni. Korábban végzett hasonló jellegû tervezési feladatainál is a FIDIC feltételeit alkalmazta és ezt az EU-delegáció az új PRAG mellett is elfogadta. Az ajánlatkérõ maga is a harmadik részfeladatnál a FIDIC-mérnök fogalmát alkalmazza. A FIDIC ajánlása tehát minden érintett fél által elfogadott, nem ellentétes az ajánlati felhívásban és a dokumentációban foglaltakkal. Kérelmezõ azért vállalt szerepet a tervek hatósági engedélyezésében, mert kezelni kíván minden menet közben felmerülõ hatósági észrevételt. Ez nem válhatott az ajánlat megítélésének hátrányára. Az ajánlatkérõ hivatkozása a kirívóan alacsony árra sem helytálló, hiszen ezzel kapcsolatban magyarázatot kellett volna kérnie, ezt nem tette, így ezen az alapon nem is nyilváníthatta az ajánlatát érvénytelenné. Egyébként sem tekinthetõ az ajánlati ár kirívóan alacsonynak, mert a szakmai tapasztalatokban összeszokott gárdája hasonló feladatokban szerzett jártassága, hatékonysága alapozza meg.
<br>Ajánlatkérõ kérte a megalapozatlan jogorvoslati kérelem elutasítását. A kérelmezõ ajánlata nem önmagában azért lett érvénytelen, mert abban szerepelt egy nem kért Építési terv - Mûszaki tartalom elnevezésû irat, hanem azért, mert a kérelmezõ ajánlata tartalmilag nem felel meg az ajánlati felhívásban és dokumentációban meghatározott ajánlatkérõi igényeknek. Az ajánlat részét képezõ "Építési terv - Mûszaki tartalom" címû kiegészítésbõl megállapítható, hogy a kérelmezõ az átrakó állomások tervét akként kívánja elkészíteni, hogy 1 db típustervet készít, és ezt a típustervet adaptálja a konkrét helyszínekre. Ugyanezt a módszert alkalmazza a hulladékgyûjtõ udvarokra, a komposztálókra és a válogatókra is. Az ajánlati dokumentáció alapján azonban különbözõ kapacitású komposztálótelepek, átrakó állomások és hulladékválogatók tervezése szükséges, a kapacitás mértéke között esetenként négyszeres különbségek is vannak. A keszthelyi válogató pedig egyedi tervezést igényel, mert ott meglévõ létesítményt kell átalakítani. A tervezési feladatot 1-1 típustervvel nem lehet megoldani, mert így a kisebb létesítmények túlméretezettek, míg a nagyobbak alulméretezettek lennének. A kérelmezõ tévesen értelmezte a feladatot, nem a dokumentációban megadott létesítmények tervezésére tett ajánlatot, hanem létesítménytípusonként azokat 1-1 db típustervre leegyszerûsítve vállalta a tervezés elvégzését. Ajánlata nem a kiírás szerinti tartalomra szólt. A harmadik részteljesítés körében azért nem nyilvánították az ajánlatot érvénytelenné, mert ott tartalmilag nem volt ellentétes az ajánlattal a csatolt irat. Az ajánlat abban is eltér a kiírástól, hogy a FIDIC alapján kíván dolgozni, nem pedig az új PRAG ajánlása szerint, továbbá félreértést tükröz abban is, hogy az engedélyezési eljárás lefolytatását is vállalja, holott ez nem az ajánlattevõ feladata. Nagy valószínûséggel azért lett a kérelmezõ ajánlata olcsóbb, mert a feladatot leegyszerûsítette. A rövid teljesítési határidõ is azzal magyarázható, hogy a típustervek elkészítése kisebb idõigényû
<br>, mint az egyedi terveké. Az ajánlat alapján csak olyan szerzõdés jöhetett volna létre, amelyet azonnal módosítani kell, mert típustervek szerinti megoldás helyett egyéni terveket kell készíteni, ez alapján pedig az ajánlati ár és a teljesítési határidõ sem lett volna tartható az ajánlat szerinti mértékben.
<br>Ajánlatkérõ a tárgyaláson magánszakértõi véleményt csatolt annak alátámasztásául, hogy a pályázati felhívásban megfogalmazott feladatok csak egyedi tervek elkészítésével valósíthatók meg, nem elfogadható megoldás a típusterv alapján végzett tervezés.
<br>A Döntõbizottság a D.474/2003/3. sz. határozatában 2003. szeptember 22-én az eljárást lezáró szerzõdés megkötésének megtiltásáról döntött.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>Jelen eljárás kétszakaszos közbeszerzési eljárás volt. A meghívásos eljárás elsõ szakaszában döntött ajánlatkérõ a részvételre jelentkezõk alkalmasságáról és az alkalmasnak minõsített részvételre jelentkezõket ajánlattételre felhívta. A kérelmezõt a beszerzés tárgyát képezõ feladat elvégzésére alkalmasnak minõsítette, így biztosította részére az ajánlattétel lehetõségét.
<br>Az ajánlatkérõ a benyújtott ajánlat érvénytelenségét állapította meg.
<br>A Döntõbizottságnak abban a jogkérdésben kellett állást foglalnia, hogy a kérelmezõ ajánlata megfelelt-e az ajánlati felhívás és dokumentáció elõírásainak, azaz a kérelmezõnek a beszerzés tárgyát képezõ feladat ún. típustervvel történõ megoldással tett ajánlata megfelelt-e a kiírás feltételeinek.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ értékelõbizottsága 2003. szeptember 9-i ülésérõl készült jegyzõkönyv a jogorvoslati eljárásban tett érdemi észrevételben megfogalmazott okokra hivatkozással minõsítette kérelmezõ ajánlatát érvénytelennek. Tény, hogy az összegzés szûkszavúan, a jogszabályban megfogalmazottakra hivatkozással indokolta az ajánlat érvénytelenségét. Az viszont egyértelmûen megállapítható, hogy ajánlatkérõ nem önmagában az Építési tender - Mûszaki tartalom címû irat csatolása miatt minõsítette kérelmezõ ajánlatát érvénytelennek, hanem annak tartalma miatt. Ezt támasztja alá az is, hogy ugyanezen irat csatolása a harmadik részteljesítés körében nem eredményezte az ajánlat érvénytelenné nyilvánítását.
<br>A rendelkezésre álló iratokból egyértelmûen megállapítható, hogy az egyes létesítmények adatait (kapacitás, létesítmények fizikai paraméterei) az ajánlattevõk részben a részvételi dokumentációban, részben a részükre átadott CD-lemez adataiból megismerhették, illetve rendelkezésükre állt az ISPA pályázat anyaga is, amelyet igény szerint megtekinthettek. A részvételi dokumentáció mûszaki része meghatározta a tervezés részleteit. Az anyag tartalmazta a projekt célját, a hulladékkezelõ rendszer tervezett kialakítását és a regionális hulladékgazdálkodási létesítmények kapacitása adatait. Ez utóbbit az ajánlatkérõ az észrevételében az alábbiak szerint összegezte:
<br>Komposztálótelep neve	Kapacitás (m3)
<br>
<br>1. Celldömölk	2 500
<br>
<br>2. Keszthely	6 000
<br>
<br>3. Lenti	3 000
<br>
<br>4. Nagykanizsa	9 500
<br>
<br>5. Zalabér	4 000
<br>
<br>6. Zalaegerszeg	10 000
<br>Átrakóállomás neve	Kapacitás (m3)
<br>
<br>1. Celldömölk	10 000
<br>
<br>2. Keszthely	21 000
<br>
<br>3. Lenti	10 000
<br>Válogató neve	Csarnok (m2) Kapacitás (tonna)
<br>
<br>1. Keszthely	meglévõ             8 000
<br>
<br>2. Lenti	252              4 000
<br>
<br>3. Nagykanizsa	1050             12 000
<br>
<br>4. Zalabér	920              8 000
<br>
<br>5. Zalaegerszeg	1320             13 000
<br>A létesítmények leírása alapján nem lehet arra a következtetésre jutni, hogy a teljes tervezési feladat egységesíthetõ, típustervekkel is megoldható. Az egyes létesítmények eltérõ mûszaki feladatokként lettek meghatározva, a m2-ben is leírt létesítményméretek eltérõek, van, ahol meglévõ rendszerekhez kapcsolódnak, másutt pedig most kerül megépítésre a hulladéklerakó. Ebbõl következõen egyértelmûen megállapítható, hogy ajánlatkérõ egyedi tervezési feladatokként kezelte a beszerzés tárgyában megjelenõ összetett szolgáltatást.
<br>A kérelmezõ ajánlata viszont azt tartalmazta, hogy minden tervezendõ létesítményfajtára - átrakóállomások, hulladékudvarok, komposztálók, válogatók - elkészít 1 db típustervet, illetve kompakt rendszer esetén a technológiai sorba beilleszti az adott gyártmánytervet. Ezt a típustervet elõzetes hatósági egyeztetést követõen adaptálja a konkrét helyszínekre, továbbá lefolytatja az építmény engedélyezési eljárásait is. Egyedül a zalabéri lerakóra készít egyedi tervet, mert lerakó csak ezen az egy helyen létesül.
<br>Az ajánlati felhívás és a dokumentáció elõírásai alapján megállapítható, hogy ajánlatkérõ egyedi tervezési feladatok ellátására kért ajánlatot, ha típustervet igényelt volna, akkor e vonatkozásban konkrét elõírást kellett volna tennie. Amennyiben kérelmezõnek nem volt egyértelmû az ajánlatérõ e körben tett elõírása, úgy a kérdésfeltevés során lehetõsége lett volna tisztáznia az ajánlatkérõ elvárását. A tervezési feladat mûszaki tartalma semmilyen vonatkozásban nem utalt arra, hogy az ajánlatkérõ igényli a hasonló konstrukciójú létesítményrészek egységes kialakítását. A kérelmezõ ajánlatából joggal következtethetett arra az ajánlatkérõ, hogy az egyedi megoldások helyett tipizálásra kerülne sor, ezek a típuselemek kerülnek hatósági egyeztetésre, az egyes helyszíni létesítmények pedig a típuselemek összeállításával kerülnek kidolgozásra. Erre a metodikára utal a kérelmezõ által csatolt ütemterv is, amely szerint a típusterv egyeztetését követõen a végleges terveket már nem mutatja be az ajánlattevõ a szakhatóságoknak. A típusterveken alapuló tervezés tehát lényeges elemeiben tér el az egyedi tervezésû feladattól. A kérelmezõ ajánlatának egyéb elemei (szerzõdési feltételek) is szorosan a felvázolt típusterven alapuló így ütemezett tervezési eljáráshoz kötõdnek. Az ár, teljesítési határidõ, kötbér vállalása kifejezetten csak az ajánlat szerinti tervezési mód mellett érvényesek, az egyedi tervek esetén a szerzõdési feltételek feltehetõen mások lennének. Kétségtelenül az ajánlatkérõ jogszerûen állapította meg, hogy a kérelmezõ ajánlata nem a dokumentáció szerinti mûszaki tartalomra szól, azaz a Kbt. 52. § (2) bekezdés d) pontja alapján érvénytelen. Az érvénytelenség vizsgálatában nincs annak relevanciája, hogy az ajánlatkérõ nem tiltotta meg kifejezetten a felhívásban a típusterv szerinti teljesítést. A Kbt. 43. § (1) és 52. § (2) bekezdés d) pontja együttes értelmezésébõl az következik, hogy az ajánlat akkor érvényes, ha az megfelel az ajánlati felhívásnak. Nem lehet ezen törvényi szabályozáshoz ellentétesen közelíten
<br>i, helytelen a kérelmezõ álláspontja, mely szerint minden ajánlat érvényes, amely nem tilalmazott a felhívás valamely konkrét elõírásával. Az ajánlatkérõ kötelezettsége azt meghatározni, hogy mit igényel, nem pedig azt, hogy mit nem fogad el. A kérelmezõ ajánlata nem teljesítette a kiírás szerinti ajánlatkérõi igényt, a feladat megoldásának egyfajta alternatív változataként lehet azt értékelni. A jelen eljárásban azonban nem volt megengedett a többváltozatú ajánlat adása, az eredményes ajánlatot tehát csak a felhívás feltételei szerint lehetett megtenni.
<br>A fentiekbõl következõen a Döntõbizottság megállapította, hogy ajánlatkérõ jogszerûen döntött a kérelmezõ ajánlata érvénytelenné nyilvánításáról. Ezen túlmenõen a Döntõbizottság megállapította, hogy ajánlatkérõ jogszerûen hivatkozott az érvénytelenség körében arra is, hogy kérelmezõ ajánlata az okból is érvénytelennek minõsül, hogy kérelmezõ a tervezési feladatot nem az új PRAG alapján kívánja elkészíteni. Ugyanis nincs jelentõsége annak, hogy a FIDIC-rendszer egyenértékûnek minõsül-e az új PRAG-gal, hanem annak, hogy az ajánlatkérõ konkrét elvárása a PRAG rendszer alkalmazására irányult. Tehát kérelmezõnek ennek figyelembevételével kellett volna az ajánlatát elkészítenie.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet mint megalapozatlant elutasította, és a h) pont alapján határozott a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 16.
<br>
<br>Dr. Engler Magdolna s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>