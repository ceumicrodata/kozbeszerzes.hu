<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9205)
</h2>
<br>1024 Budapest, Margit krt. 85.
<br>Ikt.sz.: D.492/13/2003.
<br>
<br>Tárgy: a Hidrocomp Kft. és Hídépítõ Rt. jogorvoslati kérelmei Pankasz Község Önkormányzata a közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Pankasz Község Önkormányzata (9937 Pankasz, Fõ u. 64., a továbbiakban: ajánlatkérõ) "Pankasz-Kisrákos-Viszák községek szennyvízcsatornázás" tárgyú közbeszerzési eljárásával kapcsolatban a Hydrocomp Kft. (8900 Zalaegerszeg, Köztársaság útja 1/A., képviseli: dr. Koczka Csaba ügyvéd, 8900 Zalaegerszeg, Batthyányi u. 3-7. I/6., a továbbiakban: I. r. kérelmezõ) és a Hídépítõ Rt. (1138 Budapest, Karikás Frigyes u. 20., továbbiakban: II. r. kérelmezõ) által benyújtott jogorvoslati kérelmeknek a Döntõbizottság részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontjára tekintettel a Kbt. 53. § (2) bekezdését, valamint a Kbt. 59. § (1) bekezdését, és ezért vele szemben 5 000 000 Ft, azaz ötmillió forint bírságot szab ki, a továbbiakban II. r. kérelmezõ jogorvoslati kérelmének ezt meghaladó részét elutasítja.
<br>A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi továbbá ajánlatkérõt, hogy I. r. és II. r. kérelmezõ részére a határozat kézhezvételétõl számított 15 napon belül 150 000-150 000 Ft, azaz egyszázötvenezer-egyszázötvenezer forint igazgatási szolgáltatási díjat fizessen meg. A jogorvoslati eljárás során ezen felül felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek által tett nyilatkozatok alapján az alábbi tényállást állapította meg:
<br>Ajánlatkérõ a Közbeszerzési Értesítõ 26. számában megjelent részvételi felhívásával 2003. június 25-én a rendelkezõ részben meghatározott tárgyú nyílt elõminõsítéses közbeszerzési eljárást kezdeményezett.
<br>Ajánlatkérõ meghatározta a részvételi felhívás 9. pontjában a résztvevõk pénzügyi, gazdasági és mûszaki alkalmassága igazolására kért adatok és tények körét, a részvételi felhívás 10. pontjában pedig a részvételre jelentkezõk alkalmassága elbírálásának szempontjait, valamint a részvételre jelentkezõnek a szerzõdés teljesítésére alkalmatlanná minõsítés szempontjait.
<br>Ajánlatkérõ a részvételi felhívás 10. c) pontjában meghatározta, hogy az ajánlatok elbírálásának szempontja a legalacsonyabb összegû ellenszolgáltatás lesz.
<br>Ajánlatkérõ a részvételi felhívásban mind a részajánlat, mind a többváltozatú ajánlat tételét kizárta.
<br>Ajánlatkérõ a részvételi felhívás 12. "Egyéb információk" címû pontja elsõ, negyedik és hetedik francia bekezdésében az alábbiakat határozta meg:
<br>- "Ajánlatkérõ mind a részvételi, mind az ajánlati szakaszban a részvételi jelentkezésekre és az ajánlatokra vonatkozó formai és tartalmi követelményeket, feltételeket, a csatolandó okiratokat, azok kötelezõ vagy maximált tartalmát, sorrendjét és terjedelmét - a részvételi felhívással összhangban - a részvételi, illetve az ajánlati dokumentációban határozza meg."
<br>- "A részvételi jelentkezéseket 1 db, cégszerûen aláírt, lebélyegzett, laponként folyamatosan sorszámozott, bonthatatlan kötésû, eredeti példányban, valamint két (az eredetivel mindenben megegyezõ) szintén bonthatatlan kötésû másolati példányban kell zárt csomagban beadni a részvételi dokumentációban meghatározott formai és tartalmi követelmények szerint".
<br>- "Az ajánlatkérõ a részvételi jelentkezõk számára hiánypótlási lehetõséget nem biztosít".
<br>Ajánlatkérõ a részvételi szakaszhoz dokumentációt is készített, melynek megvásárlása a részvételi jelentkezés érvényességének feltétele volt. A részvételi dokumentáció "B" fejezet "A pályázattal szemben támasztott formai és tartalmi követelmények" címû rész 1.4. pontjában az alábbiakat határozta meg ajánlatkérõ:
<br>"A pályázatokat a pályázó bonthatatlan kötésben készítse és a pályázó részérõl aláírásra jogosult személy szignálja a pályázat összes írott oldalát, az írott oldalak egymást követõ sorszámmal legyenek ellátva és a pályázat tartalmazza, hogy összesen hány írott oldalt tartalmaz a pályázat. A csatolt prospektusokat, ismertetõket is folyamatosan oldalszámozni és szignálni kell."
<br>2003. július 21-ig a részvételi jelentkezési határidõig az I. r. kérelmezõ, a II. r. kérelmezõ, a Hidrotechnika-Gyõr Kft., az Alterra Építõipari Kft., a Kaiser Építõipari Kft., a Schumann-Fischer Bt., a Betonút Rt., a Hoffmann Rt., a Köz-Víz Kft., a Hídépítõ Rt., a Swietelsky Kft. és a Pankasz 2004. Csatornaépítési Konzorcium nyújtott be részvételi jelentkezést.
<br>Ajánlatkérõ a részvételi szakasz eredményhirdetését 2003. július 23-án tartotta, melyen kihirdette, hogy érvényes részvételi jelentkezést nyújtott be és a szerzõdés teljesítésére alkalmasnak minõsült valamennyi részvételre jelentkezõ. Ajánlatkérõ a szerzõdés teljesítésére alkalmasnak minõsített és érvényes részvételi jelentkezést benyújtókat ajánlattételre felhívta.
<br>Ajánlatkérõ az ajánlattételi felhíváshoz dokumentációt is készített.
<br>Az ajánlati dokumentáció 9. "Az ajánlatok formai követelményei" címû részének második és hetedik bekezdésében ajánlatkérõ az alábbiakat határozta meg:
<br>"Az ajánlatot nyomtatott, vagy géppel írt formában kell benyújtani, A/4-es méret, sorszámozott oldalak - a mellékleteket is beleértve - az egyes példányok roncsolásmentesen, bonthatatlan kötésben készüljenek."
<br>"Az ajánlat eredeti példányát minden oldalon le kell "szignózni" (aláírni)!"
<br>Ajánlatkérõ az ajánlattételi szakaszhoz készített részletes ajánlati dokumentáció 19. pont 3. bekezdésében meghatározta, hogy a szerzõdés az eredményhirdetést követõ 9. napon kerül megkötésre.
<br>2003. szeptember 18-ig, az ajánlattételi határidõig ajánlatot nyújtott be a Pankasz 2004 Csatornaépítési Konzorcium, a Hidrotechnika-Gyõr Kft., az Alterra Építõipari Kft., a Kaiser Építõipari Kft., a Schumann-Fischer Bt., a Betonút Rt., a Swietelsky Kft., a Hoffmann Rt., a Köz-Víz Kft., valamint az I. r. és II. r. kérelmezõ.
<br>Ajánlatkérõ 2003. szeptember 22-én tartotta a közbeszerzési eljárás ajánlati szakaszának eredményhirdetését, amelyen kihirdette, hogy érvénytelen a Köz-Víz Kft., a Hidrotechnika-Gyõr Kft., a Betonút Rt., a Kaiser Kft., a Hoffmann Rt., az Alterra Kft., a Schumann-Fischer Bt., a Betonút Rt., valamint az I. r. és II. r. kérelmezõ ajánlata és az eljárás nyertese a Swietelsky Építõipari és Kereskedelmi Kft. 359 538 750 Ft bruttó ajánlati árat tartalmazó ajánlata.
<br>Ajánlatkérõ az összegzés az eljárásról címû irat 3. pontjában az érvénytelenné nyilvánított kilenc ajánlat érvénytelenségét az alábbiakkal indokolta:
<br>"A Kbt. 52. § bekezdésének 2. b) pontjában foglalt rendelkezés szerint - érvénytelen, tekintettel arra, hogy a részletes pályázati dokumentáció 9. pont 2. bekezdése szerint nem sorszámozott minden oldalt, valamint a 9. pont 7. bekezdése szerint nem szignózott minden oldalt."
<br>Ajánlatkérõ 2003. szeptember 25-én kelt levelével az alábbiakat közölte az érvényetlennek minõsített ajánlatokat benyújtókkal:
<br>"Értesítjük Önöket, hogy a tárgyi munkában 2003. szeptember 18-án beadott ajánlatukat a Közös Közbeszerzési Bizottság érvénytelennek minõsítette.
<br>Az érvénytelenség indokolása:
<br>Az ajánlatuk érvénytelen a Kbt. 52. § (2) bekezdés d) pontja alapján, mert nem sorszámozott és szignált minden oldal.
<br>A részletes pályázati dokumentáció 9. Az ajánlatok formai követelményei 2. bekezdés ("sorszámozott oldalak" 8. oldal), valamint a 9. pont 7. bekezdés (9. oldal lap tetején) "minden oldalon le kell szignózni" egyértelmûen meghatározza a formai követelményeket.
<br>
<br>16. pont Az ajánlatok elbírálása fejezetben meghatározta a részletes kiírást, hogy formai és tartalmi hibát nem tartalmazó ajánlat érvényes."
<br>Ajánlatkérõ 2003. október 1-jén reggel 10.00 órakor a szerzõdést megkötötte a nyertes ajánlat benyújtójával.
<br>I. r. kérelmezõ 2003. október 1-jén faxon nyújtott be jogorvoslati kérelmet a Döntõbizottsághoz, mellyel kapcsolatban a Döntõbizottság hiánypótlásra hívta fel. I. r. kérelmezõ jogorvoslati kérelmének eredeti példánya 2003. október 2-án érkezett a Döntõbizottsághoz, mely kérelem megfelelt a hiánypótlási felhívásban elõírtaknak is.
<br>I. r. kérelmezõ jogorvoslati kérelmét a jogorvoslati eljárás során tartott tárgyaláson a megkötött szerzõdésre tekintettel módosította. Módosított jogorvoslati kérelmében kérte jogsértés megállapítását és bírság alkalmazását. Kérelmének indokolásául elõadta, hogy álláspontja szerint az ajánlatkérõ jogsértõen járt el akkor, amikor ajánlatát érvénytelenné nyilvánította az oldalszámozással, illetve az oldalak aláírásával, szignózásával kapcsolatos elõírás megsértésére hivatkozva. Álláspontja szerint csak az írott, információt vagy bármilyen adatot tartalmazó oldalak hordoznak az ajánlat tartalmához tartozó részt, így azokat kell sorszámozni és aláírni. Továbbá ezzel kapcsolatban ajánlatkérõ a részvételi felhívásban, illetve dokumentációban is úgy rendelkezett, hogy csak az írott oldalakat kell sorszámozni, illetve aláírni. Ennek alapján a teljesen üres oldalak szignózását értelemszerûen feleslegesnek tartotta. Hivatkozott a részvételi dokumentáció 1.4. pontjára, mely szerint az aláírásra jogosult személynek a pályázat összes írott oldalát kell szignálni, valamint az írott oldalakat kell egymást követõ sorszámmal ellátni.
<br>Álláspontja szerint a közbeszerzési eljárás egy egységes rendszert alkot és amennyiben ajánlatkérõ meghatároz valamilyen konkrét feltételt az elõminõsítési szakaszban, akkor azzal összhangban kell a feltételeket kiírnia, illetve külön kiírás hiányában azt megfelelõen alkalmaznia kell az ajánlati szakaszban az ajánlatokkal kapcsolatban is. Elõadta továbbá azt, hogy övé volt a legalacsonyabb ajánlati árat tartalmazó ajánlat a 334 millió forintos bruttó ajánlati árral. Ennek alapján pedig az õ ajánlata lett volna az eljárás nyertese.
<br>II. r. kérelmezõ 2003. október 2-án nyújtott be jogorvoslati kérelmet a Döntõbizottsághoz, melyet a jogorvoslati eljárás során tartott tárgyaláson pontosított. II. r. kérelmezõ pontosított jogorvoslati kérelmében kérte jogsértés megállapítását, bírság alkalmazását és ajánlatkérõ kötelezését a költségek viselésére. Kérelme indokolásául elõadta, hogy álláspontja szerint ajánlata megfelelt az ajánlati felhívásban meghatározottaknak és így érvényes volt. Álláspontja szerint teljesen életszerûtlen, értelmetlen és felesleges egy olyan közbeszerzési gyakorlat kialakítása, illetve elõírás betartatása ajánlatkérõ részérõl, mely szerint valamennyi oldalt - ideértve az üres oldalakat is - be kell sorszámozni és alá kell írni, hiszen az üres oldalak nem tartalmaznak az ajánlattal kapcsolatban semmilyen ajánlati elemet. Elõadta, hogy csak az ajánlattal kapcsolatban információt hordozó oldalak képezik részét az ajánlatnak, így csak azokat az oldalakat kellett mint írott oldalakat sorszámozni és szignózni, tehát az üres oldalakat nem kellett volna még az ajánlatkérõ felhívása szerint sem besorszámozni és aláírni. Álláspontja szerint életszerûtlen és a visszaélés lehetõségét is felveti az üres oldalak aláírása. Hivatkozott arra is, hogy hiánypótlás alkalmazásával ajánlata érvényessé válhatott volna.
<br>Álláspontja szerint nem biztos, hogy a nyertes ajánlattevõ ajánlata is megfelel-e ennek a követelménynek, ezért kérte vizsgálni a Döntõbizottságtól a nyertes ajánlat e körben való érvényességét. Sérelmezte továbbá azt, hogy álláspontja szerint ajánlatkérõ az ajánlati felhívásban és dokumentációban meghatározott szerzõdéskötési idõpontot megelõzõen kötött szerzõdést a nyertes ajánlatot benyújtó Swietelsky Kft.-vel.
<br>Ajánlatkérõ a jogorvoslati kérelmekre tett írásbeli észrevételében és a tárgyaláson tett nyilatkozatában elõadta, hogy az ajánlati felhívásban és dokumentációban teljesen egyértelmûen meghatározta, hogy valamennyi oldalt be kell sorszámozni és szignózni. E körben nem tett olyan megkülönböztetést az ajánlati szakaszban az oldalakkal kapcsolatban, hogy írott, vagy valamennyi, a nem írott oldalakra is kiterjedõ, õ úgy határozta meg, hogy valamennyi oldal, és ebbe álláspontja szerint az üres oldalak is beletartoznak, így azokat is szignózni és sorszámozni kellett. Álláspontja szerint tehát csak azok az ajánlatok feleltek meg az ajánlati felhívás és dokumentáció feltételeinek, amelynek valamennyi oldala, tehát az üres oldalak is be voltak sorszámozva és szignózva. Ilyen volt a nyertes ajánlatot benyújtó Swietelsky ajánlata is, annak valamennyi üres oldala is szignózott és sorszámozott.
<br>Elõadta továbbá, hogy az ajánlati felhívásban és dokumentációban az eredményhirdetést követõ 9. napon határozta meg szerzõdéskötési idõpontként, mely idõpont 2003. október 1. volt, e napon 10.00 órakor került a szerzõdés megkötésre. Ez pedig megfelelt az ajánlati felhívásban és dokumentációban meghatározott idõpontnak. Tehát e körben is jogszerûen járt el.
<br>A fentiek alapján kérte a megalapozatlan jogorvoslati kérelmek elutasítását.
<br>Egyéb érdekeltek jelen eljárás szempontjából lényeges érdemi észrevételt nem tettek.
<br>A Döntõbizottság megállapította, hogy a jogorvoslati kérelmek részben megalapozottak az alábbiak szerint:
<br>A Döntõbizottság elõször az érvénytelenséggel kapcsolatos kérelemrészeket vizsgálta meg.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése alapján az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Ajánlatkérõ a részvételi felhívás 12. pontjának elsõ francia bekezdésében azt határozta meg, hogy mind a részvételi, mind az ajánlattételi szakaszban a részvételi jelentkezésre és az ajánlatokra vonatkozó formai és tartalmi követelményeket a részvételi, illetve az ajánlati dokumentációban határozza meg, de összhangban a részvételi felhívással. A részvételi felhívás 12. pontjának negyedik francia bekezdésében ajánlatkérõ meghatározta, hogy a részvételi jelentkezéseket cégszerûen aláírt, lebélyegzett és laponként folyamatosan sorszámozott eredeti és két másolati példányban kell beadni, a részvételi dokumentációban meghatározott formai és tartalmi követelmények szerint.
<br>Ezen túlmenõen a részvételi dokumentációban ajánlatkérõ azt is meghatározta, hogy csupán az írott oldalakat kell besorszámozni és aláírni. Az ajánlattételi felhívásban és az ajánlati dokumentációban ajánlatkérõ már nem határozta meg ismételten azt, hogy mit ért formai szempontból "ajánlati oldal" alatt, illetve, hogy csak az írott oldalakat kell-e figyelembe venni oldalként, mint a részvételi felhívás és dokumentáció alapján, vagy az ajánlati szakban eltérõ az igénye.
<br>A Döntõbizottság álláspontja szerint mivel ajánlatkérõ úgy rendelkezett, hogy a részvételi felhívásban, illetve azzal összhangban határozza meg a részvételi jelentkezés és az ajánlattétel feltételeit, ezért ajánlatkérõ nem hagyhatta volna figyelmen kívül az ajánlati szakban azt, hogy õ a jelen közbeszerzési eljárásban az "oldal" fogalmát, illetve "valamennyi oldal" fogalmát már meghatározta az elõminõsítési szakaszban, ettõl eltérõ rendelkezés hiányában elõírását az eljárás egészére érvényesnek kell tekinteni.
<br>A fentiek alapján a Döntõbizottság megállapította, hogy ajánlatkérõnek az oldalakra vonatkozó rendelkezései nem egyértelmûek. A részvételi felhívás és dokumentáció rendelkezései az írott oldalt minõsítették oldalnak és a részvételi felhívás tartalmazta azt az elõírást is, hogy a részvételi felhívással összhangban határozza meg ajánlatkérõ az ajánlatokra vonatkozó formai követelményeket. Ajánlatkérõ az ajánlattételi felhívásban és dokumentációban nem rendelkezett kifejezetten arról, hogy az üres oldalakat hogyan kell kezelni; illetve azokat be kell-e sorszámozni; alá kell-e írni. Ennek alapján az ajánlati dokumentáció azon elõírását, hogy valamennyi oldalt szignózni kell, illetve azokat alá kell írni, a részvételi felhívásban és dokumentációban az egész eljárásra kihatóan meghatározott körülményekre, elõírásokra figyelemmel kellett értelmezni. Ennek során két értelmezés volt lehetséges ajánlatkérõ rendelkezései alapján, egyrészrõl csak az írott oldalakat figyelembe véve elvégezni a szignózást és sorszámozást, másrészrõl az írást nem tartalmazó üres oldalakra is tekintettel sorszámozni és szignózni az ajánlatot. A szignózás és sorszámozás célja az ajánlatok tartalmának egyértelmû megjelölése és az esetleges visszaélések lehetõségének kizárása. A Döntõbizottság álláspontja szerint, mivel ajánlatkérõ nem határozta meg egyértelmûen azt, hogy a két lehetséges értelmezés közül mit fogad el, így az elõírásoknak mindkét értelmezés szerint eleget tevõ ajánlatokat megfelelõnek kellett elfogadni e körben. Annak a célnak, hogy az ajánlatok részét képezõ adatokat hordozó iratok azonosíthatóak és utólagosan kicserélhetetlenek legyenek, mind a két értelmezés szerint végzett sorszámozás és szignózás megfelel. Ennek alapján mind csupán az írott oldalakat, mind pedig az üres oldalakat is figyelembe vevõ sorszámozás és szignózás megfelelt ajánlatkérõ elõírásának, így bármely értelmezés szerinti sorszámozott és szignózott ajánlat érvényesnek minõsül. I. r. és II. r. kérelmezõ ajánlataiban az írott oldalak sorszámozva és szignózva va
<br>nnak, vagyis megfelelnek e követelményeknek, így azok e körben érvényesek.
<br>Erre tekintettel a Döntõbizottság megállapította, hogy ajánlatkérõ érvényes ajánlatokat minõsített érvénytelennek, tehát a jogorvoslati kérelmek e része megalapozott.
<br>A Döntõbizottság ezt követõen a nyertes ajánlat érvénytelenségével kapcsolatos kérelmi részt vizsgálta meg.
<br>A nyertes ajánlat, melyet a Swietelsky Kft. nyújtott be, valamennyi oldalán tartalmaz szignót és valamennyi oldala sorszámozva van tekintet nélkül arra, hogy az tartalmaz-e írást, illetve az teljes egészében üres a szignót és a sorszámot kivéve.
<br>A fentiekben kifejtettek alapján a Döntõbizottság megállapította, hogy a nyertesnek minõsített ajánlat is megfelelt az ajánlatkérõ által meghatározott formai követelményeknek, hiszen õ az üres oldalak tekintetében is elvégezte a sorszámozást és szignózást, így a II. r. kérelmezõ erre irányuló kérelemrésze megalapozatlan.
<br>A Döntõbizottság megjegyzi, hogy amennyiben ajánlatkérõ az üres oldalak sorszámozását és aláírását is megkövetelte, illetve úgy értelmezte az általa meghatározott elõírásokat, hogy ezeket az oldalakat is be kell sorszámozni és szignózni, akkor arra a Kbt. 43. § (4) bekezdése alapján hiánypótlást kellett volna elrendelnie. A Kbt. e rendelkezése azt írja elõ, hogy ajánlatkérõ az ajánlattal kapcsolatos formai hiányosságok pótlására, így különösen a nem megfelelõ aláírással, vagy más formai hiányossággal benyújtott ajánlat esetén hiánypótlást biztosíthat és a Kbt. 43. § (5) bekezdésének rendelkezése szerint, ha az ajánlatkérõ kifejezetten nem zárja ki a hiánypótlást, akkor hiánypótlást biztosítania kell. A jelen esetben az oldalakon szignálást vagy aláírást várt el az ajánlatkérõ, tehát a kézjegy a formai hiányok körében pótolható lett volna. Azt ajánlatkérõ is elismerte, hogy az ajánlati szakasszal kapcsolatban nem zárta ki a hiánypótlást a közbeszerzési eljárás során, erre vonatkozóan csupán az elõminõsítési szakaszra, illetve részvételi jelentkezésre vonatkozóan tett kizáró rendelkezést és az ajánlati szakaszra vonatkozó tiltást e rendelkezés nem tartalmaz.
<br>A Döntõbizottság ezt követõen I. r. kérelmezõ jogorvoslati kérelmének az eljárás nyertesére vonatkozó részét vizsgálta meg.
<br>A Kbt. 59. § (1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>I. r. kérelmezõ 334 millió forintos ajánlati árat ajánlott meg. A pályázat nyerteseként kihirdetett ajánlat, melyet a Swietelsky Kft. nyújtott be, 359 538 750 Ft-os árat tartalmazott. A részvételi felhívás és az ajánlati felhívás és dokumentáció alapján az ajánlatok elbírálásának szempontja a legalacsonyabb ellenszolgáltatás összege.
<br>Az elõzõekben a Döntõbizottság megállapította, hogy az ajánlatkérõ jogsértõ módon minõsítette érvénytelenné az I. r. kérelmezõ ajánlatát, az e szempontból érvényes volt, így annak kizárása a közbeszerzési eljárás értékelésébõl szintén jogsértõ volt. Tekintettel arra, hogy a legalacsonyabb ajánlati árat az I. r. kérelmezõ ajánlata tartalmazta, így az õ ajánlata lett volna - a jogszerûen végzett értékelés alapján - az eljárás nyertese. Erre tekintettel I. r. kérelmezõ ezen kérelmi eleme is megalapozott.
<br>A Döntõbizottság ezt követõen II. r. kérelmezõnek a szerzõdés idõ elõtti megkötésével kapcsolatos kérelmi részének megalapozottságát vizsgálta meg.
<br>A Kbt. 62. § (1) bekezdése szerint eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. Ha az ajánlatkérõ lehetõvé tette a közbeszerzés egy részére történõ ajánlattételt, a részek tekintetében nyertesekkel kell szerzõdést kötni. E szerzõdés szükség esetén az ajánlatoknak, illetve a felhívásnak megfelelõen tartalmazhatja az ajánlattevõként szerzõdést kötõk közötti együttmûködés feltételeit is.
<br>A Kbt. 62. § (2) bekezdése alapján a szerzõdés megkötésének idõpontját az ajánlati felhívásban kell megállapítani azzal, hogy az - a 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.
<br>Ajánlatkérõ az ajánlati dokumentációban meghatározta, hogy a szerzõdéskötés idõpontja az eredményhirdetést követõ 9. napon 10.00 óra lesz. Ajánlatkérõ a közbeszerzési eljárás eredményhirdetését 2003. szeptember 22-én tartotta.
<br>A nyertes ajánlatot benyújtó Swietelsky Kft.-vel az ajánlatkérõ által megkötött szerzõdés 5. pontja az alábbiakat tartalmazza:
<br>"Fentiek bizonyságául a szerzõdõ felek ezennel aláírják a szerzõdést. Jelen szerzõdés azon a napon válik érvényessé, amikor az utoljára aláíró fél, azaz a megrendelõ is aláírta."
<br>A szerzõdés aláíróiként a Swietelsky Kft. és a megrendelõ, vagyis az ajánlatkérõ vannak feltüntetve. A szerzõdés megkötésének idõpontja - tekintettel a szerzõdés elõzõekben idézett 5. pontjára is - 2003. október 1., mely idõpont az ajánlatkérõ aláírási dátumaként az iraton szerepel.
<br>A Döntõbizottság a fentiek alapján megállapította, hogy ajánlatkérõ az ajánlati felhívásban meghatározott idõpontban kötötte meg a közbeszerzési eljárást lezáró szerzõdést, így a szerzõdésnek az ajánlati felhívásban és dokumentációban meghatározottaknál korábbi idõpontban történõ megkötésére irányuló jogorvoslati kérelemrész megalapozatlan.
<br>A Kbt. 31. § (6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja alapján bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben;
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A jelen közbeszerzési eljárásban a Döntõbizottság megállapította, hogy a jelen beszerzés lebonyolítására Pankasz, Viszák és Kisrákos községek társultak, és a társulat tagjai gesztor önkormányzatként Pankasz Község Önkormányzatát választották meg. Ezzel egyidejûleg a három község önkormányzata közös bírálóbizottságot hozott létre, mely az eljárást lezáró döntés meghozatalára is jogosult volt. Ennek alapján a Döntõbizottság megállapította, hogy a jelen közbeszerzési eljárással kapcsolatban személyi bírság alkalmazására - a közös bírálóbizottságra tekintettel - nincs mód.
<br>A Döntõbizottság az eset összes körülményei között mérlegelte azt is, hogy ajánlatkérõ 2002. január 1. óta elõször követ el a Kbt. rendelkezéseibe ütközõ jogsértést, továbbá tekintettel volt a beszerzés tárgyára, jellegére és értékére, valamint arra, hogy a megkötött szerzõdésre tekintettel a jogsértés nem reparálható és arra, hogy a jogsértés az eljárás eredményére is kihatott. A Döntõbizottság figyelembe vette azt is, hogy ajánlatkérõ a jogorvoslati eljárás során a törvényi kötelezettségek teljesítésén túl a javára értékelhetõ jogorvoslati eljárást segítõ, közremûködõ magatartást nem tanúsított. A bírság összege a hatályos jogszabályok alapján 1 000 000 Ft-tól a beszerzés értékének 30%-áig terjedhet. A megkötött szerzõdésben nettó 287 631 000 Ft (bruttó 359 538 750 Ft) a szerzõdéses összeg, mely a beszerzés értékét jelenti.
<br>A Döntõbizottságnak az az álláspontja, hogy jelen eljárás során az irányadó költségvetési törvényben meghatározott minimális összegû bírságnál magasabbat indokolt ajánlatkérõvel szemben alkalmazni, ugyanis a jogsértés több résztvevõ érdekeit is súlyosan sértette. Ennek megfelelõen ajánlatkérõvel szemben 5 000 000 Ft, azaz ötmillió forint összegû bírság - mely a beszerzés értékének nem egészen 2%-a - kiszabása arányban áll az elkövetett jogsértések súlyával és azoknak kellõ mértékû szankcióját jelenti.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d) és f) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a Kbt. 88. § (1) bekezdés h) pontja szerint a költségek viselésérõl, a továbbiakban a megalapozatlan kérelemrészeket a Kbt. 88. § (1) bekezdés a) pontja alapján utasította el.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. november 7.
<br>
<br>Dr. Nagy László Gábor s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>