<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9063)
</h2>
<br>1024 Budapest, Margit krt. 85.
<br>Ikt.sz.: D.470/19/2003.
<br>
<br>Tárgy: az EBI Kft. jogorvoslati kérelme Jászberény Város Önkormányzata mint gesztor önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Elsõ Beszerzési Iroda Építõ és Szolgáltató Kft. (7624 Pécs, Gyümölcs u. 10., a továbbiakban: kérelmezõ) jogorvoslati kérelmének, melyet Jászberény Város Önkormányzata mint lebonyolító gesztor önkormányzat (5100 Jászberény, Lehel vezér u. 18., képviseli: dr. Jutasi György ügyvéd, 1054 Budapest, Alkotmány u. 31. IV. em. 17., a továbbiakban: ajánlatkérõ) "Jászberény és térsége szennyvízközmû-hálózat és -tisztítás fejlesztése kapcsán szennyvízközmû beruházáshoz kapcsolódó teljes körû lebonyolítói (közbeszerzési eljárás, mûszaki ellenõrzés) feladatok elvégzése az ajánlati dokumentáció szerint" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 44. § (7) bekezdését, az 50. § (2) bekezdését és a 33. § (1) bekezdését, ezért a Döntõbizottság az ajánlatkérõ felhívásának 8. b) pont elsõ francia bekezdésének elsõ mondatának "valamint az ajánlati kötöttség idõtartamánál legalább 10 nappal hosszabb érvényességi idõvel rendelkezik" részét, a 9. pont második bekezdésének elsõ mondatát, valamint a 11. ba) pontjának harmadik francia bekezdését teljes egészében megsemmisíti, és ajánlatkérõre 1 000 000 Ft, azaz egymillió forint bírságot szab ki. Egyebekben a Döntõbizottság a jogorvoslati kérelmet elutasítja.
<br>A Döntõbizottság kötelezi ajánlatkérõt, hogy a határozat kézhezvételét követõ 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.
<br>Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál vezetett 10032000-01720361-00000000 számú bankszámlájára fizesse be.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ a Közbeszerzési Értesítõ 2003. szeptember 3-i 36. számában ajánlati felhívást tett közzé nyílt eljárás megindítására a rendelkezõ részben megjelölt tárgyban 6656/2003 szám alatt.
<br>A felhívás 3. b) pontjában megjelölte, hogy a teljesítés helye Jászberény, Jászárokszállás, Jászapáti, Jászkisér, Jászszentandrás települések bel- és külterülete.
<br>A felhívás 3. c) pontban a részajánlat tétel lehetõségét kizárta.
<br>A felhívás 4. pontjában a teljesítés határidejét, illetve a szerzõdés idõtartamát 2006. december 31-ig jelölte meg.
<br>A felhívás 5. c) pontjában a dokumentáció árát 200 000 Ft + 25% áfában határozta meg.
<br>A felhívás 8. a) pontja szerint az ajánlati biztosíték összegszerûen meghatározott mértéke: az ajánlati biztosíték összege 1 M Ft, azaz egymillió forint.
<br>A 8. b) pontban meghatározta az ajánlati biztosíték nyújtásának feltételeit a következõk szerint: az ajánlati biztosíték érvényessége, az ajánlattételi határidõ lejártától kezdõdik és az ajánlati kötöttség lejártának napjáig tart. A biztosíték teljesíthetõ az elõírt összegnek az ajánlatkérõ bankszámlájára történõ befizetésével vagy a bankgarancia biztosításával.
<br>A 8. b) pont elsõ francia bekezdése szerint a bankgarancia nyújtása esetén: ajánlatkérõ csak olyan garanciát fogad el, melyben kedvezményezettként az ajánlatkérõ kerül megjelölésre, feltétel nélküli és visszavonhatatlan, eredeti példány, valamint az ajánlati kötöttség idõtartamánál legalább 10 nappal hosszabb érvényességi idõvel rendelkezik.
<br>Az ajánlati felhívás 9. pontjának második bekezdése szerint a pénzügyi teljesítés a megbízási szerzõdésben rögzített módon, 30 nap átutalási határidõvel történik. A benyújtandó megbízási szerzõdés a teljesítésnek megfelelõen legfeljebb havi egy számla benyújtását irányozhatja elõ elõírást tartalmazott.
<br>A harmadik bekezdés alapján ajánlatkérõ a felhívásban biztosított keretek között halasztott fizetésre is tehet javaslatot, mely az ajánlat elbírálásánál elõnyben részesül.
<br>Az ajánlati felhívás 11. a) pontjában a pénzügyi, gazdasági és mûszaki alkalmasság igazolására kért adatok alatt a harmadik francia bekezdésben ajánlatkérõ elõírta a saját, valamint alvállalkozásba kiadott szakirányú (mélyépítési) lebonyolítási tevékenységének elõzõ 3 évi teljes forgalmáról szóló nyilatkozat megtételét.
<br>A mûszaki alkalmasság igazolása körében kérte az elõzõ 3 év (2000-2002.), valamint esetleges folyamatban lévõ legjelentõsebb szakirányú lebonyolítások ismertetését, kiemelten az egy idõben és párhuzamosan végzett lebonyolításokat (az ellenszolgáltatás összegének a teljesítés jellegének, idejének, volumenének, a teljesítésbe bevont alvállalkozóknak és részvételi arányának, a saját teljesítés arányának ismertetésével, a szerzõdést kötõ másik fél, valamint a referenciát igazoló személyek megnevezésével, elérhetõségének megjelölésével), a referenciák bemutatásához a megbízó(k) által írásban megerõsített referenciaigazolásokat csatolni kell.
<br>A felhívás 11. ba) pontja szerint alkalmatlan az ajánlattevõ pénzügyi és gazdasági szempontból: ha a 2000., 2001. 2002. évi mérleg szerinti nettó árbevétele bármelyik évben nem érte el az 500 millió Ft/év nagyságrendet.
<br>A 11. bb) pont elsõ francia bekezdése szerint mûszakilag alkalmatlan az ajánlattevõ: ha nem rendelkezik az utóbbi 3 év tekintetében legalább kettõ, szakirányú (szennyvízközmû), befejezett, egyenként legalább bruttó 1 milliárd Ft nagyságrendû, illetve attól nagyobb volumenû beruházás lebonyolítási igazolt referenciával, vagy a megjelölt referenciák ellenõrzése során a megbízó negatív (elmarasztaló) referencianyilatkozatot ad.
<br>A második francia bekezdés szerint alkalmatlan: ha az elmúlt 3 évbõl legalább 1 esetben nem bonyolított egy idõben és párhuzamosan minimum 2 település, az egyik település esetében legalább bruttó 500 millió Ft-os kivitelezési nagyságrendû szennyvízközmû-létesítmény megvalósítását.
<br>A harmadik francia bekezdés szerint alkalmatlan: ha nem rendelkezik minimum 4 fõ mûszaki ellenõri jogosultsággal.
<br>Az ajánlati felhívás 12. pontjában elõírta az ajánlati kötöttség lejártának idõpontját, mely szerint a Kbt. 50. § (1)-(2) bekezdése szerint az ajánlattevõk az ajánlati felhívási dokumentációban meghatározott eredményhirdetési idõpontot követõ 30 napig maradnak kötve az ajánlatukhoz.
<br>Az ajánlati felhívás 13. a) pontja elõírta, hogy az ajánlatok elbírálásának szempontja az összességében legelõnyösebb ajánlat.
<br>A 13. b) pontban megadta a részszempontokat a hozzájuk tartozó súlyszámokkal az alábbiak szerint:
<br>részszempontok	súlyszámok
<br>- vállalási ár	30
<br>- az elõírtnál magasabb mértékû teljesítési bankgarancia vállalása (%)	15
<br>- az elõírtnál kedvezõbb késedelmi kötbér vállalása (ezer Ft/nap)	15
<br>- számlázás gyakorisága (db)	10
<br>- fizetési határidõ (nap)	10
<br>Az ajánlatok részszempontok szerinti tartalmi elemeinek értékelése során adható pontszám alsó és felsõ határa: 1-10 pont.
<br>A pontozás módszere, mely minden részszempont esetében azonos: a részszempontokra adott legkedvezõbb ajánlat 10 pontot, a legkedvezõtlenebb ajánlat 1 pontot kap. A közbensõ tartományban lévõ ajánlatok pontszámainak meghatározása arányosítással történik. Az arányszámítás alkalmazott képleteit az ajánlati dokumentáció tartalmazza. A részszempontokra kapott legmagasabb pontszámú ajánlat jelenti az összességében legelõnyösebb ajánlatot.
<br>Az ajánlati felhívás 16. Egyéb információk c) pontjának második francia bekezdésében ajánlatkérõ elõírta, hogy az ajánlattevõ egyértelmû, cégszerû nyilatkozatot csatoljon és a Kbt. 43. § (2) bekezdés a) pont szerint részletesen határozza meg az ajánlat azon részét, amellyel összefüggésben harmadik személlyel kíván szerzõdést kötni, továbbá nyilatkozzon a b) és c) pont tekintetében. Ajánlatkérõ az alvállalkozó fogalmát a Kbt. 10. § a) pontja alapján értelmezi.
<br>A 16. e) pontban ajánlatkérõ elõírta, hogy amennyiben az ajánlattevõ cégkivonata a beszerzés tárgyával összefüggõ tevékenységi kört nem tartalmazza (TEÁOR 74.20 mérnöki tevékenység, szaktanácsadás) ajánlatkérõ a Kbt. 52. § (2) bekezdés d) pontja alapján az ajánlatot érvénytelennek nyilvánítja.
<br>A 16. r) pontban ajánlatkérõ felhívta az ajánlattevõk figyelmét, hogy a Kbt. 35. § (2) bekezdése értelmében az 59. § (2)-(5) bekezdésében foglaltak az ajánlati felhívás részét képezik.
<br>Ajánlatkérõ dokumentációt készített, mely tartalmazta az ajánlati és szerzõdéses feltételeket, a megbízási szerzõdés tervezetét, nyilatkozat- és garancialevél-mintákat. Tartalmazta továbbá a tulajdoni lapok, hiteles térképek - és engedélyek másolatát, valamint kivonatokat a tervekbõl.
<br>A Dokumentáció 2.4. Garancia és kötbér feltételek pontjában ajánlatkérõ elõírta, hogy amennyiben a kivitelezés átadás-átvétele a 2006. december 31-i határidõre a megbízottnak felróható okból nem következik be, abban az esetben a megbízott napi 300 E Ft kötbér fizetésére köteles.
<br>Ajánlatkérõ a Megbízási szerzõdés tervezetének 4., 4.1., 5.2., 5.3. és 6.4. pontjaiban kipontozott, üres részeket hagyott a lebonyolítói díj, a nyílt elõminõsítési közbeszerzési eljárás díja, fizetési határidõ, a részszámla darabszáma, a végszámla összege és a megvalósítási garanciadíj-százaléknál, melyeket az ajánlattevõknek ajánlatuk tartalmának megfelelõen kellett kitölteniük.
<br>Kérelmezõ a dokumentációt megvásárolta.
<br>Ajánlatkérõ 2003. szeptember 25-én konzultációt tartott, melyen kérelmezõ részt vett és bejelentette, hogy a felhívás ellen jogorvoslati eljárást kezdeményezett, majd ezt követõen távozott.
<br>Kérelmezõ 2003. szeptember 17-én jogorvoslati kérelmet nyújtott be, melyet 2003. szeptember 25-én hiánypótolt. A kérelemben jogsértés megállapítását, a felhívás megsemmisítését és ideiglenes intézkedésként az eljárás felfüggesztését kérte. Álláspontja szerint a felhívás alábbiakban felsorolt pontjai sértik a Kbt. elõírásait:
<br>
<br>1. A 13. b) ponttal szemben kifogása, hogy a felhívás szerint ajánlatkérõ a tartalmi elemekre adott pontszámot nem szorozza be a súlyszámmal, ami álláspontja szerint sérti a Kbt. 55. § (6) bekezdését.
<br>
<br>2. A 11. a) pontból a pénzügyi, gazdasági alkalmasság igazolásának harmadik francia bekezdése és a mûszaki alkalmasság igazolására vonatkozó elsõ francia bekezdésének azon elõírása, hogy "esetleges folyamatban lévõ legjelentõsebb szakirányú lebonyolítások ismertetése" elõírások álláspontja szerint sértik a 44. § (6) bekezdésében foglaltakat, mert olyan alkalmasság igazolására kér adatokat, amelyhez nem rendel alkalmatlansági feltételt. Ezzel kapcsolatban hivatkozik a Közbeszerzések Tanácsa 1/2003. számú ajánlására is.
<br>
<br>3. A 13. b) pontban meghatározott részszempontok közül a számlázás gyakorisága gazdaságilag nem értékelhetõ tényezõkön alapul, álláspontja szerint ezzel sérül a Kbt. 34. § (4) bekezdés c) pontja.
<br>  A 2003. október 16-án megtartott tárgyaláson jogorvoslati kérelmének ezen részét visszavonta.
<br>
<br>4. A 11. ba) pontban a pénzügyi, gazdasági alkalmatlanság utolsó bekezdésében elõírt nettó 500 M Ft/év elõírás, valamint a bb) pontban elõírt mûszaki alkalmatlansági feltételek közül az elsõ és a második francia bekezdésben foglaltak a szerzõdés teljesítéséhez ténylegesen szükséges mértéket álláspontja szerint meghaladják. Ezzel sérül a Kbt. 44. § (7) bekezdése.
<br>  Kérelmezõ a harmadik francia bekezdésben elõírt minimum 4 fõ mûszaki ellenõr számát nem kifogásolja. Álláspontja szerint a 4 fõ mûszaki ellenõrön túl az elsõ két francia bekezdésben megkövetelteket már nem kérheti ajánlatkérõ.
<br>
<br>5. Tekintettel arra, hogy a Kbt. szabályai kógens szabályok a 9. pont harmadik bekezdése sérti a Kbt. 35. § (4) bekezdés c) pontját. A tárgyaláson ezt helyesbítette a Kbt. 35. § (3) bekezdésének megsértésére. Egyben elõadta, hogy kérelmének ezen részével azt kívánja elérni, hogy ajánlatkérõ ezt a helytelen megfogalmazást javítsa ki.
<br>  A tárgyaláson kérelmezõ elõadta e körben, hogy álláspontja szerint ajánlatkérõ képviseletében Lányi László a konzultáción elhangzott kérdésre, hogy "a megbízási szerzõdéstervezet valamennyi kipontozott helyét ki kell tölteni?", azt a választ adta: "Igen, a megbízási szerzõdéstervezet 4., 5.2., 5.3., 6.1. és 6.3 pontjai az elbírálás részszempontjainak felelnek meg az ajánlati felhívásban és az ajánlati dokumentációban megjelölt 30 nap fizetési határidõ, havi 1 db számla és 300 E Ft/nap késedelmi kötbér minimumfeltétel és egyben a szerzõdés érvényességi feltétele is.", ezzel szerinte ajánlatkérõ módosította az ajánlati felhívást, és ezzel megsértette a Kbt. vonatkozó szabályait.
<br>
<br>6. A kérelmezõ álláspontja szerint a 13. b) pontban meghatározott részszempontok közül a fizetési határidõ mint részszempont megtévesztõ, mert ajánlatkérõ kötelezõ, egyetlen lehetséges mértéket - 30 napot - írt elõ a felhívás 9. pontjában. Ezért sérti ajánlatkérõ a Kbt. 26. § (2) és 24. § (1) bekezdéseit.
<br>
<br>7. Sérelmezi a 8. b) pont második francia bekezdését. Álláspontja szerint ezzel ajánlatkérõ a Kbt. 50. § (2) bekezdését sérti meg.
<br>
<br>8. A dokumentáció ára kérelmezõ álláspontja szerint irreálisan magas, ezért ajánlatkérõ megsértette a Kbt. 37. § (3) és 24. § (2) bekezdését.
<br>
<br>9. A 16. c) pont második bekezdése elõírja a Kbt. 43. § (2) bekezdés szerinti nyilatkozatok megtételét. Álláspontja szerint ez irreális elõírás, tekintettel arra, hogy a kivitelezõ és ezáltal az általa alkalmazni kívánt technológia nem ismert. Az eljárás mostani szakaszában nem tud teljeskörûen minden bevonni kívánt alvállalkozóról, szerzõdéses félrõl nyilatkozni. A tárgyaláson elõadta, hogy ha ajánlattevõ valamelyik munkanemre nem nyilatkozik, akkor ez az ajánlat érvénytelenségét jelentheti. Ez alkalmat adhat a szubjektív megítélésre, ami sérti a Kbt. 24. § (1) és (2) bekezdéseit.
<br>A tárgyaláson az ügyfélképességével kapcsolatban elõadta, hogy a beszerzéshez megkívánt tevékenységi körrel rendelkezik, a dokumentációt megvásárolta, ezekre tekintettel rendelkezik jelen jogorvoslati eljárásban ügyfélképességgel.
<br>Ajánlatkérõ 2003. október 1-jén nyújtotta be észrevételét, melyben elsõdlegesen a Kbt. 46. § (4) bekezdésére tekintettel a 46. § (1) bekezdés alapján megkérdõjelezi kérelmezõ ügyfélképességét. A tárgyaláson elõadta, hogy álláspontja szerint kérelmezõ nem tudja igazolni, hogy a felhívás jogát vagy jogi érdekeltségét sérti, mivel cégét 2003. január 12-én jegyezték be, így az ajánlati felhívásban megkövetelt minõségbiztosítási rendszere, sem referenciái nem lehetnek.
<br>Másodsorban alaptalanság miatt kéri a jogorvoslati kérelem teljes terjedelmében történõ elutasítását. Ezzel kapcsolatban a kérelemhez igazodva kifejti indoklását az alábbiak szerint:
<br>
<br>1. Az elsõ kérelmi elemre elõadja, hogy a felhívásban nem a Kbt. ismétlése a cél, hanem az adott közbeszerzés tárgyához kapcsolódó feltételek meghatározása. Azzal, hogy a hivatkozott jogszabályhely a felhívásban, illetve a dokumentációban nem szerepel ajánlatkérõ nem követett el jogsértést, hiszen a Kbt. 55. § (6) bekezdése szerint a súlyszámok és a kapott pontszámok szorzását el kell végezni. Álláspontja szerint ez a kérelmi elem idõ elõtti, hiszen az ajánlatok értékelése még nem történt meg.
<br>
<br>2. A második kérelmi elemre elõadja, hogy mindkét kifogásolt feltételhez rendelt alkalmatlanná minõsítési feltételt. A Kbt. 44. § (6) bekezdése álláspontja szerint azt írja elõ, hogy összefüggésében kell az alkalmassági és alkalmatlansági kritériumoknak egymásnak megfelelniük. A Kt. 1/2003. sz. ajánlása sem azt mondja, hogy az alkalmassági, és alkalmatlansági kritériumoknak egymásnak szó szerint vagy szám szerint meg kell felelniük, hanem tartalmuk szerint. A pénzügyi és gazdasági alkalmasság igazolásánál sérelmezett harmadik francia bekezdés (a három év teljes forgalmáról szóló nyilatkozat) alkalmassági kritériumként a 11. b) pont elsõ és második francia bekezdésében szerepel mint alkalmatlansági kritérium. A mûszaki alkalmasság igazolása tekintetében elõírt "valamint esetlegesen folyamatban lévõ legjelentõsebb szakirányú lebonyolítás ismertetése" kapcsán kifejti, hogy ez esetlegesen, mint lehetõség van megfogalmazva, tehát nem kötelezõ jellegû. Ennek megfeleltetése a mûszaki alkalmatlanság 11. bb) pont elsõ francia bekezdésében található meg.
<br>
<br>3. A kérelem harmadik elemével kapcsolatban elõadja, hogy a számlázás gyakorisága részszempont megfelel a Kbt. 34. § (4) bekezdés c) pontban írt feltételeknek.
<br>
<br>4. A kérelem negyedik részével kapcsolatban kifejti, hogy a feltételek nem túlzóak, mivel egy közel 10 milliárdos beruházásban kell közremûködni. Az alkalmatlansági feltételeket is ehhez mérten állapították meg. A szerzõdéstervezet szerint a lebonyolítónak el kell majd végeznie a mûszaki ellenõrzésen túl a kiviteli tervek korszerûsítési felülvizsgálatát, ezeket szakvéleményezni kell, hiszen ezek a kiviteli tervek több mint 10 évesek, esetleg új kiviteli terveket is kell készíteni. Jelen beszerzés becsült értékét 20 és 240 millió forint közé helyezi.
<br>  Elõadja még, hogy lehetõvé tették a felhívásban a közös ajánlattételt, és így akár egy újonnan alakult cég is indulhat a pályázaton. Ezzel álláspontjuk szerint nem zárták ki a kisebb vagy újonnan alakuló cégeket, hiszen együttesen megfelelhetnek.
<br>  Álláspontja szerint a 11. bb) elsõ és második francia bekezdésében foglalt elõírások összefüggésben vannak a beszerzés tárgyával, hiszen több településen szinkrónban folynak majd a beruházási tevékenységek. Ezek egymástól 10-20 km távolságra is található, önálló települések. Mûszaki összefüggések is vannak a települések között, mert három település egy, majdan megépülõ tisztítóhoz csatlakozik. Két település a meglévõ rendszerhez csatlakozik. Épül még Jászberényben egy komposztáló, mely mind az öt település szennyvizét feldolgozza.
<br>
<br>5. A kérelem ötödik részével, a halasztott fizetéssel kapcsolatban elõadja, hogy az átutalási határidõ 30 nap, illetve legfeljebb havi 1 számla nyújtható be, a számlázás gyakorisága és a fizetési határidõ értékelési részszempont. Ajánlatkérõnek az értékelésnél a kedvezõbb fizetési határidõ megajánlását figyelembe kell vennie. Elismeri, hogy nem túl szerencsés a megfogalmazás, de az egyértelmû, hogy nem a Kbt. szerinti elõnyben részesítésben gondolkodtak. A szerzõdéstervezetben a fizetési határidõ rész ki van pontozva. Ez is azt támasztja alá, hogy lehetõség volt az ajánlati felhívásban meghatározott átutalási határidõnél kedvezõbbet is megajánlani. Álláspontja szerint kérelmezõ ezt a konzultáción kérdéssel tisztázhatta volna.
<br>
<br>6. A kérelem hatodik pontjára kifejti, hogy az elõzõ pont észrevétele érvényes erre a pontra is, kérelmezõ a jogszabályt tévesen értelmezi.
<br>
<br>7. A kérelem hetedik pontjára kifejti, hogy álláspontja szerint a bankgarancia érvényessége nem köthetõ az ajánlati kötöttség idõpontjához, ezzel összefüggésben a Kbt. nem rendelkezik, ezért jogsértés sem állhat fenn. Hivatkozik a Kbt. 82. § (3) és a 41. § (5) a) és b) pontokra.
<br>
<br>8. A kérelem nyolcadik pontjával kapcsolatban elõadja, hogy a dokumentáció ellenértékének meghatározásánál alapul a jelen beszerzés tárgyához kapcsolódó mûszaki dokumentáció feldolgozási munkáját vették. Ezt a polgármesteri hivatal dolgozói végezték el. Ez a feldolgozási munka nem azonos azzal, amit korábban a címzett támogatáshoz végeztek.
<br>
<br>9. A kérelem kilencedik pontjával kapcsolatban elõadja, hogy Kbt. 43. § (2) alkalmazását ajánlatkérõ elõírhatja, ezzel jogszabálysértést nem követ el. Kérelmezõ sérelmét azért sem érti, mert jelen beszerzésben egy lebonyolítási közbeszerzési eljárásról van szó. Felhívja a figyelmet a dokumentáció 30. oldalán a szerzõdés 8.2.2. 10. pontjára, amely úgy szól, hogy "indokolt esetben jogosult külsõ szakértõ minõségvizsgáló szervezetek bevonását kezdeményezni a megbízónál."
<br>Egyéb érdekelt OVIBER Kft. észrevételében elsõdlegesen az ügyfélképesség vizsgálatát kéri, a kérelmezõ tevékenysége és referenciái alapján az alkalmasságának vizsgálatával. Másodsorban ajánlatkérõ indoklásával megegyezõen kéri a jogorvoslati kérelem elutasítást.
<br>A Döntõbizottság 2003. szeptember 30-án az eljárást felfüggesztette a D.470/8/2003. sz. határozatával.
<br>A Döntõbizottság elsõdlegesen a kérelmezõ ügyfélképességét vizsgálta meg.
<br>A Kbt. 79. § (3) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>A Döntõbizottság megállapította, hogy ajánlatkérõ cégkivonatában szerepel az ajánlati felhívás 16. e) pontjában megkövetelt 74.20 mérnöki tevékenység, szaktanácsadás TEÁOR-szám. Kérelmezõ az ajánlati dokumentációt megvásárolta, a konzultáción részt vett addig, amíg bejelentette, hogy az ajánlati felhívás ellen jogorvoslati eljárást kezdeményezett.
<br>A fentiek alapján a Döntõbizottság álláspontja szerint kérelmezõ az ajánlati felhívás elleni jogorvoslati kérelem benyújtása tekintetében ügyfélképes. Kérelmezõ tevékenységi körével, valamint a dokumentáció megvételével olyan jogi helyzetbe került, hogy kétségkívül érinti jogát, illetve jogos érdekét jelen közbeszerzési eljárás.
<br>Kérelmezõ ügyfélképességére tekintettel a Döntõbizottság érdemi vizsgálatát a jogorvoslati kérelemmel kapcsolatban az alábbiak szerint lefolytatta.
<br>A Döntõbizottság a rendelkezésére álló iratok, valamint az írásbeli és szóbeli nyilatkozatok alapján megállapította, hogy a jogorvoslati kérelem részben megalapozott az alábbiak szerint.
<br>Kérelmezõ elsõ kérelmi elemként sérelmezte, hogy ajánlatkérõ a felhívás 13. b) pontjában leírtak szerint a tartalmi elemekre adott pontszámokat nem szorozza be a súlyszámokkal, és ezzel megsérti a Kbt. 55. § (6) bekezdését.
<br>A Kbt. 55. § (6) bekezdése elõírja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Döntõbizottság megállapította, hogy ajánlatkérõ a felhívás 13. b) pontjában megadta az adható pontszámokat és a hozzájuk rendelt súlyszámokat is.
<br>Ajánlatkérõ rögzítette a felhívás 13. b) pontja utolsó bekezdésében, hogy az ajánlatokat az összességében legelõnyösebb ajánlat alapján kívánja kiválasztani. Ez pedig azt jelenti, hogy ajánlatkérõ köteles a Kbt. 55. § (6) bekezdése szerint értékelni, ami elõírja, hogy az egyes tartalmi elemekre adott értékelési pontszámot meg kell szorozni a súlyszámmal. Ezért Döntõbizottság elfogadta ajánlatkérõ védekezését, miszerint ha megadták, hogy az összességében legelõnyösebb ajánlatot választják ki, akkor nem szükséges a felhívásban a Kbt. vonatkozó §-át szó szerint idézni, mivel egy közbeszerzési eljárás egészében a Kbt. elõírásai figyelembevételével kötelezõ eljárni akkor is, ha azt konkrétan nem nevesítették.
<br>A Döntõbizottság megállapította, hogy ajánlatkérõ azzal, hogy a szöveges részben nem írta le, hogy a súlyszámokat és a kapott pontszámokat egymással megszorozza és ezt a dokumentációban megadott képlet sem tartalmazza, nem sértette meg a Kbt. elõírásait, ezért a jogorvoslati kérelem ezen részét megalapozatlanság miatt elutasítja.
<br>Kérelmezõ második kérelmi elemében sérelmezte az alkalmasság igazolása körében a felhívás 11. a) pontjának harmadik francia bekezdése, valamint a mûszaki alkalmasság igazolása "valamint az esetleges folyamatban lévõ legjelentõsebb szakirányú lebonyolítások ismertetése" elõírásokhoz nem rendelt alkalmatlansági feltételt ajánlatkérõ, amivel megsértette a Kbt. 44. § (6) bekezdését.
<br>A Kbt. 44. § (6) bekezdése elõírja, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Döntõbizottság álláspontja szerint a közbeszerzés tárgyához igazodóan az alkalmassági és alkalmatlansági feltételeknek nem szó szerint vagy szám szerint, hanem tartalmi összefüggésükben kell megfelelniük egymásnak. Jelen esetben az alkalmasság körében elõírt saját, valamint alvállalkozásba kiadott szakirányú mélyépítési, lebonyolítási tevékenységének 3 évi teljes forgalmáról szóló nyilatkozat elõírása az alkalmatlanság körében a 11. bb) pont elsõ és második francia bekezdésében meghatározottak szerint van tartalmilag megfeleltetve.
<br>A mûszaki alkalmasság igazolására elõírt, az "elõzõ 3 év (2000-2002.), valamint esetleges folyamatban lévõ szakirányú lebonyolítások ismertetésével kiemelten az egy idõben és párhuzamosan végzett lebonyolításokat ..." elõírásnak tartalmilag megfelel az alkalmatlanság körében a 11. bb) pont második francia bekezdésében foglaltak.
<br>A Döntõbizottság megállapította, hogy az alkalmassági-alkalmatlansági feltételrendszer meghatározása a Kbt. 44. § (6) bekezdésének megfelelõen történt, ezért a jogorvoslati kérelem ezen részét megalapozatlanság miatt elutasítja.
<br>Kérelmezõ harmadik kérelmi elemét visszavonta, ezért a Döntõbizottság azt érdemben nem vizsgálta.
<br>Kérelmezõ negyedik kérelmi elemében a felhívás pénzügyi, gazdasági alkalmatlanság 11. ba) pontjában elõírt feltételt sérelmezte.
<br>Sérelmezte továbbá az ajánlati felhívás 11. bb) mûszaki alkalmatlanság elsõ és második francia bekezdésében foglaltakat.
<br>Álláspontja szerint a fenti elõírások sértik a Kbt. 44. § (7) bekezdését.
<br>A Kbt. 44. § (7) bekezdése elõírja, hogy az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>Ajánlatkérõ nyilatkozata szerint a jelen - lebonyolítói feladatra - elõírt közbeszerzési eljárás becsült beszerzési értéke 20 és 240 millió forint közé tehetõ. A teljesítési határidõ és ezzel összhangban a lebonyolítási szerzõdés idõtartama a felhívás 4. pontja szerint 2006. december 31.
<br>Figyelembe véve az ajánlatkérõ nyilatkozata szerinti legmagasabb közbeszerzési értéket, azaz 240 millió forintot, valamint a több mint 3 éves szerzõdéses idõszakot, megállapítható, hogy az alkalmatlansági feltételként szabott mérleg szerinti árbevétel többszörösen meghaladja jelen közbeszerzési eljárásban a szerzõdés teljesítéséhez ténylegesen szükséges mértéket.
<br>A Döntõbizottság megállapította, hogy a kérelmezõ jogorvoslati kérelme ezen részben megalapozott, mivel ajánlatkérõ megsértette a Kbt. 44. § (7) bekezdését.
<br>Kérelmezõ sérelmezte a felhívás 11. bb) pontjának elsõ és második francia bekezdését, mivel szerinte a harmadik francia bekezdésben elõírt négy mûszaki ellenõr megkövetelése elégséges a szerzõdés teljesítéséhez. Az ezen felüli követelmények elõírása álláspontja szerint a ténylegesen szükséges feltételek mértékét meghaladja.
<br>Döntõbizottság megállapította, hogy a sérelmezett feltételek nem haladják meg a szerzõdés teljesítéséhez ténylegesen szükséges mértéket, mivel a beruházás becsült értéke közel 10 milliárd forint, és párhuzamosan öt település területén folyik majd. Ezekre tekintettel az elõírt követelmény nem túlzó, az a beszerzés tárgyához, értékéhez igazodik. Ajánlatkérõ jogosan írhatta elõ ezen követelményeket, azok a Kbt. 44. § (7) bekezdésében foglaltaknak megfelelnek, azokat kielégítik. Erre tekintettel a kérelem ezen részét a Döntõbizottság megalapozatlanság miatt elutasította.
<br>Kérelmezõ kérelmének ötödik pontjában sérelmezte a felhívás 9. pont harmadik bekezdésének elõírását. Ez kérelmezõ álláspontja szerint a Kbt. 35. § (1) bekezdését sérti.
<br>A 16. r) pontban ajánlatkérõ felhívja az ajánlattevõk figyelmét, hogy a Kbt. 35. § (2) bekezdése értelmében az 59. § (2)-(5) bekezdésében foglaltak az ajánlati felhívás részét képezik.
<br>A Kbt. 35. § (1) bekezdése az alábbiak szerint szabályozza az elõnyben részesítést:
<br>Az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál - az elõnyben részesítés elveit, illetõleg mértékét egyértelmûen meghatározva -, az esélyegyenlõség követelményére is tekintettel az 59. § (2)-(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti
<br>a) az országos, a regionális, illetve - a helyi önkormányzatokról szóló 1990. évi LXV. törvény 8. §-ának (1) bekezdésével összhangban - a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését, vagy
<br>b) az elmaradott térség (térségek) fejlesztését, vagy
<br>c) a környezet védelmét - így különösen a nemzeti környezetvédelmi programban foglaltak megvalósítását - vagy
<br>d) a kis- és középvállalkozások részvételi esélyének növelését.
<br>(2) Az 59. § (2)-(5) bekezdésében foglaltak az ajánlati felhívásnak részét képezik. Erre a körülményre az ajánlati felhívásban fel kell hívni az ajánlattevõk figyelmét.
<br>(3) Az ajánlatkérõ a felhívásban az (1) bekezdés a)-d) pontjaiban meghatározott célok közül csak egyet részesíthet elõnyben, és annak súlyszáma az ellenérték súlyszámának legfeljebb tíz százaléka lehet.
<br>A Kbt. 59. § (2)-(5) bekezdései szerint az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének ötven százalékát meghaladja.
<br>(3) Építési beruházásra vonatkozó ajánlatok elbírálása során legfeljebb tízszázalékos mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére.
<br>(4) Az (2)-(3) bekezdésben meghatározott tartalmú ajánlatok közül azt az ajánlatot kell elõnyben részesíteni, amely alapján a belföldön foglalkoztatottak által elõállított érték a legmagasabb.
<br>(5) Abban az esetben, ha a (2)-(4) bekezdésben foglaltak alapján a nyertes ajánlat nem állapítható meg, egyenértékû ajánlatok esetén elõnyben kell részesíteni - ebben a sorrendben - azt az ajánlatot:
<br>a) mely környezetbarát védjegyhasználattal rendelkezõ terméket tartalmaz;
<br>b) amikor az ajánlattevõnek a minõségbiztosítási rendszerét - bármely nemzeti rendszerben akkreditált - tanúsító tanúsította.
<br>A Kbt. az elõnyben részesítés eseteit a fentiek szerint taxatíve felsorolja. Ebben a felsorolásban a halasztott fizetés nem szerepel elõnyben részesítési esetként, ezért a törvény szerint nem is lehet elõnyben részesítési ok. Ajánlatkérõ a felhívás 16. r) pontjában egyértelmûen, a Kbt. vonatkozó szakaszait megjelölve szabályozta az elõnyben részesítés feltételeit.
<br>A Döntõbizottság elfogadta ajánlatkérõ azon nyilatkozatát, hogy jelen esetben nem az elõnyben részesítés egy külön esetét, hanem azt kívánta meghatározni, hogy az értékelés során a 30 napnál kedvezõbb fizetési határidõ megajánlást figyelembe kívánja venni.
<br>A fentiekre tekintettel a Döntõbizottság a jogorvoslati kérelem ezen részét elutasítja.
<br>Kérelmezõ a tárgyaláson sérelmezte, hogy ajánlatkérõ a konzultáción feltett kérdésekre adott válaszával módosította az ajánlati felhívás tartalmát, ami a Kbt. vonatkozó szabályába ütközik.
<br>A konzultáción elhangzott kérdés: "A megbízási szerzõdéstervezet valamennyi kipontozott helyét ki kell tölteni?". Ajánlatkérõi válasz: "Igen, a megbízási szerzõdéstervezet 4., 5.2., 5.3., 6.1. és 6.3. pontjai az elbírálás részszempontjainak felelnek meg az ajánlati felhívásban és az ajánlati dokumentációban megjelölt 30 nap fizetési határidõ havi 1 darabszámra és 300 E Ft/nap késedelmi kötbér minimumfeltétel, és egyben a szerzõdés érvényességi feltétele is."
<br>Az ajánlati felhívás 9. pontja szerint a pénzügyi teljesítés a megbízási szerzõdésben rögzített módon 30 nap átutalási határidõvel történik. A dokumentáció 2.4. pontja 300 E Ft napi kötbér megfizetését rögzíti.
<br>A Döntõbizottság megállapította, hogy ajánlatkérõ a konzultáción elhangzott kérdésre adott válaszával lényegében megismételte az ajánlati felhívásban, illetve a dokumentációban foglaltakat, azaz nem módosította az ajánlati felhívást. Közlése a már ismerteken túl új információt nem tartalmazott. Ajánlatkérõ válaszával mindössze tájékoztatást, illetve pontosítást nyújtott ajánlattevõknek. Erre tekintettel a Döntõbizottság a jogorvoslati kérelem e részét megalapozatlanság miatt elutasítja.
<br>Kérelmezõ kérelme hatodik pontjában sérelmezte, hogy a felhívás 13. b) pontjában meghatározott részszempontok közül a fizetési határidõ megtévesztõ, mert ajánlatkérõ kötelezõ, egyetlen mértéket - 30 napot - írt elõ a felhívás 9. pontjában. Álláspontja szerint ajánlatkérõ ezzel a Kbt. 24. § (1) bekezdését és a 26. § (2) bekezdését sérti meg.
<br>A Kbt. 24. § (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartania verseny tisztaságát, illetve nyilvánosságát.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 33. § (1) bekezdése szerint az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>Ajánlatkérõ lehetõséget adott a dokumentációban és a felhívás 13. b) pontjában arra, hogy ajánlattevõk a fizetési határidõre ajánlatot tegyenek. Ennek ellentmond a felhívás 9. pontjában található elõírás, mely szerint a pénzügyi teljesítés 30 nap átutalási idõvel történik. A 9. pont ilyen megfogalmazása nem ad lehetõséget arra, hogy 30 napnál kedvezõbb fizetési határidõre tegyenek ajánlatot a pályázók.
<br>Ajánlattevõk így nem tudnak olyan helyzetbe kerülni, hogy az ajánlati felhívásban, illetve a dokumentációban megfogalmazottaknak mindenben megfelelõ ajánlatot tudjanak benyújtani annak ellenére, hogy a Kbt. 43. § (1) bekezdése ezen kötelezettséget számukra elõírja.
<br>A Döntõbizottság megállapította, hogy ajánlatkérõ megsértette a Kbt. 33. § (1) bekezdését, mert az ajánlati felhívás 9. és 13. b) pontja, valamint a szerzõdéstervezet 5.2. pontja egymással nincsenek összhangban. A fentiekre tekintettel a Döntõbizottság a jogorvoslati kérelem ezen részének helyt ad.
<br>Kérelmezõ kérelme hetedik pontjában az ajánlati felhívás 8. b) pont második francia bekezdésének elõírását sérelmezi. Álláspontja szerint ezzel ajánlatkérõ a Kbt. 50. § (2) bekezdését sérti meg.
<br>Ajánlatkérõ a felhívás 8. b) pontjában azt írta elõ, hogy az ajánlati biztosíték érvényessége az ajánlattételi határidõ lejártától kezdõdik és az ajánlati kötöttség lejártáig tart. Ez teljesíthetõ bankszámlára történõ befizetéssel vagy bankgarancia-biztosítással. Bankgaranciával történõ teljesítés esetén ajánlatkérõ az ajánlati kötöttség idõtartamánál 10 nappal hosszabb érvényességû garanciát fogad csak el.
<br>A Kbt. 25. §-a szerint a törvény szabályaitól csak annyiban lehet eltérni, amennyiben azt a törvény kifejezetten megengedi. A Kbt. 50. § (1) bekezdése meghatározza az ajánlati kötöttség kezdõ, a (2) bekezdése az ajánlati kötöttség végsõ idõpontját. Eszerint: 50. § (1): Az ajánlati kötöttség az ajánlattételi határidõ lejártától kezdõdik. 50. § (2): Az ajánlattevõ az ajánlati felhívásban meghatározott eredményhirdetési idõpontot követõen legalább harminc - építési beruházás esetén hatvan - napi kötve van ajánlatához.
<br>Az ajánlati biztosíték nyújtásának szabályait a Kbt. 41. §-a írja elõ. Mind a Kbt. 41. § (3) bekezdése, mind a Kbt. 41. § (4) bekezdése pontosan meghatározza, hogy az ajánlati biztosíték nyújtásának idõtartama az ajánlati kötöttség idõtartamát fedi le. Mivel az ajánlati biztosíték - akár bankszámlára történõ utalással, akár bankgaranciával történt a teljesítése - az ajánlati kötöttséghez van rendelve, a Kbt. 25. §-ra tekintettel a garancianyújtás idõtartama az ajánlati kötöttség idejét nem haladhatja meg. Ajánlatkérõ az ajánlati biztosíték bankgarancia nyújtásával történõ teljesítése esetében eltért az általa a felhívás 8. b) pontjának elsõ bekezdésében rögzítettektõl, miszerint az ajánlati biztosíték érvényessége az ajánlati kötöttség lejártának napjáig tart, mivel ettõl eltérõ, más érvényességi idõtartamot jelölt meg a bankgarancia érvényessége tekintetében, ezzel ajánlatkérõ megsértette a Kbt. 50. § (2) bekezdését.
<br>Fentiekre tekintettel a Döntõbizottság a jogorvoslati kérelem ezen részének helyt ad.
<br>Kérelmezõ kérelmének nyolcadik pontjában a dokumentáció árát sérelmezte. Ez álláspontja szerint irreálisan magas, és ezzel sérül a Kbt. 37. § (3) és 24. § (2) bekezdése.
<br>A Kbt. 37. § (3) bekezdése szerint a dokumentáció ellenértékét az annak elõállításával és az ajánlattevõk részére történõ rendelkezésre bocsátásával kapcsolatban a közbeszerzési eljárásra tekintettel felmerült költséget alapul véve kell megállapítani.
<br>A Kbt. 24. § (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.
<br>Ajánlatkérõ a dokumentáció árát 200 E Ft + áfa összegben jelölte meg.
<br>Ajánlatkérõ a tárgyaláson szóban elõadta, hogy a dokumentáció árának meghatározásakor figyelembe vették a beszerzés tárgyához kapcsolódó mûszaki dokumentáció feldolgozási munkáját. Ez a munka nem egyezett meg azzal, amit korábban a címzett támogatáshoz végeztek. Lényegében a dokumentáció ára a polgármesteri hivatal dolgozói által elvégzett munka, illetve a sokszorosítási költségeket fedezik, melyen a késõbbiekben a többi önkormányzat felé leszámlázásra kerül.
<br>A Döntõbizottság elfogadta ajánlatkérõ nyilatkozatát a dokumentáció árának meghatározásának vonatkozásában, ezért a jogorvoslati kérelem e részét elutasította.
<br>Kérelmezõ kérelmének kilencedik pontjában a felhívás 16. c) pontjának második bekezdését sérelmezi. Álláspontja szerint a Kbt. 24. § (1)-(2) bekezdését sérti az az elõírás, amelyben ajánlatkérõ a Kbt. 43. § (2) bekezdése szerinti nyilatkozatok megtételét kérte.
<br>A Kbt. 43. § (2) bekezdése szerint az ajánlatban - ha ezt az ajánlatkérõ az ajánlati felhívásban elõírta - meg kell jelölni
<br>a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg b) az ajánlattevõ általa közbeszerzés értékének tíz százalékát meghaladó mértékben igénybe venni kívánt alvállalkozókat, illetõleg
<br>c) a teljesítésben egyébként - a közbeszerzés értékének tíz százalékát meghaladó mértékben - résztvevõ szervezeteket (személyeket).
<br>A Döntõbizottság megállapította, hogy a Kbt. 43. § (2) bekezdés szerinti nyilatkozatok megkérésére ajánlatkérõnek lehetõsége van. Ezt a lehetõséget a Kbt. nem korlátozza, így ajánlatkérõ ezen elõírásával a Kbt. tételes szakaszát nem sértette meg. Erre tekintettel a jogorvoslati kérelem ezen részét megalapozatlanság miatt elutasítja.
<br>A Döntõbizottság köteles a megállapított jogsértés esetén bírságot alkalmazni. A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.
<br>A Kbt. 36. § (1) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel, és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.
<br>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."
<br>A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban egyszemélyi felelõs megállapítására a rendelkezésre álló iratok és nyilatkozatok alapján nem került sor.
<br>A bírság mértékének megállapításakor a Döntõbizottság az eset összes körülményét figyelembe véve a megállapított jogsértésekkel arányban állónak látta a rendelkezõ részben megállapított minimális összegû bírságot.
<br>A mérlegelés során a Döntõbizottság figyelemmel volt arra is, hogy a felhívás jogsértõ részeinek megsemmisítésével megnyílt a lehetõség arra, hogy ajánlatkérõ a jogsértéseket reparálja.
<br>A fentiekre tekintettel állapította meg a Döntõbizottság az irányadó költségvetési törvényben meghatározott minimális összegû bírságot ajánlatkérõvel szemben a rendelkezõ részben meghatározottak szerint.
<br>A fent leírt indokok alapján a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdésének d) pontja alapján megállapította a rendelkezõ részben megjelölt jogsértéseket, ezért a c) pontja alapján megsemmisítette a felhívás jogsértõ részeit, az f) pont alapján bírságot szabott ki és a h) pont alapján kötelezte a jogsértõt az eljárási díj viselésére.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 31.
<br>
<br>Dr. Szaller Ottó s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>