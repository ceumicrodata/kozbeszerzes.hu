<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9059)
</h2>
<br>1024 Budapest, Margit krt. 85.
<br>Ikt.sz.: D.455/16/2003.
<br>
<br>Tárgy: a Global Controll Ingatlanbefektetési Kft. jogorvoslati kérelme a Környezetvédelmi és Vízügyi Minisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Global Controll Ingatlanbefektetési Kft. (1139 Budapest, Váci út 99., a továbbiakban: kérelmezõ) jogorvoslati kérelmét, melyet a Környezetvédelmi és Vízügyi Minisztérium (1011 Budapest, Fõ u. 44-50., a továbbiakban: ajánlatkérõ) "a minisztérium hivatali egységei számára határozott idõre szóló tartós irodabérleti szerzõdés kötése" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a jogorvoslati kérelem, az érdemi észrevétel és a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 2003. augusztus 28-án hirdetmény közzététele nélküli tárgyalásos közbeszerzési eljárást indított a Kbt. 70. § (3) bekezdés c) pontja alapján a rendelkezõ részben megjelölt beszerzés tárgyában.
<br>Ajánlatkérõ az ajánlati felhívásában meghatározta a bérelni kívánt ingatlannal szemben támasztott követelményeit, melyben többek között elõírta, hogy a felajánlott ingatlan a minisztérium 200 munkatársa számára kell hogy megfeleljen irodai munkára, irattárolási és ügyfélforgalmi igények kielégítésére. Ajánlatkérõ egyben kikötötte, hogy a teljesítés helye Budapest I., III., VI., VII., VIII. és XII. kerületei lehetnek.
<br>Elõírta, hogy a felajánlott irodaingatlanban legalább az irodák 30%-a egyszemélyes, 30%-a kétszemélyes legyen, és maximum 40% lehet 3 és 4 személyes.
<br>Az ajánlati felhívás szerint többváltozatú ajánlat benyújtására lehetõség volt oly módon, hogy az "A" változat esetében egységenként kialakított teljes funkcionális irodaházra, míg a "B" változat esetén pedig irodafunkciók kialakítása nélküli változatot lehetett benyújtani.
<br>Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, a szerzõdés teljesítésére alkalmatlanná minõsítés szempontjait.
<br>A mûszaki alkalmasság igazolása körében ajánlatkérõ többek között elõírta, hogy ajánlattevõ mutassa be az elõzõ 3 év folyamán a beszerzés tárgyával megegyezõ szolgáltatásait (legalább az ellenszolgáltatás összege, a teljesítés ideje és a szerzõdéskötõ másik fél megnevezésének feltüntetésével). Ajánlatkérõ ezzel összefüggésben alkalmatlannak kívánta minõsíteni azt az ajánlattevõt, aki az elmúlt 2 évben (2001-2002) nem tud legalább a bérbe venni kívánt nagyságú irodaház bérbeadásáról referenciát adni.
<br>Ajánlatkérõ az összességében legelõnyösebb ajánlat szempontja alapján kívánta elbírálni az ajánlati szempontokat az alábbiak szerint:
<br>részszempontok	súlyszámok
<br>- bérleti díj	5
<br>alszempontok szerint felosztva:
<br>- irodai területek díja	4
<br>- parkolóhelyek díja	1
<br>- a bérleti idõ elõrehaladtának függvényében a bérleti díjból az árengedmény mértéke	1
<br>- üzemeltetési költség	3
<br>- a bruttó és nettó irodaterület egymáshoz viszonyított aránya	2
<br>- az irodaház önálló, vagy elszeparált használati lehetõsége biztosításának mértéke	4
<br>- a KöM központi irodaházától - Fõ u. 44-50. - való távolság	1
<br>- az irodaingatlan területén felajánlott parkolóhelyek száma	1
<br>- többletszolgáltatás felajánlása	1
<br>- amennyiben az ajánlattevõ kis- és középvállalkozás [Kbt. 35. § (1) bekezdés d) pontja és (3) bekezdés szerint]	0,5
<br>Az adható pontszám alsó és felsõ határa minden részszempontra 1-100 pont.
<br>Ajánlatkérõ - az egyéb információk között - az ajánlati felhívás 12. pontjában többek között elõírta, hogy az ajánlatnak az elsõ oldalon a bontáskor kötelezõen ismertetésre kerülõ információkat tartalmazó felolvasólappal kell rendelkeznie. Ezt követõen hiánytalanul fel kell sorolni az ajánlati felhívás által megkövetelt nyilatkozatokat, igazolásokat és leírásokat azzal, hogy ezek hol találhatók az ajánlatban. Ajánlatkérõ részérõl elvárás volt továbbá, hogy az ajánlatok azonos mérõszámon történõ összehasonlíthatósága érdekében a bérleti díjat, az üzemeltetési költséget forint/hó összegben (nettó összeg + áfa összeg + a bruttó összeg megjelölése) a távolságot a legrövidebb úton mért egész kilométerben (kerekítés a matematikai szabályoknak megfelelõen) kell megjelölni.
<br>Az ajánlati felhívás 12. pontjában az egyéb információk között az alábbi elõírások is szerepeltek:
<br>"A bruttó és nettó irodaterület egymáshoz viszonyított aránya - bírálati szempont pontos arányosítása miatt - kérjük a nettó hasznos alapterület szintenként, valamint összességében történõ feltüntetését. (Nettó hasznos alapterület: minden olyan falakkal és nyílászárókkal körülhatárolt irodahelyiség területe, amely közvetlen természetes megvilágítással rendelkezik.) Kérjük továbbá külön feltüntetni az irodahelyiségek kiszolgálására szolgáló területek (portaszolgálat, elõtér, lépcsõház, folyosó-közlekedõ, teakonyha, vizesblokk, nem közvetlen megvilágítással rendelkezõ tárgyaló, raktár, irattár) szintenkénti, valamint összességében történõ bemutatását. Az összes nettó alapterületet és az irodahelyiségek kiszolgálására szolgáló területeket együttesen tekintjük bruttó alapterületnek.
<br>A többletszolgáltatás felajánlása - bírálati szempont esetében ajánlatkérõ azokat az irodai funkciót közvetlenül nem érintõ szolgáltatásokat értékeli, amelyek a dolgozók kényelmét, illetve jobb munkaidõ-felhasználását segítik elõ - büfé, közétkeztetés megoldása, orvosi rendelõ biztosítása a felajánlott irodaingatlan területén."
<br>Ajánlatkérõ ajánlattételre a következõ cégeket hívta fel: Bristol Kft., Gyetvai Fivérek Rt., HRPP 2 Bt., Mahler Invest Budapest Kft., Óbuda Dunapart Irodaház Központ Kft., Oktogon Parkoló és Üzletház Kft., AIT Bürotel és kérelmezõ.
<br>Az ajánlattételi határidõre - 2003. szeptember 8-ra - a Gyetvai Fivérek Építõipari és Fõvállalkozó Rt. egy, míg a HRPP 2 Bt. és a kérelmezõ két változatban nyújtotta be ajánlatát. A kérelmezõ esetében a két változat azt jelentette, hogy az általa felajánlott ingatlant alakította ki kétféle módon.
<br>A bontásról jegyzõkönyv készült, melyet a bontási bizottság tagjai írtak alá, továbbá tartalmazta az ajánlatot benyújtó cég nevét, székhelyét, a vállalási árat és a teljesítési határidõt. A HRPP 2 Bt. esetében rögzítésre került, hogy az ajánlati árakat bruttó összegben adta meg. A HRPP 2 Bt. nyilatkozott a bontási eljárás során, hogy a megadott árak nettó árak, amelyekhez hivatalos érvényes áfatartalom járul. A Gyetvai Fivérek Építõipari és Fõvállalkozó Rt. esetében az ellenszolgáltatás összege euró/hó/m2 + áfa összegben került rögzítésre. Feltüntetésre került továbbá az összesített alapterület mennyisége, valamint hogy az euró forintra történõ átváltása milyen módon történik.
<br>A tárgyalások lefolytatására 2003. szeptember 9-én került sor, a tárgyalásokról jegyzõkönyv készült. A tárgyalási jegyzõkönyv a HRPP 2 Bt. esetében rögzítette, hogy az ajánlat átnézése alapján nem volt megállapítható, hogy az ajánlattevõ eleget tett volna annak az elõírásnak, mely szerint be kellett mutatni az üzemeltetést végzõ szakemberek névsorát, végzettségét. Az ajánlattevõt felhívták, hogy az ajánlatban ezen kiírási követelménynek eleget tevõ részt mutassa be. Az ajánlattevõ nem vitatta, hogy ez a rész az ajánlatból kimaradt.
<br>Az ajánlatkérõ a fentiek alapján tájékoztatta ajánlattevõt, hogy az ajánlata érvénytelennek minõsül, és az erre vonatkozó, külön megszövegezett levelet is átadták ajánlattevõ képviselõjének.
<br>A Gyetvai Fivérek Rt. az ajánlatát nem módosította, a kérelmezõ esetében azonban az ajánlat módosítására is sor került.
<br>Ajánlatkérõ az eljárást lezáró döntését 2003. szeptember 10-én hirdette ki, mely szerint a nyertes ajánlattevõ a Gyetvai Fivérek Rt. ajánlata. Ajánlatkérõ a 5. sz. mellékletben részletezte az ajánlatok tartalmi elemeire adott pontszámokat és azok indokát. Az összegzés az alábbi volt:
<br>Az ajánlattevõ neve:
<br>Global Controll Kft. 1.
<br>
<br>
<br>			Értékelési
<br>Az elbírálás	Részszempon-	Értékelési	pontszám
<br>részszempontjai	tok súlyszámai	pontszám	és súlyszám
<br>			szorzata
<br>
<br>Bérleti díj irodai terület	4	100	400
<br>Bérleti díj parkolóhely	1	100	100
<br>Árengedmény mértéke	1	  1	  1
<br>Üzemeltetési költség	3	87,32	262
<br>Bruttó/nettó terület viszonya	2	  1	  2
<br>Irodaház, önálló vagy elszeparált használhatósága	4	  1	  4
<br>A központi irodaháztól való távolság	1	  1	  1
<br>Saját területen levõ parkolóhelyek száma	1	  1	  1
<br>Többletszolgáltatás	1	100	100
<br>Kis- és középvállalkozás	0,5	100	 50
<br>Kapott összes pontszám			921
<br>
<br>
<br>Az ajánlattevõ neve:
<br>Global Controll Kft. 2.
<br>
<br>
<br>			Értékelési
<br>Az elbírálás	Részszempon-	Értékelési	pontszám
<br>részszempontjai	tok súlyszámai	pontszám	és súlyszám
<br>			szorzata
<br>
<br>Bérleti díj irodai terület	4	61,94	248
<br>Bérleti díj parkolóhely	1	100	100
<br>Árengedmény mértéke	1	  1	  0
<br>Üzemeltetési költség	3	  1	  3
<br>Bruttó/nettó terület viszonya	2	  1	  2
<br>Irodaház, önálló vagy elszeparált használhatósága	4	  1	  4
<br>A központi irodaháztól való távolság	1	  1	  1
<br>Saját területen levõ parkolóhelyek száma	1	  1	  1
<br>Többlet szolgáltatás	1	100	100
<br>Kis- és középvállalkozás	0,5	100	 50
<br>Kapott összes pontszám			510
<br>
<br>
<br>Az ajánlattevõ neve:
<br>Gyetvai Fivérek Rt.
<br>
<br>
<br>			Értékelési
<br>Az elbírálás	Részszempon-	Értékelési	pontszám
<br>részszempontjai	tok súlyszámai	pontszám	és súlyszám
<br>			szorzata
<br>
<br>Bérleti díj irodai terület	4	  1	  4
<br>Bérleti díj parkolóhely	1	  1	  1
<br>Árengedmény mértéke	1	100	100
<br>Üzemeltetési költség	3	100	300
<br>Bruttó/nettó terület viszonya	2	100	200
<br>Irodaház, önálló vagy elszeparált használhatósága	4	100	400
<br>A központi irodaháztól való távolság	1	100	100
<br>Saját területen levõ parkolóhelyek száma	1	100	100
<br>Többlet szolgáltatás	1	100	100
<br>Kis- és középvállalkozás	0,5	100	 50
<br>Kapott összes pontszám			1355
<br>
<br>
<br>Kérelmezõ jogorvoslati kérelmét 2003. szeptember 11-én nyújtotta be a Döntõbizottsághoz, melyben kérte a jogsértés megállapítását, ajánlatkérõ eljárást lezáró döntésének a megsemmisítését és ajánlatkérõ kötelezését az eljárással kapcsolatban felmerült díj megfizetésére, valamint ideiglenes intézkedésként a szerzõdéskötés megtiltását. Közölte, hogy jogorvoslati kérelme indoklását a bontási és eredményhirdetési jegyzõkönyv, valamint az összegzés kézhezvételét követõen ismerteti.
<br>A Döntõbizottság felhívására kérelmezõ 2003. szeptember 22-én nyújtotta be részletes indokait. Jogorvoslati kérelmét a tárgyaláson pontosította, részben kérelme egyes elemeit visszavonta.
<br>Kifogásolta, hogy a bontási jegyzõkönyvet a bontáson jelen lévõ Tömösi Károly fõosztályvezetõ nem írta alá annak ellenére, hogy szóbeli tájékoztatás szerint a közbeszerzési bizottság elnökeként részt vesz az eljárásban. A nyertes ajánlata tartalmazott ugyan felolvasólapot, azonban az nem felel meg az ajánlatkérõ elõírásainak:
<br>- az ellenszolgáltatás mértékét kizárólag EUR/m2-ben adta meg,
<br>- nem tartalmazta a parkolóhelyek, illetve raktárhelyiségek külön bontott ellenértékét,
<br>- nem adta meg a fajlagos díjakhoz kapcsolódó alapterületeket,
<br>- nem tartalmazta az EUR-ról forintra történõ átszámításkor használandó árfolyamot,
<br>- nem tartalmazta a különbözõ szolgáltatásokra vonatkozóan az áfa mértékét és értékét.
<br>Kérésükre ugyan az alapterület nagysága a jegyzõkönyvben rögzítésre került, de nem ismert az irodák és raktárak alapterülete és nem került rögzítésre a konkrét árfolyam sem. A nyertes ajánlattevõ ajánlata ezen túlmenõen is érvénytelen, mert megfelelõ referenciamunkát bemutatni nem tudott: az eljárásban felajánlott épületen kívül egyetlen irodaháza van, az I. ker. Mészáros u. 58/B. szám alatt, mely irodaház bérletére 1999-ben kötött szerzõdést, amely szerzõdés 2003-ban megszûnt. Így az elmúlt két évben megfelelõ referenciát igazolni nem tud.
<br>Az elkészített összegzéssel kapcsolatosan kérelmezõ elõadta, hogy ajánlatkérõ a nyertes esetében a bruttó és nettó irodaterület egymáshoz való viszonyát 81,17%-ban állapította meg, azonban ez az arány az egybefüggõ válaszfalazás nélküli irodaterület és az épület bruttó területének arányát jelenti. Kérelmezõ - iratbetekintés alapján - számítást végzett a nyertes ajánlat megadott paramétereibõl, melynek eredményeként 58,33%-ot állapított meg.
<br>A kérelmezõ álláspontja szerint ez esetben a Kbt. 59. § (2)-(3) bekezdéseiben foglaltak szerinti vizsgálatot is el kellett volna végezni, mivel az ajánlatok közötti különbség 10%-nál kisebb mértékû, nevezetesen 3,1%.
<br>A többletszolgáltatás elbírálása körében álláspontja szerint mindkét ajánlattevõnek 1-1 pontot kellett volna kapnia. A nyertes ajánlatban felajánlott irodaépületet megtekintve megállapították, hogy a helyszínen sem büfé, sem közétkeztetés, sem orvosi szolgáltatás nem áll az ajánlatkérõ dolgozóinak a rendelkezésére, sem a háztömbben, sem a környezõ utcákban a négy darab környékbeli éttermen kívül.
<br>Kérelmezõ kifogásolta továbbá, hogy ajánlatkérõ nem készített jegyzõkönyvet a 2003. szeptember 9-én tartott tárgyalásokról, az ott elhangzottakról, pedig a tárgyaláson határozták meg ajánlattevõk számára a módosított ajánlat leadásának határidejét, és elhangzott olyan információ is, mely szerint az ajánlati felhívásban foglaltakat ajánlatkérõ a felhívásban módosította. Ezen magatartásával pedig megsértette az esélyegyenlõség alapelvét.
<br>A kérelmezõ fenntartotta azon kérelmi elemét, hogy jogsértõ az ajánlati felhívás azon rendelkezése, melyben a szerzõdéskötés idõpontjaként az eredményhirdetést követõ nap került megjelölésre. Álláspontja szerint e kérelmi eleme nem késett el, mivel a Kbt. 79. § (8) bekezdés a) pontja értelmében a 15 napos határidõt az ajánlattételi határidõ lejártától kell számítani.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásként elõadta, hogy a bontási jegyzõkönyvet az ajánlatkérõi oldalról a bontóbizottság tagjai írták alá, a bírálóbizottság elnöke nem volt tagja a bontóbizottságnak függetlenül attól, hogy jelen volt a bontási eljáráson. A nyertes ajánlat tartalmazott felolvasó lapot, a bontóbizottság annak tartalmát olvasta fel. Nem vitatható, hogy a felolvasó lapon az ellenszolgáltatás nem forintban, hanem euróban volt kidolgozva. A forintban kidolgozott árajánlatot egyébként az ajánlat tartalmazta, ezért a bírálóbizottság nem zárta ki az ajánlattevõt az eljárásból.
<br>A Kbt. 51. § (3) bekezdésében foglalt adatokat ismertették, az ellenszolgáltatás mértéke az érdemi vizsgálat tárgyát kell hogy képezze.
<br>A nyertes ajánlat referenciamunkáival kapcsolatosan elõadta, hogy megfelelõ nagyságrendû referenciát igazolt a nyertes ajánlatában. Az elõírása az volt, hogy alkalmatlannak az minõsül, aki az elmúlt 3 évben bérbeadásra vonatkozó referenciát becsatolni nem tud. A referenciamunkák megfeleltek, az elmúlt 3 évben a nyertesnek volt bérleti szerzõdése hasonló nagyságú irodaházra vonatkozóan. A kiírás nem azt tartalmazta, hogy az elmúlt 3 évben kötött bérleti szerzõdéseket kell csatolni, hanem hogy rendelkezik-e az elmúlt 3 évben bérbeadással.
<br>A nettó-bruttó alapterület vonatkozásában ajánlatkérõ elõadta, hogy a kiírás figyelembevételével új funkcionális kialakítást kellett készíteni a bérbeadásra felkínált irodaházról. Sem a publikusan meglévõ anyagokból, sem az ajánlattevõ által kidolgozott alaprajzokból és az általuk számított arányokból nem lehet pontosan megállapítani, hogy egy közölt arány jó vagy sem, csak abban az esetben, ha azokat az alaprajzok alapján újraszámolják. Ezt a bírálóbizottság és a szakmai elõkészítõ bizottság elvégezte és megállapította, hogy a benyújtott ajánlatokban megjelölt arányszámok egyike sem jó, építészetileg viszont csak a benyújtott alaprajzok adnak megoldást. A bírálóbizottság csak az ajánlati felhívás 12. pont 9. francia bekezdésében foglaltakat ellenõrizte és számolta újra. Az átszámítás eredményeként az arányszám bizonyos mértékben csökkent, ajánlatkérõ a kérelmezõnél 56,38%, a nyertesnél 61,25%, azonban ez a döntést ebbõl a bírálati szempontból nem befolyásolta.
<br>A felajánlott többletszolgáltatások vonatkozásában egyik ajánlattevõ sem tudott olyan szolgáltatásról számot adni, amely az irodaházon belül lenne. Ennek alapján a bírálóbizottság úgy döntött, hogy mindegyik ajánlattevõnél elfogadja az irodaház közelében lévõ szolgáltatások megjelölését. Ezen bírálati szempont esetében mindkét ajánlattevõ azonos pontszámot kapott. Kérelmezõ esetében az ajánlatban megjelölt 200 m2 alapterületen belül pusztán csak egy szolgáltatás vehetõ figyelembe, mely az irodaházzal szemben lévõ cukrászda. Ennek ellenére a bírálóbizottság mégis elfogadta a kérelmezõ által megjelölt szolgáltatásokat, mert azok viszonylag rövid idõn belül elérhetõk és igénybe vehetõk. A nyertes ajánlata megfelelt a valóságnak, mert a feltüntetett szolgáltatás mindegyike megtalálható abban a háztömbben, amelynek része a bérleményben felkínált irodaház, a szolgáltatások pedig rövid úton, a háztömb belsõ udvarán keresztül elérhetõk.
<br>A tárgyalásokról készültek jegyzõkönyvek, ezt a Döntõbizottság rendelkezésére bocsátotta ajánlatkérõ.
<br>A szerzõdéskötés idõpontjával kapcsolatosan ajánlatkérõ nem vitatta, hogy az ajánlati felhívásban e vonatkozásban téves adat került feltüntetésre, azonban hivatkozott arra, hogy az ajánlati felhívásról való tudomásszerzéstõl számított 15 napos határidõn túl került a jogorvoslati kérelem benyújtásra. Bejelentette, hogy a szerzõdés megkötésre került szabályosan az eredményhirdetést követõ 8. napot követõen.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>A Kbt. 51. § (2) és (3) bekezdése szerint:
<br>(2) Az ajánlatok felbontásánál az ajánlatkérõ, az ajánlattevõk és az általuk meghívott személyek, a tanács tagjai vagy az általuk megbízott személyek, továbbá - a közbeszerzéshez központi költségvetési támogatásban részesülõ ajánlatkérõ esetén - a külön jogszabályban meghatározott szervek, személyek lehetnek jelen.
<br>(3) Az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.
<br>A Kbt. 54. §-a szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.
<br>A Kbt. fenti rendelkezései megállapítják azt, hogy kik jogosultak egy bontási eljáráson részt venni, illetõleg meghatározzák, hogy a jegyzõkönyvnek mit kell tartalmazni. Jelen közbeszerzési eljárásban ajánlatkérõ külön bontási bizottságot hozott létre, mely bontási bizottság tagjai írták alá ajánlatkérõ részérõl a bontási jegyzõkönyvet. Tömösi Károly nem vitathatóan a bontási eljáráson részt vett, azonban a rendelkezésre álló iratokból megállapítható, hogy Tömösi Károly a kijelölt bírálóbizottság vezetõje volt. Ajánlatkérõ képviseletében tehát jogszerûen vett részt a bontási eljáráson. Az a körülmény pedig, hogy a jegyzõkönyvet nem írta alá, relevanciával nem bír, hiszen ajánlatkérõ kijelölt képviselõi a jegyzõkönyvet aláírásukkal ellátták.
<br>Az ajánlati felhívás elõírása volt, hogy az ajánlatnak az elsõ oldalon a bontáskor kötelezõen ismertetésre került információkat tartalmazó felolvasólappal kell rendelkeznie. A Döntõbizottság a három benyújtott ajánlatot áttekintve megállapította, hogy ajánlattevõk ennek az ajánlatkérõi elvárásnak eleget tettek, az ajánlatuk felolvasólapot tartalmazott. A felolvasólapon azoknak az adatoknak kellett szerepelni, amelyeket a Kbt. 51. § (3) bekezdése alapján kötelezõen ismertetni kell ajánlatkérõnek: ajánlattevõ neve, székhelye, általa kért ellenszolgáltatás, általa vállalt teljesítési határidõ.
<br>A Döntõbizottság vizsgálta, hogy ezen követelményeknek a nyertes felolvasó lapja megfelelt-e.
<br>A nyertesnek hirdetett ajánlattevõ felolvasólapja tartalmazta az ellenszolgáltatás összegét, melyet ajánlattevõ euró/hó/m2 összegben tüntetett fel, továbbá nyilatkozott a teljesítési határidõrõl. Kérelmezõ ajánlata tartalmazta a bérleti díj/hó összegét és a teljesítés kezdõ idõpontját. Mindkét felolvasólap tartalmazta a kötelezõen ismertetésre kerülõ tartalmi elemeket: az ellenszolgáltatást és a teljesítés határidejét.
<br>A Döntõbizottság álláspontja szerint a fenti indokok alapján megállapítható, hogy a nyertes ajánlattevõ felolvasólapja megfelel ajánlatkérõ elõírásainak, erre tekintettel a felolvasólap hiányossága miatt az ajánlat érvénytelensége megállapításának nincs helye.
<br>A kérelmezõ jogorvoslati kérelmében további adatokat is hiányolt a felolvasólapról, e hivatkozásai azonban nem alaposak, mert azok nem voltak kötelezõ tartalmi kellékei a felolvasólapnak.
<br>Ajánlatkérõ felhívása 12. pontjában akként rendelkezett, hogy a felolvasólapot követõen kell csatolni, felsorolni az ajánlatkérõ által kért további igazolásokat, nyilatkozatokat. Az ajánlatkérõ által elõírt igazolásokat, nyilatkozatokat pedig a nyertes ajánlata tartalmazza.
<br>A Döntõbizottság álláspontja szerint az sem alapozza meg az érvénytelenné nyilvánítást, hogy a nyertes ajánlattevõ a felolvasólapon az ellenszolgáltatás mértékét nem forintban, hanem euróban közölte. Ajánlatkérõ valóban elõírta, hogy a bérleti díjat, üzemeltetési költséget Ft/hó összegben (nettó összeg + áfa összeg, + a bruttó összeg megjelölése) kell megjelölni. A Gyetvai Fivérek Rt. ajánlata 11. sz. melléklete "Euró forintosítása" táblázat alatt közölte idõpont megjelöléssel az MNB középárfolyamot irodaterületekre, raktárhelyiségekre, parkolóra, üzemeltetésre lebontva. Továbbá az alapterületet, parkolók számát, a bérleti, illetve üzemeltetési díjat euróban és Ft-ban, szétválasztva a nettó és bruttó összeget, megadva a teljes területre vetített díjat.
<br>A Döntõbizottság megvizsgálta a nyertes ajánlatát és abból megállapította, hogy az ajánlatkérõ által kért ellenszolgáltatási fajtákra az tartalmaz Ft-ban meghatározott ellenértéket az ajánlatkérõ elõírásainak megfelelõ módon. A nyertes ajánlattevõ közölte az euróról forintra történõ átszámítási árfolyamot is. A Döntõbizottság álláspontja szerint tekintettel arra, hogy a nyertes ajánlata tartalmazza az ajánlatkérõi elõírásoknak megfelelõ mértékegységben az ellenszolgáltatást, továbbá a területekre vonatkozó adatokat, ezért nem nyilvánítható érvénytelennek, különösen azért nem, mert az nem volt elõírás, hogy ezeket az adatokat a felolvasólapon kell közölni.
<br>A Döntõbizottság álláspontja szerint úgyszintén nem szolgál alapul az érvénytelenség megállapításához az a körülmény, hogy helyes-e a bruttó-nettó területszámításra vonatkozóan becsatolt nyilatkozat.
<br>Ajánlatkérõ felhívása valóban tartalmazza, hogy kéri ennek a bemutatását. A nyertes ajánlattevõ e kötelezettségét teljesítette is, ajánlatába becsatolt egy nyilatkozatot, így az érvényességi követelménynek megfelel. Úgyszintén nem befolyásolja az érvényességet, hogy e számítás eredménye helyes vagy helytelen, mivel maga a Kbt. is tartalmaz rendelkezéseket a nyilvánvaló számítási hiba kijavítására vonatkozóan.
<br>A kérelmezõnek a területszámítással kapcsolatos további kérelmi elemeit pedig a Döntõbizottság az értékelés során vizsgálta.
<br>A Döntõbizottság álláspontja szerint a nyertes ajánlatából az abban levõ nyilatkozatok, alaprajzok alapján egyértelmûen megállapítható, hogy megfelel annak a követelménynek, hogy az irodák 30%-a legyen egyszemélyes, 30%-a kétszemélyes, és a 3 és 4 személyes irodák száma nem haladja meg a 40%-ot. Az érvénytelenség megállapítására a becsatolt okiratok, alaprajzok nem nyújtanak alapot.
<br>Ezt követõen a Döntõbizottság vizsgálta, hogy a nyertes ajánlattevõ a felhívás feltételei alapján alkalmasnak minõsül-e.
<br>A nyertes ajánlatában a közbeszerzés tárgyára tekintettel három referenciamunkát jelölt meg megnevezve a szerzõdéskötõ felet, valamint a teljesítés idejét. Ennek alapján megállapítható, hogy a MATÁV Rt.-vel kötött bérleti szerzõdése állt fenn 2000. július 15-tõl 2003. július 15-ig, a Black & Decke GmbH-val folyamatos szerzõdése van 1996. január 1-jétõl, a Magyar Postával szintén folyamatos bérleti szerzõdése van 1996. szeptember 20-tól. Ennek alapján a Döntõbizottság megállapította, hogy a nyertes ajánlattevõ referenciamunkái megfeleltek a kiírás feltételeinek, hiszen az elõzõ 3 évre vonatkozóan a beszerzés tárgyának nagyságára vonatkozó referenciamunkát tudott bemutatni. Az külön elõírás nem volt az ajánlatkérõ részérõl, hogy ezeknek a bérleti szerzõdéseknek az elõzõ 3 évben kellett létesülniük, hanem az volt csupán az elõírás, hogy az elõzõ 3 évben rendelkezzen ajánlattevõ bérleti szerzõdéssel.
<br>Ezt követõen a Döntõbizottság vizsgálta, hogy a kérelmezõ által vitatott értékelési szempontok vonatkozásában ajánlatkérõ értékelése megfelel-e az ajánlati felhívás és a dokumentáció elõírásainak.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Kbt. fenti rendelkezése értelmében az ajánlatok értékelése során az elsõdleges követelmény az - többek között -, hogy az ajánlatok tartalmi elemei közötti különbség fejezõdjön ki az értékelés során.
<br>"A bruttó és a nettó irodaterület egymáshoz viszonyított aránya" részszempont vonatkozásában a Döntõbizottság álláspontja szerint ajánlatkérõ elõírása megfelel a Kbt. rendelkezésének. Abban a kérdésben kell ugyanis a két ajánlattevõre (3 ajánlatra) szûkítõdött értékelés során választ adni, hogy a nyertes vagy a kérelmezõ ajánlata kedvezõbb-e. Erre tekintettel nincs relevanciája a konkrét számítások esetleges kisebb-nagyobb hibájának, a döntéshez elegendõ a különbség egyértelmû megállapítása.
<br>A Döntõbizottság megvizsgálta az ajánlatokat, a becsatolt alaprajzokat, és annak alapján azt állapította meg, hogy a nyertes ajánlattevõ esetében kedvezõbb a bruttó és a nettó irodaterület egymáshoz viszonyított aránya, erre tekintettel nem ítélte alaposnak a kérelmezõ e kérelmi elemét. A kérelmezõ által végzett számítás nem eredményezte, hogy ajánlata e szempontból kedvezõbb lenne.
<br>A Döntõbizottság e körben egyébként megállapította azt is, hogy az eljárást lezáró döntést érdemben nem befolyásolná az a körülmény sem, ha ezen értékelési szempontból kérelmezõ ajánlata lenne kedvezõbb.
<br>A "többletszolgáltatás felajánlása" részszempont vonatkozásában a Döntõbizottság az alábbi indokokra tekintettel szintén nem ítélte indokoltnak jogsértés megállapítását.
<br>Jelen esetben egyértelmûen megállapítható, hogy ajánlatkérõnek a felhívásban közzétett szándéka az volt, hogy a felajánlott ingatlanon belül legyenek többletszolgáltatások. Az ügyben valamennyi érintett fél elõadása egyezõ volt arra nézve, hogy magában a felajánlott ingatlanokban ilyen többletszolgáltatások nincsenek. Az is egyértelmûen megállapítható, hogy mindkét ingatlan körzetében biztosított többletszolgáltatás.
<br>Erre tekintettel a Döntõbizottság álláspontja szerint a két ajánlat tartalmi elemei e részszempont vonatkozásában azonosak, így amennyiben azonos pontszámot állapít meg ajánlatkérõ a két ajánlattevõ számára, a Kbt. 55. § (6) bekezdésének alkalmazása megfelel a rendeltetésének. Ennek alapján ajánlatkérõ jogszerûen döntött mindkét ajánlat maximális pontszámmal történõ értékelésérõl.
<br>A Döntõbizottság megállapította, hogy nem alapos a kérelmezõnek a tárgyalási jegyzõkönyvvel kapcsolatos kérelmi eleme.
<br>A Kbt. 26. § (5) bekezdése értelmében, tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.
<br>A Kbt.-nek a tárgyalásos eljárásra vonatkozó szabályai nem tartalmaznak arra vonatkozó elõírást, hogy ajánlatkérõnek a tárgyalásokról jegyzõkönyvet kell készítenie. Erre tekintettel e körben jogsértés megállapítására nincs jogalap.
<br>A Döntõbizottság ajánlatkérõ közbeszerzési eljárása során keletkezett iratai alapján megállapította, hogy ajánlatkérõ készített a tárgyalásokról jegyzõkönyvet. E jegyzõkönyv kiküldésének kötelezettségét a Kbt. nem határozza meg és azt ajánlatkérõ maga sem vállalta.
<br>A Döntõbizottság álláspontja szerint - mivel az eljárás tárgyalásos eljárás - nincs annak jogi akadálya, hogy az ajánlatkérõ biztosítsa a felek számára a benyújtott alapajánlatok módosítását. Ezt jelen esetben a kérelmezõ számára biztosította.
<br>A Döntõbizottság megállapította, hogy az ajánlatkérõ a meghatározott értékelési rendszerét nem módosította. Az ajánlatkérõ értékelése vonatkozásában pedig a Döntõbizottság a fentiekben fejtette ki az álláspontját.
<br>A Döntõbizottság álláspontja szerint nem alapos kérelmezõnek arra való hivatkozása, hogy a Kbt. 59. § (2)-(5) bekezdését alkalmazni kell jelen közbeszerzési eljárásban, mivel a Kbt.-ben támasztott feltételek nem állnak fenn. A Kbt. 59. § (2) bekezdésének rendelkezése az ajánlati árak eltérésére vonatkozik, és az nem alkalmazható a kérelmezõ által hivatkozott másik részszempontnál, a bruttó-nettó alapterületi aránynál. Az ajánlati ár részszempontnál a kérelmezõ egyébként is megkapta a maximális pontszámot.
<br>A Kbt. 59. § (4)-(5) bekezdése pedig azért nem alkalmazható, mert a Kbt. 55. § (7) bekezdése értelmében csak akkor jöhet szóba az 59. § (4)-(5) bekezdése szerinti elõnyben részesítés, ha az ajánlatok értékelése alapján megállapított összpontszám azonos.
<br>A Döntõbizottság megállapította, hogy elkésett a kérelmezõnek az ajánlati felhívás szerzõdéskötés idõpontját támadó kérelmi eleme.
<br>Ajánlatkérõ 2003. augusztus 28-án küldte ki a felhívását, arról a kérelmezõ még ugyanezen a napon értesült.
<br>A Kbt. 79. § (7) bekezdése szerint a jogsértõ esemény tudomásra jutásától számított 15 napon belül nyújtható be a jogorvoslati kérelem. A Döntõbizottság megállapította, hogy a kérelmezõ a tudomásra jutástól számított 15 napon túl nyújtotta be azon kérelmi elemét melyben a felhívást kifogásolta.
<br>A Döntõbizottság nem osztja a kérelmezõ azon álláspontját, mely szerint a Kbt. 79. § (8) bekezdés a) pontja alapján az ajánlattételi határidõ lejártától kell számítani a 15 napot. A Kbt. 79. § (8) bekezdése a 90 napos objektív határidõ vonatkozásában határozza meg a jogsértõ esemény bekövetkeztének kezdõ idõpontját. Ettõl függetlenül kell vizsgálni a szubjektív határidõ, a tudomásra jutás idõpontját. A Döntõbizottság elõterjesztett jogorvoslati kérelem hiányában nem vizsgálta a kérelmezõ ajánlatának érvényességét. Ugyanakkor látható, hogy kérelmezõ nem ajánlatkérõ elõírásai szerint nyújtotta be a többváltozatú ajánlatát.
<br>A Döntõbizottság az eljárása során ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján az alaptalan kérelmet elutasította és a h) pontján rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 21.
<br>
<br>Dr. Engler Magdolna s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br>
<br>
<br><br></body></html>