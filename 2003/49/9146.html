<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9146)
</h2>
<br>1024 Budapest, Margit krt. 85.
<br>Ikt.sz.: D.538/8/2003.
<br>
<br>Tárgy: a Somogyi és Társa Kft. kérelmezõ jogorvoslati kérelme Ábrahámhegy Község Önkormányzata ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Somogyi és Társa Építõ és Szolgáltató Kft. (6000 Kecskemét, Tatársor 6.) kérelmezõ kérelme alapján Ábrahámhegy Község Önkormányzata (8256 Ábrahámhegy, Badacsonyi u. 13.), mint ajánlatkérõ által "Ábrahámhegy szennyvízelvezetési beruházás megvalósítása" tárgyú közbeszerzési eljárása ellen indított jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ részvételi felhívása, nyílt, elõminõsítési közbeszerzési eljárás megindításáról 2003. október 1. napján jelent meg a Közbeszerzési Értesítõ (K. É.) 40. számában.
<br>Kérelmezõ kérelmében kifogásolta a részvételi felhívásban ajánlatkérõ által meghatározott azon alkalmatlanság megítélésére szolgáló szempontokat, amelyek a gazdasági elemzés céljából négyféle pénzügyi mutatóhoz és azok különbözõ érékéhez fûz alkalmatlansági határértékeket.
<br>Megítélése szerint a pénzügyi mutatók szükségtelenek és nem egyeztethetõek össze a Kbt. 44. § (7) bekezdésével sem, valamint a mutatókhoz rendelt határértékek is túlzóak és indokolatlanok álláspontja szerint.
<br>Kérte a Döntõbizottságot, hogy állapítsa meg, hogy a kiadott felhívás jogszabálysértõ, és semmisítse meg a felhívásnak a támadott alkalmatlansági szempontjait, hívja fel ajánlatkérõt a megfelelõ eljárásra, valamint alkalmazzon ideiglenes intézkedést.
<br>Ajánlatkérõ képviselõje 2003. október 27. napján kelt beadványában bejelentette, hogy a beruházó önkormányzat a részvételi felhívás visszavonásáról döntött, a felhívás visszavonásáról szóló hirdetményt 2003. szeptember 22. napján a Közbeszerzési Értesítõ szerkesztõségének megküldték.
<br>A Döntõbizottság ajánlatkérõ bejelentését a kérelmezõ részére megküldte és nyilatkozattételre hívta fel a kérelemmel kapcsolatban.
<br>A kérelmezõ 2003. október 29. napján kelt levelében bejelentette a Döntõbizottságnak, hogy a jogorvoslati kérelmét visszavonja, tekintettel a részvételi felhívás visszavonására.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárás folytatja.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2003. október 31.
<br>
<br>Dr. Sárkány Izolda s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>
<br><br></body></html>