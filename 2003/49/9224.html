<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9224)
</h2>
<br>1024 Budapest, Margit krt. 85.
<br>Ikt.sz.: D.515/13/2003.
<br>
<br>Tárgy: a Tungsram-Schréder Világítási Berendezések Rt. I. r. és Energie-Contracting Kft. II. r. kérelmezõk jogorvoslati kérelme Hajdúhadház Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Tungsram-Schréder Világítási Berendezések Rt. (1135 Budapest, Lehel u. 48., a továbbiakban: I. r. kérelmezõ) az Energie-Contracting Kft. (2440 Százhalombatta, Vörösmarty u. 68., képviseli: dr. Ábrók László ügyvéd, 4220 Hajdúböszörmény, Bethlen u. 26., a továbbiakban: II. r. kérelmezõ) jogorvoslati kérelmét, melyet Hajdúhadház Város Önkormányzata (4242 Hajdúhadház, Bocskai tér 1., a továbbiakban: ajánlatkérõ) "Hajdúhadház utcai közvilágításának, valamint új hálózati szakaszok építése saját finanszírozásból, majd a megépített rendszer üzemeltetése" tárgyú közbeszerzési eljárása ellen és a Mezei-Vill Kft. (4100 Berettyóújfalu, Puskin u. 12.), továbbá a Thorn Lighting Hungary Kft. (2045 Törökbálint, Tó Park, mindkettõjüket képviseli: dr. Pomázi László ügyvéd, 1122 Budapest, Városmajor u. 1/B.) kérelmezettek ellen nyújtottak be, elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. július 9-i számában tette közzé ajánlati felhívását nyílt eljárás megindítására a rendelkezõ részben meghatározott tárgyban.
<br>Felhívása 11. pontjában határozta meg az ajánlattevõk pénzügyi, gazdasági és mûszaki alkalmasságával szemben támasztott követelményeit.
<br>Ajánlatkérõ felhívása 13. a) pontjában akként rendelkezett, hogy az ajánlatokat az összességében legelõnyösebb ajánlat szempontja alapján bírálja el és a 13. b) pontban meghatározta a részszempontokat, súlyszámokat, értékelési ponthatárt és az értékelés módszerét.
<br>Ajánlatkérõ felhívása 16. pontjának második bekezdésében elõírta, hogy kéri cégkivonat csatolását, továbbá nyilatkozatot arról is, hogy nem állnak fenn vele szemben a Kbt. 46. § (1) bekezdés a), b) és c) pontjában meghatározott kizáró okok.
<br>Ajánlatkérõ a rész-, illetve a többváltozatú ajánlattétel, továbbá a hiánypótlás lehetõségét biztosította.
<br>Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott tartalmi és formai követelményeit. A dokumentáció részét képezték a nyilatkozatminták, így a 2. számú nyilatkozatban arra vonatkozóan kellett cégszerû nyilatkozatot tenni, hogy az ajánlattevõ és az általa megjelölt alvállalkozójával szemben nem állnak fenn a Kbt. 46. § (1) és (2) bekezdésében meghatározott kizáró okok. E mintán kérte ajánlatkérõ a Kbt. 43. § (2) bekezdés b) pontja szerinti alvállalkozók megnevezését.
<br>Az ajánlattételi határidõre, 2003. augusztus 19-re ajánlatot nyújtott be a Tungsram-Schréder Rt., az I. r. kérelmezõ és a Mezei-Vill Kft. A Mezei-Vill Kft. ajánlatában alvállalkozóként jelölte meg a Thorn Lighting Hungary Kft.-t.
<br>A Mezei-Vill Kft. ajánlatába becsatolta azt a nyilatkozatot, hogy sem õ, sem alvállalkozója vonatkozásában nem állnak fenn a Kbt. 46. § (1) és (2) bekezdésében meghatározott kizáró okok, csatolta továbbá mindkettõjük cégkivonatát.
<br>Az ajánlatok értékelése során - ajánlatkérõ felhívására - a Mezei-Vill Kft., illetve a Thorn Lighting Hungary Kft. ismételten csatolta ajánlatkérõ részére a cégkivonatokat és cégszerû nyilatkozatokat tett arra vonatkozóan, hogy a Thorn Lighting Hungary Kft. nem áll csõd-, felszámolási, illetve végelszámolási eljárás alatt. A Thorn Lighting Hungary Kft. azt közölte az ajánlatkérõvel, hogy egy hitelezõ benyújtott felszámolási eljárás iránti kérelmet a Pest Megyei Bírósághoz, azonban a bíróság a fizetésképtelenségét nem állapította meg, a felszámolást nem rendelte el és az ügyben 2003. október 30-án meghallgatást tart. Erre tekintettel a Thorn Lighting Hungary Kft. álláspontja szerint nem áll fenn vele szemben kizárási ok, nem áll felszámolási eljárás alatt.
<br>Ajánlatkérõ - halasztott idõpontban - 2003. október 3-án hirdette ki az eljárást lezáró döntését. Az eljárás nyertese a Mezei-Vill Kft. lett.
<br>Az I. r. kérelmezõ 2003. október 9-én nyújtotta be a jogorvoslati kérelmét, melyben kérte ajánlatkérõ eljárást lezáró döntésének a megsemmisítését és hamis adatszolgáltatás megállapítását a Mezei-Vill Kft. és a Thorn Lighting Hungary Kft. vonatkozásában, továbbá ideiglenes intézkedésként a közbeszerzési eljárást lezáró szerzõdés megkötésének megtiltását. A Döntõbizottság D.515/2003. szám alatt indította meg a jogorvoslati eljárást.
<br>A II. r. kérelmezõ 2003. október 13-án nyújtotta be a jogorvoslati kérelmét, melyben kérte hamis adatszolgáltatás megállapítását a Mezei-Vill Kft. és a Thorn Lighting Hungary Kft.-vel szemben, a Döntõbizottság ezt a jogorvoslati eljárást D.523/2003. szám alatt indította meg.
<br>A Döntõbizottság a két jogorvoslati eljárást D.515/2003. szám alatt egyesítette.
<br>A kérelmezõk álláspontja szerint a Mezei-Vill Kft. és a Thorn Lighting Hungary Kft. vonatkozásában fennáll a Kbt. 46. § (1) bekezdés a) pontjában meghatározott kizáró ok. E szakasz szerint nem lehet ajánlattevõ vagy alvállalkozó - figyelemmel a Kbt. 43. § (4) bekezdésére - az, aki ellen indított felszámolási eljárás folyamatban van.
<br>A kérelmezõk elõadták, hogy a Thorn Lighting Hungary Kft. ellen a hitelezõ benyújtotta a felszámolási eljárás iránti kérelmet, az ügyben a bíróság 2003. október 30-án meghallgatást tart. A kérelmezõk megítélése szerint a Kbt. 46. § (1) bekezdés a) pontjának rendelkezése akként értelmezhetõ, hogy minden esetben fennáll a kizáró ok, ha az eljárás folyamatban van. Jelen esetben pedig megállapítható az eljárás folyamatban léte és erre tekintettel alkalmazni kell a jogkövetkezményeket.
<br>Azt nem vitatták, hogy a bíróság még nem állapította meg a Thorn Lighting Hungary Kft. fizetésképtelenségét, továbbá nem rendelte el a felszámolást. De álláspontjuk szerint ettõl függetlenül fennáll a kizáró ok, mert a felszámolás és a felszámolási eljárás, két különbözõ szakasza, része az eljárásnak, a Kbt. a felszámolási eljárás folyamatban létét követeli meg.
<br>Ajánlatkérõnek a Kbt. 52. § (2) bekezdés b) pontja alapján érvénytelenné kellett volna nyilvánítania a Mezei-Vill Kft. ajánlatát, az 53. § (1) bekezdése értelmében ki kellett volna zárnia az eljárásból, és az 53. § (2) bekezdése alapján az eljárás további szakaszában nem vehet részt.
<br>A kérelmezõk álláspontja szerint mind a Mezei-Vill Kft., mind a Thorn Lighting Hungary Kft. megvalósította a hamis adatszolgáltatást azzal, hogy olyan nyilatkozatokat tettek, melyek szerint a Thorn Lighting Hungary Kft. nem áll felszámolási eljárás alatt. Miután a Thorn Lighting Hungary Kft. felszámolási eljárás alatt áll, ezért nyilatkozatukkal megvalósították a hamis adatszolgáltatást.
<br>A Döntõbizottság a 2003. október 9. napján kelt D.515/4/2003. számú határozatában ideiglenes intézkedést hozott, az eljárást lezáró szerzõdés megkötését megtiltotta.
<br>Ajánlatkérõ kérte a jogorvoslati kérelmek elutasítását.
<br>Elõadta ajánlatkérõnek egy jogkérdésben kellett döntést hoznia, és megítélése szerint jelenleg nem állapítható meg, hogy a Thorn Lighting Hungary Kft. felszámolási eljárás alatt áll.
<br>A Mezei-Vill Kft. és a Thorn Lighting Hungary Kft. kérte a jogorvoslati kérelmek elutasítását.
<br>Álláspontjuk szerint ajánlatkérõ helyesen döntött. Tényként megállapítható a Thorn Lighting Hungary Kft. közhiteles cégkivonata alapján, hogy nem áll felszámolási eljárás alatt. A cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény 7. § (2) bekezdés h) pontja értelmében a felszámolás kezdete és befejezése az az adat, amely közzétételre kerül a Cégközlönyben és a 12. § (3) bekezdés b) pontja értelmében a cégjegyzékbe a felszámolás kezdõ idõpontját és befejezését kell bejegyezni. Egyértelmûen megállapítható, hogy csak felszámolás iránti kérelmet nyújtottak be a Thorn Lighting Hungary Kft. ellen, az adós fizetésképtelenségének megállapítása vonatkozásában került sor meghallgatás kitûzésére, tehát felszámolási eljárásról nem beszélhetünk a Thorn Lighting Hungary Kft. tekintetében. A jogalkotó egyértelmûen meghatározta a felszámolás kezdõ idõpontját, azonban a csõdeljárással szemben, a felszámolási eljárás kezdõ idõpontját nem állapította meg. Ez azonban önmagában nem adhat alapot visszaélésre, a kérelem benyújtásához nem fûzõdik jogkövetkezmény, jogkövetkezményt a jogalkotó csak a fizetésképtelenség megállapításához, a felszámolás elrendeléséhez fûz.
<br>Elõadta, hogy a kérelmet a hitelezõ egy 16 M Ft-os követelés miatt nyújtotta be, meghallgatásra azért került sor, mert nem ismerte el a követelést, mivel megítélése szerint a jogosulti késedelem fennállta kizárja az õ egyidejû késedelmét.
<br>A Döntõbizottság megkereste a Pest Megyei Bíróság Gazdasági Kollégiumát, tájékoztatást kért arra vonatkozóan, hogy mikor nyújtottak be a Thorn Lighting Hungary Kft. ellen felszámolási eljárás iránti kérelmet, arról a bíróság döntött-e, ha igen, milyen tartalommal, az jogerõre emelkedett-e, illetve kérte minden olyan körülmény közlését, mely azzal kapcsolatos, hogy a Thorn Lighting Hungary Kft. a közbeszerzési eljárással érintett idõszakban felszámolási eljárás alatt állt, illetve áll-e.
<br>A Pest Megyei Bíróság a 2.Fpk.13-03-000629/9. szám alatt közölte, hogy a Thorn Lighting Hungary Kft.-vel szemben "a hitelezõ eljárást kezdeményezõ kérelme 2003. április 9. napján érkezett a bírósághoz. A kérelemrõl a bíróság még nem döntött, így az adós fizetésképtelensége megállapítva és felszámolás elrendelve nincs."
<br>A Döntõbizottság megállapította, hogy a kérelmezõk jogorvoslati kérelme nem alapos.
<br>A Döntõbizottságnak jelen jogorvoslati ügyben abban a kérdésben kellett állást foglalni, hogy a Thorn Lighting Hungary Kft. vonatkozásában fennáll-e a Kbt. 46. § (1) bekezdés a) pontjában meghatározott kizárási ok. E döntés függvénye, hogy helyes-e az ajánlatkérõi döntés, vagy szükséges jogsértés megállapítása, jogkövetkezmények alkalmazása.
<br>A rendelkezésre álló bizonyítékok, okiratok - cégkivonat, Pest Megyei Bíróság tájékoztatása - alapján tényként egyértelmûen megállapítható, hogy a Thorn Lighting Hungary Kft. vonatkozásában a hatáskörrel rendelkezõ és illetékes bíróság nem állapított meg fizetésképtelenséget és nem rendelt el felszámolást.
<br>A Kbt. 46. § (1) bekezdés a) pontja értelmében nem lehet ajánlattevõ vagy alvállalkozó "aki végelszámolás alatt áll, vagy az ellene indított csõd-, illetve felszámolási eljárás folyamatban van."
<br>A Döntõbizottság álláspontja szerint nem állapítható meg az alábbi indokokra tekintettel, hogy a Thorn Lighting Hungary Kft. vonatkozásában fennáll ez a kizárási ok.
<br>A Döntõbizottság megítélése szerint nem kizárólag a szavak szó szerinti, nyelvtani jelentése alapján kell állást foglalni e rendelkezés tartalmáról. A jogalkotó e szakaszt még akkor fogalmazta meg, amikor más konstrukcióban valósult meg a csõd-, felszámolási, illetve a végelszámolási eljárás szabályozása. Ezt mutatja többek között az is, hogy jelenleg "ellene indított csõd-"eljárásról a hatályos jogszabályok alapján nem is beszélhetünk, mivel az 1991. évi XLIX. törvény 1. § (2) bekezdése, a 7. § (1) bekezdése értelmében a gazdálkodószervezet vezetõje nyújthat be csõdeljárás lefolytatása iránti kérelmet.
<br>Hasonló a helyzet a felszámolási eljárás vonatkozásában is.
<br>Erre tekintettel elsõdlegesen az vizsgálandó, hogy mi a Kbt. 46. § (1) bekezdés a) pontjában meghatározott kizáró ok valós tartalma, lényege és rendeltetése. E szakasszal azt kívánta biztosítani a jogalkotó, hogy ne vehessenek részt a közbeszerzési eljárásban olyan ajánlattevõk, akik esetében már a megszüntetésüket jelentõ eljárások folyamatban vannak. A csõd-, a felszámolási, illetve a végelszámolási eljárás lényege az, hogy jogutód nélkül megszüntetésre kerül az adott szervezet.
<br>A Döntõbizottság áttekintette a csõdeljárásról, a felszámolási eljárásról és a végelszámolásról szóló 1991. évi XLIX. törvény - az ügy elbírálására irányadó idõszakban hatályos - rendelkezéseit. A Döntõbizottságnak ugyanis a most hatályos törvényi rendelkezéseket kell összevetnie a Kbt. 46. § (1) bekezdés a) pontjában foglaltakkal.
<br>E törvény 1. § (3) bekezdése szerint: "a felszámolási eljárás olyan eljárás, amelynek célja, hogy a fizetésképtelen adós jogutód nélküli megszüntetése során a hitelezõk e törvényben meghatározott módon kielégítést nyerjenek." A jogalkotó meghatározta a fenti definícióban használt fogalmakat is:
<br>- adós fogalma 3. § (1) bekezdés b) pontja
<br>- fizetésképtelenség fogalma 27. § (2) bekezdése.
<br>A jogalkotó az 1991. évi XLIX. törvény 24., 25., 26., 27. §-ában részletesen szabályozta, mi történik a hitelezõi kérelem benyújtását követõen. A kérelemrõl nyilatkozni kell az adósnak, a kérelmet a bíróság megvizsgálja, szükséges-e hiánypótlás stb., a bíróság megvizsgálja az adós fizetésképtelenségét, a kiegyenlítésre 30 napos határidõt engedélyezhet. A 27. § (1) bekezdése kimondja, hogy amennyiben a bíróság megállapítja az adós fizetésképtelenségét, akkor az adós felszámolását végzéssel elrendeli.
<br>E szakaszokban a jogalkotó végig a kérelem kifejezést használta mindaddig, amíg a bíróság valamilyen vonatkozásban döntést nem hoz. Erre tekintettel a Döntõbizottság álláspontja szerint különbség van a kérelem benyújtása és a között, hogy a kérelemrõl a bíróság döntött-e. A fentiekben ismertetett jogi szabályozás alapján nem vonható le következtetés arra, hogy a kérelem benyújtásától kezdõdõen jogkövetkezmények terhelnék az adóst.
<br>Jogkövetkezményeket a jogágak általában a bíróság döntéséhez fûznek, méghozzá a felszámolással kapcsolatosan ahhoz, hogy a bíróság megállapítja a fizetésképtelenséget, és elrendeli a felszámolást. Ez tükrözõdik a cégnyilvántartásról, a cégnyilvánosságról és a bírósági eljárásról szóló 1997. évi CXLIV. törvény rendelkezéseiben is, mely szerint a bíróság döntése alapján kerül megállapításra a felszámolás, és ehhez fûzi a bejegyzési és közzétételi kötelezettséget a törvény.
<br>A Döntõbizottságnak tehát a fentiekre tekintettel arról kellett dönteni, hogy a felszámolásról szóló törvényi rendelkezéseket miként kell alkalmazni a Kbt. kizáró rendelkezése vonatkozásában. Erre tekintettel a Döntõbizottság megítélése szerint nem bír relevanciával, hogy a felszámolási eljárás számos idõpontjához egyébként más jogágak milyen jogkövetkezményeket fûznek.
<br>A Döntõbizottság álláspontja szerint a Kbt. 46. § (1) bekezdés a) pontjának kizáró rendelkezése vonatkozásában az bír relevanciával, hogy a bíróság megállapította-e az adós fizetésképtelenségét és elrendelte-e a felszámolását. A felszámolás elrendelését követõen állapítható meg, hogy az adott szervezet ténylegesen felszámolási eljárás alatt áll, és a Kbt. 46. § (1) bekezdés a) pontja ezt a körülményt határozta meg kizáró okként.
<br>Tényként megállapítható, hogy a bíróság ezt nem állapította meg, erre tekintettel a benyújtott jogorvoslati kérelmek alaptalanok.
<br>A Döntõbizottság álláspontja szerint ezt támasztja alá a Pest Megyei Bíróság tájékoztatása is, melyben közölte a bíróság, hogy a benyújtott kérelemrõl még nem döntött, így az adós fizetésképtelensége megállapítva és felszámolás elrendelve nincs.
<br>A Döntõbizottság nem ítélte alaposnak a hamis adatszolgáltatással kapcsolatos elõterjesztett kérelmi elemeket sem.
<br>A Döntõbizottság rá kíván mutatni e kérelmi elemek vonatkozásában arra, hogy a hamis adatszolgáltatás megállapítására nem nyújtanak jogalapot az eltérõ jogi álláspontok.
<br>Jelen esetben a tények egyértelmûen ismertek és nem voltak hamisak az eljárás résztvevõi elõtt, erre tekintettel fogalmilag is kizárt a hamis adatszolgáltatás vizsgálata.
<br>A Döntõbizottság a Kbt. 76. § (1) bekezdés b) és c) pontjában meghatározott hatáskörében eljárva - a fenti indokokra tekintettel - a Kbt. 88. § (1) bekezdés a) pontja alapján utasította el a kérelmezõk jogorvoslati kérelmét.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 29.
<br>
<br>Dr. Nagy Gizella s. k.,	Székelyné Bihari Mária s. k.,
<br>közbeszerzési biztos	közbeszerzési biztos
<br>
<br>Dr. Bíró László s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br><br></body></html>