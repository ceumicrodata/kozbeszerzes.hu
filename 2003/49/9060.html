<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (9060)
</h2>
<br>1024 Budapest, Margit krt. 85.
<br>Ikt.sz.: D.463/15/2003.
<br>
<br>Tárgy: a Mindigfa Bt. jogorvoslati kérelme a Budapest Fõváros III. Kerületi Önkormányzat közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottsága Mindigfa Faipari, Kereskedelmi és Szolgáltató Bt. (2500 Esztergom, Erzsébet királyné úja 41/1., képviseli: dr. Papcsák Ferenc ügyvéd, 2083 Solymár, Panoráma u. 67., a továbbiakban: kérelmezõ) jogorvoslati kérelmének, melyet a Budapest Fõváros III. Kerület, Óbuda-Békásmegyer Önkormányzat (1033 Budapest, Fõ tér 3., a továbbiakban: ajánlatkérõ) "zöldterületek és játszóterek felújítása és átépítése" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 40. § (5) bekezdését.
<br>A Döntõbizottság ajánlatkérõt 2 000 000 Ft, azaz kettõmillió forint bírsággal sújtja. Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:
<br>Ajánlatkérõ 4870/2003 számon ajánlati felhívást tett közzé nyílt eljárás megindítására 2003. július 9-én, a Közbeszerzési Értesítõ 28. számában.
<br>Az ajánlati felhívás 3. a) pontja szerint beszerzés tárgya és mennyisége: "zöldterületek és játszóterek felújítása és átépítése a dokumentációban meghatározottak szerint, a III. ker. közigazgatási területén megjelölt 9 területen". Ajánlatkérõ az egyes területekre részajánlat tételére lehetõséget biztosított. Ajánlatkérõ biztosította a hiánypótlás lehetõségét is.
<br>Valamennyi terület vonatkozásában mûszaki dokumentációt is készített, melyben kiviteli tervet és részletes költségvetési kiírást bocsátott az ajánlattevõk rendelkezésére.
<br>A költségvetési kiírásban, valamint a "tervdokumentációkban szereplõ javasolt parképítési elemek és beszerzési lehetõségük" címû dokumentációban ajánlatkérõ részletezte az elvégzendõ feladatokat és a beépítésre tervezett eszközöket. A megnevezett gyártmány, illetve típus mellett megnevezte a forgalmazót és a lehetséges beszerzési helyeket. A dokumentáció részeként ajánlatkérõ "vállalkozási szerzõdés tervezet"-et is készített. A szerzõdés 1. pontja az alábbi szöveget tartalmazta: "A vállalkozó a dokumentációban lévõ költségvetési kiírás tételeitõl sem tartalomban, sem minõségben nem térhet el."
<br>Ajánlatkérõ rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, meghatározta a részszempontokat, súlyszámokat, értékelési ponthatárokat és az értékelés módszerét.
<br>Az ajánlati felhívás dokumentációját a Pannon Park Forest Kft., a Lián Kht., a PLANORG'95 Kft., az OTTO Hungária Kft., a FÕKERT Parképítõ Kft., a FITO System Kft., a FÕKERT Parkfenntartó Kft., a "ZÖLD III. kerületért 2003. Konzorcium" vásárolták meg.
<br>2003. július 28-án ajánlatkérõ konzultációt tartott, melyen ajánlattevõk közül a FITO SYSTEM Kft., a LIÁN Kht., valamint a Planorg '95 Kft. képviselõi vettek részt. Arra a kérdésre, hogy "lehet alternatívát adni a játszószerekre" ajánlatkérõ azt a választ adta, hogy "nem, csak a dokumentációban megadott játszószereket lehet beépíteni." A 2003. augusztus 5-én megtartott második konzultáción arra a kérdésre, hogy "a vállalkozási szerzõdést lehet változtatni, vagy így kell elfogadni" ajánlatkérõ azt a választ adta, hogy "így kell elfogadni, nem lehet változtatni."
<br>2003. augusztus 8-án a Fõkert Kft. kérdésére, mely szerint: "azokon a játszószereken, ahol FITO SYSTEM játszószereket kell kihelyezni, ott a fenti ajánlattevõ elõnyt élvez a többi ajánlattevõvel szemben. Hogyan kívánja az ajánlatkérõ biztosítani az esélyegyenlõséget?" Ajánlatkérõ az alábbi választ adta: "A játszószerek kiválasztásánál a minõséget és a kedvezõ árat tartottuk szem elõtt. Nem csak egy típusú játszószer került kiírásra."
<br>A 2003. augusztus 19-i ajánlattételi határidõre a Pannon Park Forest Kft., a Lián Kht., a PLANORG'95 Kft., a FÕKERT Parképítõ Kft., a FÕKERT Parkfenntartó Kft. és a "ZÖLD III. kerületért 2003. konzorcium" tett ajánlatot. Hiánypótlási eljárást követõen az ajánlatkérõ elvégezte az ajánlatok elbírálását, majd a 2003. szeptember 10-i eredményhirdetésen az I., II., V., VI. részben a Pannon Park Forest Kft.-t, míg a többi részfeladatban a FÕKERT Parkfenntartó Kft.-t hirdette ki nyertesként. A nyertes ajánlatot követõ legkedvezõbb ajánlatot az I., II., III., VIII., IX. részfeladatoknál a LIÁN Kht., a IV., VII. részfeladatoknál a "Zöld III. kerületért 2003. Konzorcium", az V. részfeladatnál a Fõkert Parkfenntartó Kft. tette.
<br>Ajánlatkérõ a nyertes ajánlattevõkkel a vállalkozási szerzõdéseket 2003. október 1-jén megkötötte.
<br>Kérelmezõ 2003. szeptember 15-én nyújtott be jogorvoslati kérelmet, majd hiánypótlást követõen a jogorvoslati eljárás szeptember 16-án indult meg.
<br>A tárgyalás során pontosított kérelmében kérte jogsértés megállapítását, a dokumentáció jogsértõ részének megsemmisítését. Kérte, hogy a Döntõbizottság hívja fel az ajánlatkérõt a Kbt. szabályainak megfelelõ eljárásra, kötelezze a költségek viselésére, ideiglenes intézkedésként kérte a közbeszerzési eljárást lezáró szerzõdés megkötésének megtiltását.
<br>Elõadta, hogy 2003. július 25-én a LIÁN Kht. árajánlatot kért tõle "AGROPACK" és "LAPPSET" gyártmánynak megfelelõ típusú játszószerekre budapesti III. kerületi szállítással. Kérelmezõ "eibe" típusú játszószerekbõl adott a megadott eszközöknek megfelelõ ajánlatot. A jogsértõ tartalmú dokumentációról 2003. szeptember 2-án szerzett tudomást, amikor a LIÁN Kht. tájékoztatta, hogy a "III. Kerületi Önkormányzat kérésére nem helyettesítheti a tervdokumentációban szereplõ játszószereket a kérelmezõ által forgalmazottakkal."
<br>Álláspontja szerint a dokumentáció, illetve annak részét képezõ kiviteli tervekben az ajánlatkérõ az egyes játszóterek kialakítása során konkrét - gyártó és típus szerint is meghatározott - játszóeszközöket tüntetett fel, és ezeket mint kötelezõen megvalósítandó feladatot nevezte meg a pályázati dokumentáció részét képezõ költségvetési kiírásban. Ezzel megsértette a Kbt. 33. § (1) bekezdését, mely szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>Ajánlatkérõ a kérelemmel kapcsolatos észrevételében és a jogorvoslati eljárás során tartott tárgyaláson tett nyilatkozatában jogszerûnek tartotta eljárását, és kérte a kérelem elutasítását elsõsorban az ügyfélképesség hiánya és elkésettség, másodsorban megalapozatlanság jogcímén.
<br>Elõadta, hogy kérelmezõ a támadott közbeszerzési eljárásban nem lehetett volna önálló ajánlattevõ, ezért a Kbt. által megkívánt érdekeltsége nem áll fenn. Elõadta továbbá, hogy kérelmezõ jogorvoslati kérelme elkésettnek is minõsül tekintettel arra, hogy az ajánlattételi határidõ 2003. augusztus 19. volt, és a 15 napos jogvesztõ határidõt ettõl az idõponttól kell számolni. Álláspontja szerint, ha az ajánlattételi határidõn belül értesült kérelmezõ a LIÁN Kht.-tõl a közbeszerzési eljárásról, a kérelmét elkésetten nyújtotta be.
<br>Hivatkozott továbbá arra, hogy a Kbt. 40. § (1) bekezdése alapján köteles a beszerzés tárgyára vonatkozó részletes mûszaki leírást adni. E kötelezettsége keretében bocsátotta ajánlattevõk rendelkezésére a kiviteli tervet, melynek szükségszerû eleme a konkrétan meghatározott elemek megjelölése, mert csak ez esetben készíthetõ pontos költségszámítás a kivitelezésre vonatkozóan. A tervdokumentációban szereplõ parképítési elemek mint javasolt elemek kerültek rögzítésre. A konkrét játszószerek megjelölésére a minõségre és szabványosságra vonatkozó útmutatásként került sor.
<br>Egyéb érdekeltként a Döntõbizottság felhívására a LIÁN Kht. nyilatkozatot tett, melyben elõadta, hogy árajánlatot kért kérelmezõtõl, mert kérelmezõ termékeivel kívánt ajánlatot tenni, azonban amikor ajánlatkérõtõl a konzultáción értesült, hogy csak a dokumentációban elõírt típusú játszószerek telepíthetõk, értesítette kérelmezõt, hogy ajánlatát nem tudja felhasználni. Elõadta továbbá, hogy a jogorvoslati kérelemmel egyetért, megítélése szerint nem határozhatja meg ajánlatkérõ a beszerzés tárgyát konkrét gyártmányok alkalmazásának elõírásával.
<br>A Döntõbizottság megállapította, hogy a jogorvoslati kérelem az alábbi indokok alapján alapos.
<br>A Döntõbizottságnak elsõdlegesen azt kellett vizsgálnia, hogy a kérelmezõ rendelkezik-e ügyfélképességgel.
<br>A Kbt. 79. § (3 ) bekezdése szerint a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.
<br>A Döntõbizottság megállapította, hogy kérelmezõ ügyfélképessége fennáll, mert jogos érdekeit a közbeszerzési eljárás során sérelem érte az alábbiak szerint. Kérelmezõ ajánlatot nem nyújtott be, azonban a LIÁN Kht., mint az eljárás ajánlattevõje alvállalkozóként kívánta az eljárásba bevonni. Ez azért nem valósulhatott meg, mert ajánlatkérõ kizárta azt, hogy a dokumentációban felsorolt termékeken kívül más gyártmányokkal ajánlatot lehessen tenni. A LIÁN Kht. egyetértett a dokumentáció elõírásainak jogsértõ voltával, s nyilatkozatában támogatta a kérelmezõ jogorvoslati szándékát.
<br>A Döntõbizottságnak ezt követõen azt kellett vizsgálnia, hogy a jogorvoslati kérelem a törvényes határidõn belül került-e elõterjesztésre.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Kérelmezõ és a LIÁN Kht. egybehangzó nyilatkozata alapján megállapítást nyert, hogy kérelmezõ a Kbt. szabályaiba ütközõ jogsértésrõl 2003. szeptember 2-án szerzett tudomást, így ettõl az idõponttól kell a 15 napos jogvesztõ határidõt számítani. A kérelmezõt ugyanis a LIÁN Kht. ezen a napon tájékoztatta arról, hogy a közbeszerzési eljárásban az ajánlatkérõ csak a dokumentációban megjelölt gyártmányokat fogadja el, így nem tud kérelmezõ termékeivel ajánlatot tenni. Fentiek alapján a Döntõbizottság a jogorvoslati kérelmet a jogvesztõ határidõn belül elõterjesztettnek fogadta el.
<br>A Kbt. 33. § (1) bekezdése szerint az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.
<br>A Kbt. 40. § (5) bekezdése kimondja, hogy az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.
<br>A Döntõbizottság megvizsgálta a dokumentáció tartalmát és megállapította, hogy a költségvetési kiírásokban konkrét gyártmányú és típusú játszószerek kerültek megnevezésre. Többek között a II. számú területre vonatkozóan 3. oldalon "AGROPACK KS 1600 Waldi, AGROPACK KS 510 négyüléses mérleghinta", az V. sz. területre vonatkozóan 3. oldalon "AXIS S 'kerítésmezõ kihelyezése AXOR oszlopokkal," Bendegúz játszószerek LH-2 kétüléses lengõhinta", a VIII. terület vonatkozásában a 4. oldalon "LAPPSET" típusú hintakeret, párduc ösvény mászóka" stb.
<br>Ajánlatkérõ a dokumentációhoz csatolt vállalkozási szerzõdéstervezet 1. pontjában azt rögzítette, hogy a költségvetési kiírás tételeitõl sem tartalomban sem minõségben nem lehet eltérni, majd a 2003. július 28-i konzultáción úgy nyilatkozott, hogy nem lehet alternatívát adni a játszószerekre és a 2003. augusztus 5-én tartott konzultáción kijelentette, hogy a vállalkozási szerzõdés tartalmát megváltoztatni nem lehet.
<br>A Döntõbizottság fentiek alapján nem fogadta el ajánlatkérõnek azon hivatkozását, hogy fenti elõírások csak javaslatoknak minõsültek és csak a beszerzési tárgy egyértelmû jellegének meghatározására szolgáltak.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva - a fenti indokokra tekintettel - a 88. § (1) bekezdés d) pontja alapján állapította meg, hogy ajánlatkérõ megsértette a Kbt. 40. § (5) bekezdésében foglaltakat és kérelmezõt éppen azzal zárta ki az ajánlattételben való közremûködésbõl, hogy a beszerzés tárgyát gyártmány illetve típus szerint korlátozta.
<br>A Döntõbizottság ideiglenes intézkedést nem alkalmazott, mivel annak törvényi feltételei a rendelkezésre álló iratok szerint nem álltak fenn.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés súlyára, a közbeszerzés tárgyára és értékére tekintettel kétmillió forint összegû bírság kiszabását tartotta indokoltnak.
<br>A Döntõbizottság a közbeszerzési eljárás iratai alapján megállapította, hogy ajánlatkérõ bizottsági formában hozta meg döntéseit, erre tekintettel személyi felelõsségre nem vonható le következtetés.
<br>A Döntõbizottság a Kbt. 88. § (1) bekezdés h) pontja alapján döntött az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 22.
<br>
<br>Dr. Telek Katalin s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Engler Magdolna s. k.,
<br>közbeszerzési biztos
<br>
<br>
<br><br></body></html>