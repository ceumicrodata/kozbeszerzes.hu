<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8672)
</h2>
<br>1024 Budapest, Margit krt. 85.
<br>Ikt.sz.: D.421/16/2003.
<br>
<br>Tárgy: a Consact Kft. jogorvoslati kérelme a Szegedi Tudományegyetem Általános Orvostudományi Kar közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Consact Minõségfejlesztési és Tanácsadó Kft. (1081 Budapest, Kiss József u. 8., képviseli: dr. D. Horváth László ügyvéd, 1061 Budapest, Andrássy út 31., a továbbiakban: kérelmezõ) által a Szegedi Tudományegyetem Általános Orvostudományi Kar (6725 Szeged, Dugonics tér 13., képviseli: dr. Nagymihály Tamás ügyvéd, 6722 Szeged, Gogol u. 6., I. 2., a továbbiakban: ajánlatkérõ) "az ajánlatkérõ SZTE ÁOK 31 közvetlen és 7 közvetett betegellátó egységben (egyetemi gyógyszertár, gazdasági igazgatóság és orvoskari üzemek) integrált minõség-, környezetirányítási és munkahely-biztonsági rendszer kiépítése, bevezetése és nemzetközi tanúsíttatásra történõ felkészítése az alábbi nemzetközi és nemzeti sztenderdek szerint: MSZ EN ISO 9001: 2001; MSZ EN ISO 14001: 1997; OHSAS 18001: 2002, kórházi ellátási sztenderdek kézikönyv" tárgyú közbeszerzési eljárása ellen benyújtott jogorvoslati kérelmet elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg.
<br>Ajánlatkérõ a Közbeszerzési Értesítõ 2003. május 28-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.
<br>Ajánlatkérõ az ajánlati felhívás 9. pontjában az alábbiakat határozta meg:
<br>"9. A pénzügyi ellenszolgáltatás teljesítésének feltételei, illetve hivatkozásra vonatkozó elõírásokra: a szolgáltatás ellenértékének kiegyenlítése, a részszolgáltatásokat követõ 30 naptári napos átutalással történik. Ennél kedvezõbb ajánlat is tehetõ. Elõleg nem fizethetõ. A szolgáltatás díjának 20%-a a sikeres tanúsítást követõen fizethetõ ki."
<br>Az ajánlatok elbírálásának szempontja az összességében legelõnyösebb ajánlat volt, melyhez ajánlatkérõ az ajánlati felhívásban meghatározta a bírálati részszempontokat a hozzájuk tartozó súlyszámokkal és az értékelés módszerét.
<br>Ajánlatkérõ az ajánlati felhívás 11. a) és b) pontjában meghatározta az alkalmasság igazolása körében csatolni kért iratok körét, valamint az alkalmatlanná minõsítés feltételeit.
<br>Ajánlatkérõ dokumentációt is készített, mely tartalmazta az ajánlatok elkészítéséhez szükséges információkat. Az ajánlati dokumentációban ajánlatkérõ meghatározta, hogy amennyiben eltérés található az ajánlati felhívás és az ajánlati dokumentáció között, ebben az esetben az ajánlati felhívásban szereplõ adatok és rendelkezések az elsõdlegesek, illetõleg irányadóak.
<br>Ajánlatkérõ az ajánlati dokumentáció részét képezõ szerzõdéstervezet 8.1. pontjában az alábbiakat is feltüntette:
<br>"A szerzõdés tárgyát képezõ feladat elvégzésének teljes ellenértéke ... Ft, azaz ... forint, amely összeget megbízó a számlabenyújtást követõ 10 banki napon belül a melléklet szerinti összegekben utalja át megbízó ... Banknál vezetett ... sz. számlájára"
<br>2003. július 8-ig, az ajánlattételi határidõig a kérelmezõ, az ADWARE Q1 Kft., a QUALIMED Kft., a Szenzor Gazdaságmérnöki Kft., a Navigator Kft., a Controll Rt. és a QUALIPROD Kft. nyújtott be ajánlatot.
<br>Ajánlatkérõ a 2003. augusztus 15-i eredményhirdetésen kihirdette, hogy a nyertes a Controll Kft. ajánlata lett, míg kérelmezõ ajánlatát érvénytelennek nyilvánította.
<br>A kérelmezõ ajánlatának érvénytelenségi okát ajánlatkérõ az alábbiakban jelölte meg:
<br>"3. Consact Kft. ajánlatában több helyen kifejezett nyilatkozattal 10% visszatartását vállalja a sikeres auditig, amely nem felel meg az ajánlatkérõ által támasztott követelményeknek, így ajánlata érvénytelen."
<br>Kérelmezõ 2003. augusztus 25-én nyújtott be jogorvoslati kérelmet a Döntõbizottsághoz, melyet a jogorvoslati eljárás során tartott tárgyaláson pontosított. Kérelmezõ pontosított kérelmében kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, továbbá ideiglenes intézkedésként tiltsa meg a szerzõdés megkötését, és ajánlatkérõt marasztalja a költségekben.
<br>Kérelme indokolásául elõadta, hogy ajánlatának kidolgozásakor a felhívás rendelkezéseit összevetve a dokumentáció szerinti szerzõdés tartalmával észlelte, hogy eltérés van a fizetési feltételekben, és ennek alapján úgy értékelte, hogy a 20%-os visszatartás technikai jellegû megoldás lesz, ami a beszerzés tárgyával kapcsolatos szakmában szokásos és az adójogszabályoknak is megfelel. Eszerint a vállalkozó a részteljesítésekkor a teljes részletrõl kiállítja a számlát, amire a teljesítés megtörtént, de a megrendelõ azt nem fizeti ki csak 80%-os mértékben, míg a fennmaradó részt a tanúsítás megtörténtét követõ 30 napon belül külön felszólítás nélkül fizeti meg. Ezt elfogadta, és mivel külön szabályozást ezzel kapcsolatban ajánlatkérõ nem írt elõ, ezért ezt nem részletezte ajánlatában. Ezen felül, ettõl függetlenül ajánlotta fel ajánlatának II. 3. pontjának 2. sz. mellékletében, hogy az egyes részfeladatok elfogadásakor azokat csak 90%-os mértékben tekinti teljesítettnek és 10%-ot csak a tanúsítás sikerének elõsegítése esetén tekint teljesítettnek. Ezt a 10%-ot csak a tanúsítás igazolását követõen számlázza le, ekkor válik csak kötelezetté ajánlatkérõ. Ez azt a fizetési metódust nem befolyásolja, amit ajánlatkérõ feltételként szabott meg, de egyrészt könnyíti ajánlattevõ áfabefizetésbõl származó terheit, másrészt kedvezõbb jogi helyzetbe hozza ajánlatkérõt, mivel e mértékig nincs vele szemben kiállított érvényesíthetõ követelést tartalmazó számla. Álláspontja szerint ajánlata nem tér el ajánlatkérõ feltételeitõl, hanem azt elfogadva meghaladja azt és kedvezõbb ajánlatkérõ számára; téves tehát ajánlatkérõ minõsítése a 10% tekintetében, hiszen ez nem visszatartás, hanem azt meghaladó jogi és számszaki kedvezmény. Álláspontja szerint ajánlatkérõnek, amennyiben ez számára nem volt egyértelmû, akkor a Kbt. 57. §-a rendelkezései szerint felvilágosítást kellett volna kérnie, nem pedig érvénytelenné nyilvánítania az egyébként legalacsonyabb árat tartalmazó ajánlatot.
<br>Ajánlatkérõ a jogorvoslati kérelemre tett írásbeli észrevételében és tárgyaláson tett nyilatkozatában elõadta, hogy kérelmezõ ajánlata azért érvénytelen, mert kérelmezõ nem tett a 20%-os díjvisszatartás tekintetében egyértelmû kifejezett nyilatkozatot, sõt ezt az ajánlatában egyáltalán nem szerepeltette és erre nem is utalt. Ennek alapján érvénytelen a kérelmezõ ajánlata, hiszen nem felel meg az ajánlati felhívás 9. pontjában meghatározott 20%-os visszatartási feltételnek. Álláspontja szerint nem fogadható el kérelmezõ azon kifogása sem, hogy a dokumentáció, illetve a szerzõdéstervezet nem tartalmazza külön a 20% megjelölését, hiszen az ajánlati felhívásnak való megfelelés önállóan is nevesítve érvényességi feltétel volt. A dokumentáció is tartalmazta, hogy az ajánlati felhívástól való eltérõ tartalmú dokumentációs rendelkezés esetén az ajánlati felhívás az irányadó. Álláspontja szerint a kérelmezõ ajánlatának 7., 31., 32., 33. és 36. oldalain tett nyilatkozatai egyértelmûvé teszik, hogy csupán 10%-os mértékig határozta meg a sikeres auditig visszatartható díjat, mert egyszer sem tesz említést a 20%-os visszatartásról, illetve sikerdíjról, a két utóbbi oldalon pedig kifejezetten 10%-os visszatartásról nyilatkozik. Álláspontja szerint kérelmezõ ajánlatában szereplõ fizetési feltételek, illetve visszatartás egyértelmû volt, az kifejezetten 10%-ra vonatkozott, tehát nem volt olyan kérdés, amit meg kellett volna adott esetben kérdeznie.
<br>Fentiek alapján kérte a megalapozatlan jogorvoslati kérelem elutasítását.
<br>Egyéb érdekeltek a jelen eljárás szempontjából releváns érdemi észrevételt nem tettek.
<br>A Döntõbizottság 2003. augusztus 26-án D.421/3/2003. számú határozatával ideiglenes intézkedésként a szerzõdés megkötését megtiltotta.
<br>A Döntõbizottság az alábbiak szerint megállapította, hogy a jogorvoslati kérelem megalapozatlan.
<br>A Kbt. 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Kérelmezõ ajánlatában a visszatartással kapcsolatban az alábbiakat tüntette fel:
<br>
<br>8. Garanciák 4. pont (33. oldal)
<br>"A CONSACT vállalja, hogy a vállalási díj 10%-át a tanúsítás sikeres megszerzéséig nem számlázza le a SZTE ÁOK felé. Abban az esetben, ha a munka befejezését követõ 3 hónapon belül a SZTE ÁOK nem kezdi meg a kiépített rendszer tanúsíttatását, úgy a CONSACT jogosult a 10% visszatartott díj leszámlázására."
<br>Javaslat a fizetés ütemezésére (36. oldal)
<br>"- a vállalási díj 10%-át a fizetendõ részletekbõl levontuk, és csak a sikeres tanúsítást követõen szintén részletekben számlázzuk le."
<br>A Döntõbizottság - kérelmezõ által is elismerten - megállapította, hogy kérelmezõ ajánlatában a 20%-os visszatartásra vonatkozó nyilatkozat nem található. A Döntõbizottság álláspontja szerint a kérelmezõ ajánlatában található általános elfogadó nyilatkozat - melyben kérelmezõ a szerzõdéstervezet feltételeinek elfogadásáról nyilatkozott - nem tekinthetõ a 20%-os visszatartásról szóló kifejezett nyilatkozatnak, hiszen a szerzõdéstervezet ezzel kapcsolatos rendelkezést nem is tartalmazott. A kérelmezõ ajánlatában több helyen is szerepeltetett visszatartással, késõbbi számlázással kapcsolatban 10%-os ajánlati elemet ez azonban nem felel meg az ajánlati felhívás 9. pontjában meghatározott 20%-os visszatartásnak. A kérelmezõ ajánlatában szereplõ visszatartással kapcsolatos ajánlati elemek sem összegszerûségében, sem ütemezését tekintve nem felelnek meg az ajánlati felhívás 9. pontjában meghatározottaknak.
<br>A fentiek alapján a Döntõbizottság megállapította, hogy kérelmezõ ajánlata a 20%-os visszatartással kapcsolatban nem felel meg az ajánlati felhívás elõírásainak, ezért ajánlata a Kbt. 52. § (2) bekezdés d) pontja szerint érvénytelen. Ennek megfelelõen ajánlatkérõ döntése, mellyel a kérelmezõ ajánlatát érvénytelenné nyilvánította, jogszerû volt, így a jogorvoslati kérelem megalapozatlan.
<br>A Döntõbizottság rámutat arra, hogy kérelmezõ ajánlatában nem volt a 20%-os visszatartással kapcsolatos rendelkezés, így nem is volt olyan ellentmondás az ajánlatban, amit a Kbt. 57. § (1) bekezdése alapján tisztázni lehetett volna.
<br>Az elõzõekben kifejtettek szerint a Döntõbizottság a Kbt. 76. § (1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította, és a jogorvoslati eljárásban keletkezett költségek viselésérõl a Kbt. 88. § (1) bekezdés h) pontjában foglaltak szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 23.
<br>
<br>Dr. Nagy László Gábor s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br><br></body></html>