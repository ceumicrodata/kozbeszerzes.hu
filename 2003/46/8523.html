<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8523)
</h2>
<br>1024 Budapest, Margit krt. 85.
<br>Ikt.sz.: D.458/6/2003.
<br>
<br>Tárgy: a Schneider Electric Hungária Villamossági Rt. jogorvoslati kérelme a Fõvárosi Önkormányzat Szt. István Kórház és Rendelõintézet közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Schneider Electric Hungária Villamossági Rt. (1117 Budapest, Hauszmann Alajos u. 3/B., a továbbiakban: kérelmezõ) jogorvoslati kérelmét, melyet a Fõvárosi Önkormányzat Szt. István Kórház és Rendelõintézet (1096 Budapest, Nagyvárad tér 1., nevében eljár: S & G Consulting Kft., 1063 Budapest, Szinyei Merse Pál u. 8., a továbbiakban: ajánlatkérõ) "Szent István Kórház elektromos elosztóhálózatának rekonstrukciója" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. július 16-án a Közbeszerzési Értesítõ 29. számában 5052/2003 számon ajánlati felhívást tett közzé a rendelkezõ részben megjelölt tárgyban.
<br>A felhívás 3. c) pontjában részajánlat tétel lehetõségét kizárta.
<br>A felhívás 4. pontjában meghatározta, hogy a kivitelezést legkésõbb 2004. március 31-ig be kell fejezni. Ajánlatkérõ elõteljesítést is elfogad.
<br>A 6. c) pontban elõírta, hogy az ajánlat nyelve magyar.
<br>A felhívás 9. pontja a pénzügyi ellenszolgáltatás teljesítésének feltételei, illetve hivatkozás a vonatkozó elõírásokra: részszámla(ák) benyújtásának feltétele: a számlázási ütemterv szerinti igazolt teljesítési jegyzõkönyv. A végszámla benyújtásának feltétele: sikeres mûszaki átadás-átvételi jegyzõkönyv. Számlák kiegyenlítése 30 naptári napon belül történik.
<br>Az ajánlati felhívás 11. b) pontjában az alkalmatlanná minõsítés szempontjaként többek között szerepel, hogy
<br>- az utóbbi 3 évben nem rendelkezik legalább 1 db mûködõ egészségügyi létesítményben végzett, legalább bruttó 100 M Ft értékû, 60 napnál nem régebbi keltezésû referencialevéllel igazolt villanyszerelési referenciával,
<br>- nem rendelkezik bármely nemzeti rendszerben akkreditált minõségbiztosítási tanúsítással. Az elõírt referenciaérték nem adódhat több referencia összevonásából.
<br>Az ajánlati felhívás 13. a) pontjában rögzítette, hogy az elbírálás szempontja az összességében legelõnyösebb ajánlat.
<br>Az ajánlati felhívás 13. b) pontjában megadta a részszempontokat és a hozzájuk rendelt súlyszámokat az alábbiak szerint:
<br>részszempontok	súlyszámok
<br>- ajánlati ár 20
<br>- szerzõdéses mellékfeltételek	14
<br>- teljesítési határidõ (az elõírtnál max. 30 nappal lehet csak rövidebb)	4
<br>- teljesítési határidõhöz kapcsolódó kötbér (max. 500 E Ft/nap)	
<br>- jólteljesítési garancia mértéke (ajánlati ár nettó értékének max. 5%-a lehet)
<br>- vállalt garancia idõtartama (max. 3 év)	3
<br>Meghatározta, hogy részszempontok szerint az értékelés során 1-10-ig adhatóak a pontok. A ponthatárok közötti pontszámok számításának módszere, mely minden részszempont esetén azonos: legkedvezõbb ajánlat 10 pontot, a többi ajánlat pontszáma arányosítással kerül kiszámításra.
<br>A felhívás 16. Egyéb információk pontjában rögzítette, hogy
<br>- Az ajánlati felhívás részét képezik a Kbt. 59. § (2)-(5) bekezdéseiben foglaltak.
<br>- Az ajánlathoz mellékelni kell 90 napnál nem régebbi keltezésû cégkivonatot, aláírási címpéldányt.
<br>- Írásbeli nyilatkozatot és hatósági igazolásokat a Kbt. 46. § (4)-6) bekezdései szerint.
<br>- Helyszíni bejárást és konzultációs lehetõséget biztosít.
<br>- Ajánlattevõnek csatolnia kell érvényes felelõsség biztosítási kötvény másolatát. Érvénytelen az ajánlat, ha az ajánlattevõ az ajánlattétel idõpontjában nem rendelkezik legalább 100 millió Ft/év nagyságrendû biztosítással.
<br>- Ajánlatkérõ az eljárás során a Kbt. 43. § (5) alapján hiánypótlási lehetõséget biztosít ajánlattevõknek.
<br>Ajánlatkérõ a részletes feltételekrõl dokumentációt készített, melynek 4. fejezete a részletes szerzõdési feltételeket tartalmazta.
<br>Ajánlatkérõ a dokumentáció 6. Útmutató az ajánlattevõk részére címû fejezetben részletesen meghatározta, hogy az ajánlat összeállításánál miképpen kell eljárni, ehhez iratmintákat is mellékelt.
<br>Az Útmutató 10. pontjában részletesen leírta az ajánlatkérõ, hogy többek között érvénytelen az ajánlat, ha:
<br>"c) Az ajánlat nem felel meg az ajánlati felhívásban, illetõleg az ajánlati dokumentációban meghatározott feltételeknek, így különösen
<br>- az ajánlatot aláíró személy a cégjegyzési (képviseleti) jogosultságát nem igazolta az ajánlati feltételekben meghatározott módon,
<br>- az ajánlattevõ nem mellékelte a Kbt. 46. §-ban meghatározott nyilatkozatot és az igazolásokat, a hiánypótlási lehetõség ellenére sem,
<br>- az ajánlat nem felel meg az ajánlati dokumentációban meghatározott tartalmi és alaki érvényességi követelményeknek."
<br>Az Útmutató 12. pontjában leírta, hogy a szerzõdés teljesítését a szerzõdés megkötését követõ elsõ munkanapon haladéktalanul meg kell kezdeni. Az ajánlattevõk vegyék figyelembe, hogy a teljes körû kivitelezési munkákat a megajánlott teljesítési határidõig (melynek legkésõbbi idõpontja 2004. március 31. lehet) kell befejezni, beleértve a mûszaki átadás-átvételi eljárás sikeres lefolytatását és lezárását, a szükséges próbaüzemekkel és hibajavítási munkákkal együtt. A vállalt teljesítési határidõ kötbérköteles határidõnek értendõ.
<br>Az Útmutató 20. pontjában elõírta, hogy részszámlázási lehetõség van, melynek idõpontját, összegét, konkrét mûszaki tartalmát (jól szakaszolható, különválaszthatóan elvégezhetõ és ellenõrizhetõ munkarészben kell meghatározni, százalékban meghatározott mûszaki tartalmat nem fogadunk el) ajánlattevõ "Pénzügyi- és számlázási ütemterv"-ében ismertetni kell.
<br>A részszámlázásra vonatkozó fenti feltételek nem vagy hibás teljesítése az ajánlat érvénytelenségét vonja maga után!
<br>Ajánlattételi határidõre, 2003. augusztus 26-ra öt ajánlat érkezett. Ajánlatot tett a Construm Kft., a Kipszer Rt., a Wol-Elektro Kft., a Siemens Rt. és a kérelmezõ.
<br>Az ajánlatok értékelése során, 2003. szeptember 1-jén, az ajánlatkérõ az alábbiakat állapította meg.
<br>"A Schneider Rt. referenciaismertetése nem felel meg az ajánlati felhívás 11. a) pontjában elõírtaknak.
<br>Területileg illetékes Munkaügyi Központ igazolása hiányzik.
<br>Referencia ismertetése angol nyelvû, referenciaigazolást nem nyújtott be.
<br>A hiánypótlás azonban a miatt oka fogyott, mivel az ajánlattevõ ellentétben az ajánlati felhívás 13. b) pontjában meghatározott, adható teljesítési határidõvel (30 nap) szemben 31 nappal korábbi határidõre tett ajánlatot. Így ajánlata a Kbt. 24. § (2) bekezdésében az ajánlattevõk számára biztosítandó esélyegyenlõség biztosításának megsértése nélkül nem értékelhetõ.
<br>Felelõsség biztosítása az ajánlat elõírt nyelvével szemben angol nyelvû.
<br>Az ajánlatot aláíró személyek aláírási címpéldánya ellentétben az ajánlati felhívás 16. pontjában elõírtakkal, nincs csatolva, olyan címpéldány szerepel, aki az ajánlatot nem írta alá.
<br>A kötelezõen elõírt részteljesítési és számlázási ütemtervet nem a dokumentációban elõírt feltételek szerint adta meg.
<br>Az ajánlat fentiekre tekintettel a Kbt. 43. § (1) bekezdés alapján az 52. § (2) bekezdés d) pontja értelmében érvénytelen."
<br>A fentiekrõl az értesítést kérelmezõnek megküldte, egyidejûleg a többi ajánlattevõt hiánypótlásra szólította fel.
<br>Kérelmezõ 2003. szeptember 11-én nyújtott be jogorvoslati kérelmet, melyben kifogásolja ajánlatkérõ döntését.
<br>Álláspontja szerint az ajánlatkérõ elõírásának foglaltaknak megfelelõen állította össze ajánlatát, mert szerinte:
<br>Ajánlatkérõ a tenderkiírásban lehetõséget adott hiánypótlásra és értékelésében két hiányt jelölt meg.
<br>Egyrészt hivatkozott arra, hogy az ajánlatot nem az a személy írta alá, akinek az aláírási címpéldányát csatolták, másrészt hiányolta, hogy az ajánlat nem tartalmazott részteljesítési és számlázási ütemtervet.
<br>Az elsõnek írt hiányt pótolni tudják, a másodikként írt hiányt hiányként nem tudja elfogadni, miután a megrendelõ a Szent István Kórház, amely - értelemszerûen - nem ütemezte az általa rendelkezésre bocsátandó munkaterületek átadását, hisz az ajánlatokat sem ismerte. Ebbõl viszont egyenesen következik, hogy cégük az ajánlatban konkrét ütemtervet nem adhatott meg, ha a konkrét kivitelezési ütemet a megrendelõvel való egyeztetés során kell kialakítani.
<br>A tenderkiírásban egyik feltételként szerepelt, hogy ajánlattevõk a megadott kivitelezési véghatáridõnél legfeljebb 30 nappal korábbi befejezésre adhatnak ajánlatot.
<br>A megadott kivitelezési véghatáridõ 2004. március 31. napja volt.
<br>Ajánlatukban - számolási hiba következtében - 2004. február 29. napját adták meg befejezési határidõként, ami az ajánlati kiírástól egy, azaz mindösszesen egy nappal tért el.
<br>Ehhez képest a tender értékelésekor 2003. szeptember 1. napján kelt iratában "ajánlatkérõ cégünket kizárta azzal az indokolással, hogy ajánlatuk eltért az ajánlati felhívás 13. b) pontjában meghatározott feltételtõl, ami a Közbeszerzési törvény 24. §-ának (2) bekezdésébe ütközik, ami elõírja az ajánlatkérõnek az ajánlattevõk közötti esélyegyenlõség biztosítását.
<br>Úgy véli, hogy az ajánlattevõk közötti esélyegyenlõség ezzel az egy nappal nem sérült, fõként, hogy lehetõség van az ajánlatot ebben a részében akként kezelni, hogy cégük a lehetõ legkorábbi teljesítési határidõt vállalta a tenderkiírásban megadott kivitelezési véghatáridõhöz képest.
<br>Kéri az ajánlatkérõ közbeszerzési eljárást lezáró döntésének a megsemmisítését, továbbá a Kbt. 82. § (2) bekezdés szerint az eljárás felfüggesztését. Tárgyalás tartását nem kérte.
<br>Ajánlatkérõ észrevételében elõadta, hogy kérelmezõ elismeri a kérelmében, hogy az ajánlatot nem az aláírási címpéldányban megjelölt és jogosult személy írta alá. Kérelmében közli, hogy ezt a hiányosságát pótolni tudná. A Kbt. 43. § (4) bekezdése azonban rögzíti, hogy mely esetekben lehetséges a hiánypótlás biztosítása. Az aláírási címpéldányt az ajánlati felhívás 16. pontjában követeltek meg, s mivel ez nem tartozik sem a 44. §, sem a 46. § igazolásai közé, emiatt a címpéldány pótlására nem adható lehetõség.
<br>Kérelmezõ ajánlatának második érvénytelenségi okaként említett indok tekintetében a kérelmezõ véleményük szerint tévedésben van.
<br>A kérelemben ugyanis teljesítési ütemtervrõl tesz említést, holott az érvénytelensége a miatt (is) került megállapításra, mert konkrét mûszaki tartalom nélkül fejezte ki ajánlatában a kért pénzügyi ütemezést.
<br>Kérelmezõ sérelmezi, hogy az elõírt, 2004. március 31. kivitelezési határidõnél legfeljebb 30 napban limitált (ez a nap tehát március 1. lehet) határidõre adott 31 napos idejét (február 29.) is érvénytelenségi oknak tüntették fel. Fenntartva azt a döntést, miszerint a 24. § (2) bekezdés szerint az ajánlatkérõnek biztosítania kell az esélyegyenlõséget az ajánlattevõk számára, e törvényszakasz megsértése nélkül a kérelmezõ limitáltnál hosszabb határideje nem lenne értékelhetõ.
<br>A 43. § (7) bekezdés szerint az ajánlatkérõ a nyilvánvaló számítási hiba kijavítását el kell, hogy végezze, viszont az egyértelmûen (felolvasólapon) adott nyilatkozatot a Kbt. 49. § (2) bekezdés alapján sem az ajánlatkérõ, sem az ajánlattevõ nem módosíthatja.
<br>Fentiekre tekintettel a kérelem tárgyalás nélküli elutasítást kérte.
<br>Egyéb érdekeltek nem tettek észrevételt.
<br>A Döntõbizottság ideiglenes intézkedést nem hozott.
<br>A Döntõbizottság a rendeleikezésére álló iratok és nyilatkozatok alapján a jogorvoslati kérelmet megalapozatlanság miatt teljes terjedelmében elutasítja a következõk szerint.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 43. § (1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárást további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Ajánlatkérõ a hiánypótlást nem tette lehetõvé a kérelmezõ számára, mert a felsorolt indokok alapján - a hiánypótlás elrendelésének idõpontjában - kizárta õt az eljárásból. A Döntõbizottság megvizsgálta ezen kizárási indokok jogszerûségét.
<br>Teljesítési határidõvel kapcsolatban ajánlatkérõ a felhívás 13. b) pontjában egyértelmûen rögzítette, hogy az az elõírtnál maximum 30 nappal lehet csak rövidebb.
<br>Kérelmezõ ezzel szemben 31 nappal korábbi teljesítési határidõt adott meg a kiíráshoz képest. Ez pedig nem lehetett ajánlatkérõnek nyilvánvaló számítási hibának minõsítenie, mivel a Kbt. 43. § (7) bekezdése szerint, ha az ajánlatban nyilvánvaló számítási hiba van, annak javítását az ajánlatkérõ végzi el úgy, hogy a beszerzés tárgya elemeinek tételesen meghatározott értékeit alapul véve számítja ki az összesített ellenértéket.
<br>Jelen esetben a számítási hiba nem összesített ellenérték számításánál fordult elõ, hanem teljesítési határidõ számításánál. Ez pedig nem esik a Kbt. 43. § (7) bekezdésében engedélyezett olyan számításihiba-körbe, amelynek kijavítását ajánlatkérõ vagy kérelmezõ elvégezhette volna a Kbt. 49. § (2) bekezdése sérelme nélkül.
<br>Az elõzõekre tekintettel ajánlatkérõ - már csak ezen egy indok alapján is - helyesen állapította meg a Kbt. 43. § (1) bekezdésének és az 52. § (2) bekezdés d) pontjának sérelmét és zárta ki ajánlattevõt az eljárásból a Kbt. 53. § (2) bekezdése szerint.
<br>Ajánlatkérõ megállapította, hogy kérelmezõ becsatolt felelõsségbiztosítása az ajánlat elõírt nyelvével szemben angol nyelvû.
<br>A Döntõbizottság megállapította, hogy a felhívás 6. c) pontjában ajánlatkérõ elõírta, hogy az ajánlat nyelve magyar. Ezzel szemben kérelmezõ ajánlata 144. oldalán csatolt felelõsségbiztosítási nyilatkozat angol nyelvû.
<br>Erre tekintettel a Döntõbizottság megállapította, hogy ajánlatkérõ a kérelmezõ ajánlatát ezen indok alapján is jogszerûen nyilvánította érvénytelennek.
<br>Ajánlatkérõ megállapította, hogy "az ajánlatot aláíró személyek aláírási címpéldánya ellentétben az ajánlati felhívás 16. pontjában elõírtakkal, nincs csatolva, olyan címpéldány szerepel, aki az ajánlatot nem írta alá".
<br>A Döntõbizottság megállapította, hogy ajánlatkérõ a felhívás 16. pontjában elõírta, hogy az ajánlathoz mellékelni kell 90 napnál nem régebbi keltezésû cégkivonatot, aláírási címpéldányt.
<br>A már korábban idézett formában ajánlatkérõ megfelelõ aláírási címpéldány hiányát érvénytelenségi okként jelölte.
<br>Az ajánlat 140. oldalán - közjegyzõ által hitelesített - aláírási címpéldányon Angelo Fumagalli aláírása szerepel. Ezzel szemben ajánlatkérõ ajánlatának 1. és 3. oldalán Ardai Zoltán KVSZI igazgató és Petz Róbert Szegmens igazgató írt alá cégszerûen. Az információs összefoglaló táblázatot, valamint az ajánlattételi és teljességi nyilatkozatot sem az aláírási címpéldányon szereplõ személy írta alá. E tényeket kérelmezõ sem vitatta kérelmében, azonban az aláírási címpéldányt utólag pótolhatónak tekintette.
<br>A Kbt. 43. § (4) bekezdése rögzíti, hogy a Kbt. 44. § és 46. § szerinti igazolás vagy nyilatkozat utólagos csatolására, formai hiányosság pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással, vagy példányszámban benyújtott ajánlat esetén ajánlatkérõ egy ízben az összes ajánlattevõ számára azonos feltételekkel legfeljebb 10 napos határidõt biztosíthat.
<br>A Kbt. kógensen elõírja a 44. § és 46. §-ban, hogy mely esetkörben lehetséges a hiánypótlás. Ezek között az aláírási címpéldány pótlásának lehetõsége nem szerepel, ugyanis az az ajánlat érvényességi kelléke, nem pedig az alkalmasság (Kbt. 44. §), illetve a kizárási okok (Kbt. 46. §) körébe tartozó dokumentum.
<br>A fentiekre tekintettel a Döntõbizottság megállapítja, hogy ajánlatkérõ ennél az indoknál is jogszerûen állapította meg a kérelmezõ ajánlatának érvénytelenségét és ezért az is jogszerû volt, hogy a hiánypótlást nem tette lehetõvé.
<br>Ajánlatkérõ további érvénytelenségi okként megállapította, hogy kérelmezõ a kötelezõen elõírt részteljesítési és számlázási ütemtervet nem a dokumentációban elõírt feltételek szerint adta meg.
<br>Ajánlatkérõ az Útmutató 20. pontjában elõírta, hogy részszámlázási lehetõség van, melynek idõpontját, összegét, konkrét mûszaki tartalmát (jól szakaszolható, különválaszthatóan elvégezhetõ és ellenõrizhetõ munkarészben kell meghatározni, százalékban meghatározott mûszaki tartalmat nem fogadunk el) ajánlattevõ "Pénzügyi és számlázási ütemterv"-ében ismertetni kell.
<br>A részszámlázásra vonatkozó fenti feltételek nem, vagy hibás teljesítése az ajánlat érvénytelenségét vonja maga után!
<br>A kérelmezõ ajánlata 3. oldalán tett nyilatkozata szerint három azonos összegû, 30 millió Ft-os részszámlát nyújtott volna be 2003. október, 2003. december és 2004. január hó folyamán. A végszámla benyújtása 74 805 464 Ft összegben 2004. februárra lett ütemezve.
<br>A részszámlák ütemezéséhez kérelmezõ ajánlatában mûszaki tartalmat nem adott meg, ez pedig a kiírás szerint az ajánlat érvénytelenségét vonja maga után. (A kérelmezõ megfelelõ idõben nem kifogásolta az ajánlati felhívásban a mûszaki ütemezésre meghatározott követelményt, tehát azt teljesítenie kellett volna az ajánlatában.)
<br>A Döntõbizottság a fentiek alapján megállapította, hogy ajánlatkérõ ezen indok alapján is jogszerûen nyilvánította érvénytelennek kérelmezõ ajánlatát.
<br>Miután kérelmezõ ajánlata a felsorolt indok bármelyike alapján önállóan, külön-külön is érvénytelen, ajánlatkérõ jogszerûen járt el akkor, amikor kérelmezõt a Kbt. 53. § (2) bekezdése alapján kizárta az eljárásból és részére hiánypótlási lehetõséget már nem biztosított a Munkaügyi Központ, illetve a referencia igazolása körében.
<br>A fentiekre tekintettel a Döntõbizottság ajánlatkérõ eljárásában jogsértést nem állapított meg, és ezért a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) pontja alapján a kérelmezõ jogorvoslati kérelmét elutasította.
<br>A Döntõbizottság a jogorvoslati eljárásban felmerült költségek viselésérõl a Kbt. 88. § (1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 1.
<br>
<br>Dr. Szaller Ottó s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>