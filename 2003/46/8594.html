<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8594)
</h2>
<br>1024 Budapest, Margit krt. 85.
<br>Ikt.sz.: D.453/5/2003.
<br>
<br>Tárgy: az UVATERV Út-, Vasúttervezõ Rt. jogorvoslati kérelme a Veszprém Megyei Állami Közútkezelõ Kht. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az UVATERV Út-, Vasúttervezõ Rt. (1117 Budapest, Dombóvári út 17-19., a továbbiakban: kérelmezõ) jogorvoslati kérelmét, melyet a Veszprém Megyei Állami Közútkezelõ Kht. (8200 Veszprém, Mártírok u. 1., a továbbiakban: ajánlatkérõ) "országos közutakon végzendõ tervezési munkái" tárgyú közbeszerzési eljárása ellen nyújtott be, elutasítja.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, kérelmezõ jogorvoslati kérelme és ajánlatkérõ érdemi észrevétele alapján az alábbi tényállást állapította meg:
<br>Az ajánlatkérõ a Közbeszerzési Értesítõ 2003. július 9-én megjelent 28. számában tett közzé ajánlati felhívást nyílt eljárás megindítására.
<br>Ajánlatkérõ a 3. a) pontban a beszerzés tárgyát és mennyiségét az alábbiak szerint határozta meg:
<br>az országos közutakon az alábbi kódszámmal azonosított tervezési munkák:
<br>Kódszám: 19.433.03.S.2.1. - 8. sz. fõút Márkót elkerülõ kiviteli terve.
<br>Kódszám: 19.433.03.S.2.2. - 71. sz. fõút Balatonakarattya-Balatonfûzfõ elkerülõ kiviteli terve.
<br>Az ajánlati felhívás szerint részajánlattétel megengedett, sõt kötelezõ volt, többváltozatú ajánlat benyújtására azonban nem volt lehetõség.
<br>Ajánlatkérõ az ajánlati felhívás 4. pontjában a teljesítés határidejét mindkét részmunka esetében 2004. január 30-ában jelölte meg.
<br>Az ajánlati felhívás 11. pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, illetve a szerzõdés teljesítésére alkalmassá, illetve alkalmatlanná minõsítés szempontjait.
<br>Ajánlatkérõ az ajánlati felhívás 13. pontja alapján az ajánlatokat az összességében legelõnyösebb ajánlat szempontja alapján kívánta elbírálni az alábbiak szerint:
<br>részszempontok	súlyszámok
<br>- ajánlati ár	6
<br>- vállalt teljesítési átfutási idõ (nap)	2
<br>- határidõ biztosítására vállalt késedelmi kötbér (Ft/késett nap)	2
<br>Az értékelés során adható pontok részszempontonként 1-5.
<br>Az értékelés módszere úgy történik, hogy a legkedvezõbb ajánlat maximális, a legkedvezõtlenebb minimális pontszámot kap, a többi ajánlat pontszáma lineáris interpolációval kerül meghatározásra.
<br>Ajánlatkérõ ajánlati dokumentációt is készített "Útmutató az ajánlattevõknek" címmel. Az általános rész 1.2. pontjában a határidõk körében ajánlatkérõ elõírta, hogy az ajánlati felhívásban megadott kötbérterhes befejezési határidõig kell a munkákat elvégezni.
<br>Az ajánlatok felbontása és értékelése fejezet 20.3. pontjában rögzítésre került, hogy érvénytelen az ajánlat, ha az nem felel meg az ajánlati felhívásnak, vagy az ajánlatkérési dokumentáció követelményeinek.
<br>Az ajánlatok felbontása és értékelése címû fejezetben a 21/3. pontban a bírálati szempontok körében ajánlatkérõ a vállalt teljesítési átfutási idõtartam körében rögzítette, hogy az átfutási idõtartam a szerzõdéskötést követõ elsõ naptól a vállalt befejezési határidõ napjáig tartó idõszak.
<br>Az ajánlattételi határidõig az elsõ részteljesítés körében ajánlatot nyújtott be: a Kreatura Kft., a Tetthely Mérnöki és Szolgáltató Kft., a Tura-Terv Kft., a RODEN Mérnöki Iroda Kft. és kérelmezõ. A második részteljesítés körében ajánlatot nyújtott be a Tetthely Kft., a Tura-Terv Kft., a RODEN Kft., a Pannonway Bt. és kérelmezõ.
<br>Ajánlatkérõ a bontásról készült jegyzõkönyvben ismertette és írásban rögzítette az ajánlattevõk által megadott vállalási árat, az átfutási idõt napban, valamint a késedelmi kötbér napi összegét. E körben rögzítésre került, hogy az elsõ részteljesítés körében kérelmezõ 166 nap, míg a második részteljesítés körében 165 nap teljesítési határidõt vállalt.
<br>Ajánlatkérõ 2003. szeptember 1-jén hirdette ki eljárást lezáró döntését. Az elsõ részteljesítés körében a nyertes ajánlattevõ a Tura-Terv Kft., míg a második részteljesítés körében a Pannonway Bt. ajánlata lett.
<br>Ajánlatkérõ az UVATERV Rt. ajánlatát az elsõ részteljesítés körében a közbeszerzésekrõl szóló - többször módosított - 1995. évi XL. törvény (a korábbiakban Kbt.) 52. § (2) bekezdés d) pontja alapján érvénytelenné nyilvánította figyelemmel arra, hogy a teljesítésre késõbbi befejezési határidõt adott meg az elõírtnál. A második részteljesítés körében ajánlatkérõ a Tetthely Kft. és a Tura-Terv Rt. ajánlatát nyilvánította érvénytelenné a Kbt. 52. § (2) bekezdés d) pontja alapján.
<br>Kérelmezõ 2003. szeptember 10-én nyújtott be jogorvoslati kérelmet ajánlatkérõ elsõ részteljesítés körében tett ajánlata érvénytelenné nyilvánító döntése ellen. Jogorvoslati kérelmében kérte jogsértés megállapítását, ajánlatkérõ eljárást lezáró döntésének a megsemmisítését, ideiglenes intézkedésként a még meg nem kötött szerzõdés megkötésének a megtiltását. Indoklásként elõadta, hogy az elsõ részteljesítés körében benyújtott ajánlatában a vállalási véghatáridõt 2004. január 31-ében jelölte meg, amely mindössze egy nappal késõbbi, mint az ajánlati felhívásban megjelölt idõpont. Ebbõl következõen nyilvánvaló, hogy az ajánlatban dátumelírás történt. Kérelmezõ hivatkozott arra, hogy az ajánlati felhívásban megjelölt 2004. január 30-i idõpont pénteki napra esik, így nyilvánvaló, hogy az általa megjelölt 2004. január 31. munkaszüneti nap, azaz szombat, így a teljesítést az ezt megelõzõ napon kell ajánlatkérõ felé biztosítani, tehát 2004. január 30-i munkanapon kell az ajánlatkérõ részére a terveket leszállítani, amely megegyezik a kiírásban megjelölt idõponttal. Kérelmezõ hivatkozott arra, hogy az ajánlati ára lényegesen kedvezõbb volt a nyertes ajánlati áránál. Álláspontja szerint az ajánlatkérõ érvénytelenné nyilvánító döntése sérti a verseny tisztaságát és az esélyegyenlõség alapelvét is, mivel ajánlatkérõnek kötelessége lett volna a nyilvánvalóan félreértésen alapuló dátum tartalmának tisztázása érdekében felvilágosítást kérni.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásként elõadta, hogy az ajánlati felhívás 4. pontja szerint a teljesítési határidõ 2004. január 30. volt. Kérelmezõ ezen idõpontnál egy nappal késõbbi teljesítési határidõt adott meg. Álláspontjuk szerint nem mérlegelhetik, hogy a benyújtott ajánlat milyen mértékben tér el a kiírásban elõírtaktól.
<br>A Döntõbizottság a közbeszerzési eljárásban keletkezett iratok, a felek írásbeli beadványai alapján megállapította, hogy a jogorvoslati kérelem nem megalapozott.
<br>A Kbt. 43. § (1) bekezdése alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ az ajánlati felhívásban konkrétan megjelölte az elvárt teljesítés véghatáridejét, azaz a 2004. január 30-i teljesítési határidõt. A dokumentációban ajánlatkérõ ezen elõírását meg is erõsítette, amikor kimondta, hogy "az ajánlati felhívásban megadott kötbérterhes befejezési határidõig kell a munkákat elvégezni".
<br>Kérelmezõ ajánlatának áttekintése alapján a Döntõbizottság megállapította, hogy kérelmezõ ajánlata 4. oldalán a teljesítési határidõként 2004. január 31-ét jelölte meg. Az ajánlat 8. oldalán fellelhetõ 1. sz. melléklet az ajánlat lényegi elemeinek összefoglalójában kérelmezõ szintén befejezési határidõként 2004. január 31-ét jelölte meg, ezzel összhangban átfutási idõtartamként 166 napot.
<br>A fentiek alapján kérelmezõ ajánlata az ajánlati felhívásban foglaltaknak nem felelt meg, hiszen teljesítési határidõként 2004. január 31-ét jelölte meg. A fenti idézett jogszabályhelyek alapján így ajánlatkérõ jogszerûen döntött kérelmezõ elsõ részteljesítés körében tett ajánlata érvénytelenné nyilvánításáról.
<br>A Döntõbizottság kérelmezõ azon hivatkozását, mely szerint dátumelírás történt és a teljesítési határidõ megjelölése tévedésen alapult, a Döntõbizottság elfogadni nem tudta. A Kbt. 50. § (1) bekezdése szerint az ajánlattételi határidõ lejártától ajánlati kötöttség kezdõdik. Ennek alapján - figyelemmel a Kbt. 49. § (2) bekezdésére - az ajánlattevõ a benyújtott ajánlatához kötve van, az ajánlattételi határidõ lejártát követõen a benyújtott ajánlatát az ajánlatkérõ hozzájárulásával sem módosíthatja. Ez okból nincs relevanciája, hogy mely okból került téves adat az ajánlatba.
<br>Kérelmezõ kérelmében utalt a Kbt. 57. § (1) bekezdésében foglaltakra is, mely szerint ajánlatkérõnek a téves dátumelírás körében felvilágosítást kellett volna kérnie.
<br>A Kbt. 57. § (1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.
<br>Fentiek alapján a felvilágosításkérés a csupán lehetõsége és nem kötelezettsége ajánlatkérõnek. Továbbá a nem egyértelmû kijelentések körében kerülhet sor felvilágosításkérésre, jelen esetben pedig kérelmezõ ajánlatában a teljesítési határidõ két helyen is azonos módon konkrétan megjelölésre került, így fel sem merülhetett a tisztázás szükségessége.
<br>A Döntõbizottság az eljárása során ideiglenes intézkedést nem alkalmazott, mert a rendelkezésre álló adatok alapján annak feltételei nem álltak fenn.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította és a h) pontján rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 22.
<br>
<br>Dr. Engler Magdolna s. k.,	Divinyi Péterné s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>