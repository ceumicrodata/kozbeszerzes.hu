<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8619)
</h2>
<br>1024 Budapest, Margit krt. 85.
<br>Ikt.sz.: D.469/11/2003.
<br>
<br>Tárgy: az OMS HUNGÁRIA Kft. jogorvoslati kérelme Szentes Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az OMS HUNGÁRIA Kft. (2890 Tata, Bacsó Béla út 37., a továbbiakban: kérelmezõ) kérelmének, melyet a Szentes Város Önkormányzata (6600 Szentes, Kossuth tér 6., képviseli: dr. Munz Károly ügyvéd, 6720 Szeged, Völgy hát utca 1., a továbbiakban: ajánlatkérõ) "Szentes város Kisér városrész szennyvízcsatorna-hálózat építése fõvállalkozói szerzõdés keretében" tárgyú közbeszerzési eljárása ellen nyújtott be részben helyt ad és megállapítja, hogy az ajánlatkérõ megsértette közbeszerzésekrõl szóló - a többször módosított - 1995. évi XL. törvény (a továbbiakban: Kbt.) 44. § (6) bekezdését, valamint a Kbt. 44. § (7) bekezdését, ezért az ajánlatkérõ részvételi felhívását és azt követõ döntéseit megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki, a jogorvoslati kérelmet ezt meghaladóan elutasítja.
<br>A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.
<br>A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kémi a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Az ajánlatkérõ 2003. szeptember 3-án jelentette meg részvételi felhívását a rendelkezõ részben meghatározott tárgyban a Közbeszerzési Értesítõ 2003. szeptember 3-i 36. számában (6232/2003) nyílt, elõminõsítési eljárás megindítására.
<br>Az ajánlatkérõ a részvételi felhívás 3. a) pontjában ismertette a beszerzés mennyiségét, amely mintegy 32 500 fm gravitációs csatorna, 70 fm nyomott vezeték és 3 db szennyvízátemelõ.
<br>Ajánlatkérõ a felhívás 4. pontjában a teljesítés határidejét, illetve a szerzõdés idõtartamát 2005. szeptember 30-ában határozta meg.
<br>Az ajánlatkérõ a részvételi felhívás 9. a) pontjában meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket, így a 9. a) pontban a pénzügyi és gazdasági alkalmasság igazolása körében a 30 napnál nem régebbi, a számlavezetõ - valamennyi - pénzintézettõl származó nyilatkozatot az alábbi tartalommal, többek között:
<br>Az ötödik francia bekezdésben a legmagasabb értékû (egyszeri, nem a számlák közötti átvezetésbõl származó) tranzakció számjegyeinek száma az elmúlt egy évben.
<br>A második francia bekezdésben a 2000., 2001., 2002. évekre vonatkozó, a Cégbíróságnak is megadott hitelesített mérlegadatokat, eredménykimutatást, kiegészítõ mellékletet.
<br>Az ajánlatkérõ e pont utolsó bekezdésében kérte a részvételre jelentkezõ nyilatkozatát, amely tartalmazza, hogy mekkora az elmúlt három évben (2000., 2001., 2002.) évenkénti bontásban a részvételre jelentkezõ forgalma, árbevétele és mekkora a közbeszerzés tárgyának (szennyvízcsatorna-építés) forgalma.
<br>A 9. b) pontjában a mûszaki alkalmasság igazolására ajánlatkérõ kérte az 1. francia bekezdésben az elõzõ három év (2000., 2001., 2002.) hasonló nagyságrendû szennyvíz-csatornázási tárgyú, építési beruházásainak ismertetését, részletes referencialistában. (A megrendelõ megnevezése, a felvilágosítást adó személy neve, telefonszáma, az ellenszolgáltatás nettó összege, jellemzõ mûszaki adatok, a jelentkezõ részvételi formája (fõ, illetve alvállalkozó) saját teljesítési értéke mind a részvételre jelentkezõ, mind a 10%-nál nagyobb mértékben bevonni szándékozott alvállalkozó tekintetében).
<br>Csatolni kellett a referencialistában szereplõ szennyvízcsatorna-építési, mûszaki átadás-átvételi jegyzõkönyvet.
<br>Ugyanezen 9. b) pont második francia bekezdésében az ajánlatkérõ elõírta a jelentkezõ mûszaki, technikai felszereltségének bemutatását, továbbá a harmadik francia bekezdésben azoknak a mûszaki szakembereknek a megnevezését, szakmai gyakorlatának a bemutatását, akik a megvalósításban vezetõként közremûködnek; az 51/2000. (VIII. 9.) FVM-GM-KöViM együttes rendeletben elõírt feltételek igazolását.
<br>Az ajánlatkérõ a részvételi felhívás 10. a) pontjában megadta a részvételre jelentkezõk alkalmassága elbírálásának szempontjait, így az elsõ francia bekezdés szerint a pénzügyi, gazdasági alkalmasságot, a második francia bekezdésben a referenciák megfelelõségét (az elmúlt három év legjelentõsebb építési beruházásainak volumene, tárgya), a harmadik francia bekezdésben a mûszaki-technikai felszereltség bemutatását, a negyedik francia bekezdésben a teljesítésbe bevonni szándékozott szakemberek felkészültségét, gyakorlatát.
<br>Az ajánlatkérõ a részvételi felhívás 10. b) pontjában a részvételre jelentkezõnek a szerzõdés teljesítésére alkalmatlanná minõsítésének szempontjai között elõírta az elsõ francia bekezdésben, ha a pénzintézeti nyilatkozat szerint az elmúlt egy évben a legmagasabb értékû tranzakció számjegyeinek a száma nem éri el legalább egy banki nyilatkozatban a 9 (kilenc) számjegyet.
<br>A hetedik francia bekezdésben elõírta, hogy az elmúlt három évben (2000., 2001., 2002.) évente a nettó árbevétele nem éri el az évenkénti 2 milliárd Ft-ot.
<br>A kilencedik bekezdés szerint a 10%-nál nagyobb mértékben bevonni szándékozó alvállalkozó alkalmatlan, ha az általa megajánlott munkanemben nem rendelkezik az ajánlatával legalább azonos mértékû szennyvízcsatoma-építési referenciával és az évenkénti árbevétele az elmúlt három évben nem éri el az általa ajánlott munkanem értékének a kétszeresét.
<br>A tizenegyedik francia bekezdésben elõírásra került, hogy az alvállalkozók nélküli mûszaki, technikai felszereltsége és személyi állománya alapján - minimum 50 fõ a kivitelezésben részt vevõ fizikai dolgozó - nem alkalmas egy nettó 800 millió forintos szennyvíz-csatornázási beruházás kivitelezésére.
<br>A tizennegyedik francia bekezdésben elõírásra került, hogy amennyiben a részvételre jelentkezõ nem rendelkezik a kivitelezés irányításában részt vevõ, a közbeszerzés tárgyára vonatkozó illetékes hatóság által bejegyzett olyan felelõs mûszaki vezetõi szakemberekkel, akik közül két fõ "A" kategóriás és két fõ "B" kategóriás, névjegyzékben felvételt nyert és legalább 10 éves kivitelezõi gyakorlata van.
<br>Az "Egyéb információk" között a tizedik francia bekezdésben elõírásra került, hogy amennyiben a részvételre jelentkezõ a részvételi felhívásban foglaltaknak hiánytalanul nem tesz eleget, az ajánlatkérõ a Kbt. 63. § (7) bekezdése szerint érvénytelennek nyilvánítja a jelentkezést.
<br>Ugyanezen pont tizenkilencedik francia bekezdésében az ajánlatkérõ elõírta, hogy a Kbt. 43. § (4) bekezdése szerinti hiánypótlás lehetõségét kizárja, míg a huszonegyedik francia bekezdésben pedig az elõminõsítési eljáráson csak az a jelentkezõ vehet részt, aki elfogadja a felhívásban meghatározott feltételeket.
<br>A kérelmezõ 2003. szeptember 17-én nyújtotta be jogorvoslati kérelmét, melyben kérte az ajánlatkérõ felhívását az e törvény szabályainak megfelelõ eljárásra, illetve a jogsértés megállapítását, valamint a jogsértõ kötelezését a költségek viselésére, továbbá ideiglenes intézkedésként az eljárás felfüggesztését.
<br>A kérelme indokaként elõadta, hogy álláspontja szerint a részvételi felhívás 10. b) pont tizenegyedik bekezdése szerint a részvételre jelentkezõ szerzõdés teljesítésére alkalmatlannak minõsítésére vonatkozó szempont, továbbá a részvételi felhívás 10. b) pont tizennegyedik bekezdése szerinti alkalmatlansági szempont olyan elõírás, amely a szerzõdés teljesítésére egyébként alkalmas jelentkezõket az ajánlat lehetõségébõl indokolatlanul kizár, ezért a Kbt. 44. § (7) bekezdésébe és a Kbt. 24. § (2) bekezdésébe ütközik az 50 fõs fizikai létszámra és a két "A" és két "B" kategóriás mûszaki vezetõre vonatkozó elõírás.
<br>A kérelmezõ az 50 fõs fizikai létszám vonatkozásában elsõsorban azt kifogásolta, hogy ezen alkalmassági feltételnek alvállalkozó igénybevétele nélkül kell a kérelmezõ, illetve az ajánlattevõ vonatkozásában fennállni, a felelõs mûszaki vezetõ vonatkozásában pedig azt sérelmezte, hogy a vonatkozó jogszabállyal ellentétesen tízéves szakmai gyakorlatot követel meg a felhívás a jogszabályi elõírásban [51/2000. (VIII. 9.) FVM-GM-KöViM együttes rendelet] szereplõ hároméves idõtartammal szemben. Kifogásolta továbbá, hogy amennyiben az ajánlattevõ csak "A" kategóriájú, tehát az adott építményfajták vonatkozásában korlátozás nélküli tevékenységre jogosult felelõs mûszaki vezetõvel rendelkezik, akkor "B" kategóriájú, korlátozott jogosítvánnyal rendelkezõ mûszaki vezetõ hiányában nem felel meg ezen elõírásnak.
<br>Az ajánlatkérõ érdemi észrevételt terjesztett elõ, melyben kérte az álláspontja szerint megalapozatlan kérelem elutasítását.
<br>Az 50 fõs fizikai létszámot, mint minimumkövetelményt azért írták elõ, mert az építési terület adottságai miatt úgynevezett zártsorú dúcolásra van szükség és a bekötõ vezetékeket csak kézzel lehet kiemelni, ami 70-80 fõs fizikai létszámot igényel és figyelembe kell venni azt is, hogy a beruházással érintett ingatlanok száma 1476. Arra tekintettel, hogy egyszerre több munkaterület lesz megnyitva, és a vákuumozás éjjel-nappali munkavégzést igényel, ezért a vezetõi létszám megkövetelése sem túlzó. Azt is el kívánták kerülni, hogy a 10% alatti alvállalkozók túlzott mértékben vegyenek részt a beruházásban, és a kivitelezõ más munkáira hivatkozva ne biztosítsa a folyamatos mûszaki vezetést.
<br>Az ajánlatkérõ elvárása az, hogy csak olyan szakkivitelezõk pályázzanak, akik a munkák többségét önállóan el tudják végezni. Figyelembe kell venni álláspontja szerint, hogy a részvételi felhívás szerint a teljesítési határidõ 2005. szeptember 30. és az utó-felülvizsgálati eljárásra figyelemmel a 2006. év végéig elnyúlik a teljesítés. Tehát az idõ múlására tekintettel ez több kockázatot jelent az ajánlatkérõ számára a szokásosnál, ezért kellett a szigorú alkalmassági feltételeket meghatározni.
<br>Figyelembe kell venni azt is, hogy a beruházás helyszíne Szentes város Kisér városrész, sûrûn lakott belváros, és a beruházást a lakosság mindennapi életének minél kisebb megzavarása nélkül kell megvalósítani. Elsõsorban nagyméretû tõkeerõs cégek alkalmasak ilyen tárgyú beszerzésekre és az ajánlatkérõ az esetleges peres eljárásokat mindenképpen el kívánja kerülni a szerzõdés nemteljesítése, vagy nem megfelelõ teljesítése esetére.
<br>Az ajánlatkérõ nyilatkozott, hogy a beruházás becsült értéke, azaz a céltámogatási pályázatban szereplõ érték nettó 935 000 000 Ft.
<br>Az ajánlatkérõ a legmagasabb értékû tranzakció számjegyek száma szerinti értékelése alkalmassági szempont vonatkozásában arra hivatkozott, hogy az adott ajánlattevõ pénzügyi helyzetét jelzi, hogy korábban milyen részletekben hívta le a vállalkozói díjat.
<br>A Döntõbizottság a D.469/8/2003. sz. határozatával ideiglenes intézkedésként a közbeszerzési eljárás felfüggesztését rendelte el.
<br>Az ajánlatkérõ nyilatkozata szerint az eljárás felfüggesztésére tekintettel a beérkezett részvételi jelentkezéseket már nem bontotta fel.
<br>A Döntõbizottság a 2003. szeptember 11-én tartott jogorvoslati tárgyaláson a Kbt. 79. § (6) bekezdése alapján a jogorvoslati kérelemben megjelölt jogsértésen kívül az eljárást kiterjesztette a részvételi felhívás teljes alkalmassági szempontrendszere egészének vizsgálatára.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben megalapozott.
<br>A Kbt. 44. § (6) bekezdése szerint az ajánlati felhívásban meg kell határozni, hogy az elsõ, illetve a második bekezdésben foglaltakkal összefüggõ mely körülmények megléte, illetõleg hiánya, vagy azok milyen mértékû hiányossága miatt minõsíti az ajánlatkérõ az ajánlattevõt, illetve az alvállalkozót alkalmatlannak a szerzõdés teljesítésére.
<br>A Kbt. 44. § (7) bekezdése szerint az ajánlatkérõnek az elsõ, illetve a második bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a negyedik bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Kbt. fenti rendelkezései a két szakaszból álló eljárásokra vonatkozóan is alkalmazást nyernek tekintettel a Kbt. 63. § (3) bekezdésére.
<br>A Kbt. 63. § (3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Döntõbizottság mindenekelõtt vizsgálta a kérelmezõ a Kbt. 79. § (3) bekezdése szerinti ügyfélképességét és megállapította, hogy a kérelmezõ cég cégadatai tartalmazzák a vonatkozó eljárás tárgyával összefüggõ tevékenységi köröket, tehát az általa állított és a részvételi felhívás jogsértõ tartalmával kapcsolatos érdekeltsége fennáll.
<br>A Döntõbizottság megállapította, hogy a fizikai dolgozói létszám meghatározása önmagában nem jogsértõ. Figyelemmel a Kbt. 44. § (4) bekezdése szerinti lehetõségre, az ajánlatkérõ a részvételi jelentkezõre és az alvállalkozóra eltérõ alkalmassági követelményt is meghatározhat. Ezen alkalmassági feltétel nem minõsül jogsértõnek, figyelemmel arra, hogy az ajánlatkérõ az ajánlattevõre eltérõ alkalmassági igazolási módot írt elõ.
<br>Tehát a Döntõbizottság a kérelmezõ jogorvoslati kérelmének ezen kérelmi elemét nem tartotta megalapozottnak.
<br>A Döntõbizottság ezt követõen vizsgálta a jogorvoslati kérelemben megjelölt és a részvételi felhívás 10. b) pont 11. francia bekezdésében az 50 fõre vonatkozó fizikai dolgozók tekintetében elõírt alkalmassági követelmény jogszerûségét.
<br>A Döntõbizottság megállapította az általa hivatalból kiterjesztett eljárás során, hogy a részvételre jelentkezõnek a szerzõdés teljesítésére alkalmatlanná minõsítésének szempontja nem szerepel a 10. a) pontnak a részvételre jelentkezõk alkalmassága elbírálásának szempontjait tartalmazó részben, az ott megjelölt szempontok között.
<br>A Döntõbizottság nem fogadta el az ajánlatkérõ érvelését, hogy ezen alkalmatlansági szempont 10. a) pont 3. francia bekezdésében megjelölt szemponthoz, azaz a mûszaki, technikai felszereltség bemutatása köréhez rendelendõ.
<br>A Döntõbizottság álláspontja szerint a részvételi felhívás 10. b) pont 11. francia bekezdése külön szabályozza a mûszaki, technikai felszereltség körét és a beruházáshoz alkalmazandó személyi állományt. Ebbõl következõen nem állapítható meg, hogy a 10. a) pont szempontrendszere tartalmazná az alkalmasság elbírálásának szempontját ezen alkalmatlansági szempont vonatkozásában. Ugyanis a 10. a) pont 4. francia bekezdésében foglaltak szerint csak a teljesítésbe bevonni szándékozott vezetõ szakemberek felkészültsége és gyakorlata került megjelölésre mint alkalmassági szempont, mely a fizikai létszámkorlátozásra vonatkozó alkalmatlansági szemponttal nem hozható összefüggésbe. Ezért a Döntõbizottság álláspontja szerint az ajánlatkérõ ezen elõírása a szerzõdés teljesítésére alkalmatlanná minõsítési szempontok között a Kbt. 44. § (6) bekezdésébe ütközik, ugyanis az ajánlatkérõ nem adta meg azt az alkalmassági szempontot, amelyhez rendelõdik az adott, a részvételre jelentkezõnek a szerzõdés teljesítésére alkalmatlanná minõsítésére vonatkozó szempontja.
<br>A Döntõbizottság nem fogadta el az ajánlatkérõ érvelését, hogy az alvállalkozói jogviszony megszüntetésének jogi garanciái a munkaviszony megszüntetésének jogi garanciáihoz képest kisebbek, tehát az ajánlatkérõre nézve a beszerzésben közremûködõk stabil létszáma nagyobb mértékben garantált, amennyiben az ajánlatkérõ munkaviszony keretében foglalkoztatja a beszerzésben foglalkoztatottakat.
<br>E szempontot az ajánlatkérõ az alkalmasságra vonatkozó szempontrendszer tárgyává nem teheti, ez már a szerzõdés teljesítésének biztosítékai körébe tartozó körülmény.
<br>A Döntõbizottság ezt követõen vizsgálta a jogorvoslati kérelemnek a 10. b) pont 14. francia bekezdésében megjelölt és a felelõs mûszaki vezetõ szakemberek 10 éves kivitelezõi gyakorlatával kapcsolatos elõírásra vonatkozó jogorvoslati kérelem megalapozottságát.
<br>A Döntõbizottság megállapította, hogy az építõipari kivitelezési, valamint a felelõs mûszaki vezetõi tevékenység részletes szakmai szabályairól és az építési naplóról szóló 51/2000. (VIII. 9.) FVM-GM-KöViM együttes rendelet I. és II. sz. mellékleteiben foglalt és a különbözõ építményfajták, illetve építési munkákkal kapcsolatosan elõírt, a felelõs mûszaki vezetõkre vonatkozó névjegyzékbe vételi követelményhez a vonatkozó jogszabály maximum 5 éves szakmai gyakorlatot követel meg.
<br>A Döntõbizottság megállapította - figyelemmel az ajánlatkérõ észrevételében tett azon nyilatkozatát is, hogy álláspontja szerint a beruházás megvalósításához két-három felelõs mûszaki vezetõ jelenlétére van szükség -, hogy a részvételi felhívás ezen alkalmassági elõírása a Kbt. 44. § (7) bekezdésébe ütközik, ugyanis a szerzõdés teljesítéséhez az ajánlatkérõ nem igazolta, hogy feltétlenül szükséges a részvételi felhívásban meghatározott és a jogszabályi követelményt jelentõsen meghaladó szakmai gyakorlati idõ megkövetelése. Nem igazolta az ajánlatkérõ azt sem, hogy a felelõs mûszaki vezetõ vonatkozásában miért nem megfelelõ az adott építményfajták vonatkozásában a korlátozás nélküli feljogosítással bíró "A" kategóriájú felelõs mûszaki vezetõvel való rendelkezés igazolása.
<br>A Döntõbizottság ezt követõen a részvételi felhívás 10. b) pont 1. francia bekezdésében foglalt és a 9. számjegyû tranzakcióra vonatkozó alkalmassági elõírás jogszerûségét vizsgálta.
<br>A Döntõbizottság nem fogadta el az ajánlatkérõ érvelését, hogy ilyen nagyságrendû tranzakció elõírása feltétlenül szükséges a beruházás volumenéhez képest az adott részvételre jelentkezõ pénzügyi stabilitásának megítéléséhez, illetve igazolásához. Ugyanis elõfordulhat az az eset, hogy a részvételre jelentkezõ a mûszaki alkalmasság körében igazolja az elõírásnak megfelelõ elmúlt három évben nettó 1 milliárd forint összegû szennyvíz-csatornázási referenciáját, ugyanakkor az esetlegesen más - jelen beszerzés tárgyával nem is összefüggõ - tranzakcióra vonatkozó alkalmassági feltételnek nem felel meg. A Döntõbizottság nem fogadta el az ajánlatkérõ hivatkozását e vonatkozásban sem, mivel az ajánlatkérõ határozza meg a pénzügyi ütemezést. A tranzakció nagyságrendjére vonatkozó igazolás nem feltétlenül a közbeszerzés tárgyával, azzal azonos ügylettel kapcsolatos, mivel a részvételi felhívás ezen elõírása a közbeszerzés tárgyával való megfelelõséget nem tartalmazza.
<br>A Döntõbizottság álláspontja szerint ezen elõírás a Kbt. 44. § (7) bekezdésébe ütközik, tekintettel arra, hogy a közbeszerzés tárgyával ezen elõírás nem függ közvetlenül össze.
<br>A Döntõbizottság álláspontja szerint a 10. b) pont 3., 4., 5. és 6. bekezdésében foglalt alkalmassági szempontok a mérlegadatok alapján alkalmasak önmagukban arra, hogy az ajánlatkérõ a pénzügyi stabilitás megítéléséhez megfelelõ adatokat kapjon, illetve a részvételre jelentkezõ e vonatkozásban a szerzõdés teljesítésére szóló alkalmasságát bizonyítsa.
<br>A Döntõbizottság ezt követõen vizsgálta a részvételi felhívás 10. b) pont 7. francia bekezdésében foglalt, az elmúlt három év mindegyikében az évenkénti 2 milliárd forintos árbevétellel, valamint a 8. francia bekezdésben foglalt, az elmúlt három év mindegyikében a nettó 1 milliárd forint értékû szennyvíz-csatornázási referenciával kapcsolatos elõírások jogszerûségét.
<br>A Döntõbizottság megállapította a két alkalmassági szempont összevetésébõl, hogy a 7. francia bekezdésben foglalt elõírás egyrészt a nettó árbevételt függetleníti a beszerzés tárgyától, és e miatt a Kbt. 44. § (7) bekezdésének a rendelkezésébe ütközik, másrészt a szerzõdés a beszerzés becsült értékével nem arányos, hiszen az évenkénti 2 milliárdos értéket jelöli meg. Ez az elõírás a Kbt. 44. § (7) bekezdésébe ütközõ módon nem közvetlenül a szennyvíz-csatornázási tevékenységbõl származó árbevétel, hanem az ajánlatkérõ nyilatkozata szerint is más magasépítési, illetve egyéb építõipari tevékenységre is vonatkozhat. Az évenkénti 2 milliárdos összeghatár elõírása a beszerzés becsült értékét jelentõsen meghaladja figyelembe véve azt is, hogy az adott beruházás két év alatt valósul meg.
<br>A Döntõbizottság álláspontja szerint a felhívás 8. francia bekezdése szerinti 1-1 milliárd forintos évenkénti szennyvíz-csatornázási referencia nem arányos a beszerzés becsült értékéhez képest, ugyanis a kétéves teljesítési szakaszra figyelemmel túlzott mértékû a 2000., 2001., 2002. évben elõírt nettó 1 milliárd forint értékû szennyvíz-csatornázási referencia megkövetelése.
<br>A Döntõbizottság nem fogadta el az ajánlatkérõ érvelését, hogy a 7. francia bekezdés a vállalatirányítás általános értékelésére, míg a 8. francia bekezdés kifejezetten a szennyvízcsatornázásra vonatkozó teljesítménnyel összefüggõ alkalmasság megállapítására szolgál. Egyrészt azért, mert a 7. francia bekezdésben az évenkénti 2 milliárd forintos árbevételre vonatkozó elõírás önmagában sérti a Kbt. 44. § (7) bekezdésében foglalt és a közbeszerzés tárgyára, illetve a beszerzés becsült értékével kapcsolatos elõírást. E körbe semmiképpen sem tartozik a részvételre jelentkezõ cég irányítói vezetõi teljesítményének megítélése, mint alkalmassági követelmény.
<br>Az ajánlatkérõ a részvételi felhívásban kizárólag a közbeszerzés tárgyára, illetve a beszerzés becsült értékére vonatkozó, azzal arányos alkalmassági elõírást határozhat meg csak.
<br>A Döntõbizottság ezt követõen vizsgálta a 10. b) pont 9. francia bekezdésben a 10%-nál nagyobb mértékben bevonni szándékozó alvállalkozóra vonatkozó alkalmassági követelményt.
<br>Ezen elõírás szerint az alvállalkozó alkalmatlan, ha az általa megajánlott munkanemben nem rendelkezik az ajánlatában legalább azonos mértékû szennyvíz-csatornaépítési referenciával és az évenkénti árbevétele az elmúlt három évben nem éri el az általa ajánlott munka értékének a kétszeresét.
<br>A Döntõbizottság mindenekelõtt ezen elõírás jogszerûségének megítélésénél figyelembe vette, hogy az ajánlattevõk, illetve a részvételre jelentkezõk részére az ajánlati dokumentáció nem áll rendelkezésre. Ehhez képest a részvételre jelentkezõ még nincs abban a helyzetben, hogy az ajánlatkérõ által megkívánt mûszaki tartalmat a beruházás vonatkozásában pontosan meg tudja határozni és ezzel összefüggésben, hogy milyen körben kívánja a 10%-nál nagyobb mértékben bevonni az alvállalkozót.
<br>A Döntõbizottság jogszerûtlennek tartotta a fenti indokok miatt, hogy az alvállalkozónak szennyvízcsatorna-építési referenciával kell az alkalmasságát bizonyítania, illetve igazolnia. Az alvállalkozó a beruházásnak valamely részfeladatára vonatkozóan nyer alkalmazást, következésképpen a reá vonatkozó referenciának a tárgyát ennek tekintetbevételével kell meghatározni, figyelembe véve a Kbt. 44. § (4) bekezdését is.
<br>A Döntõbizottság álláspontja szerint az évi árbevétel vonatkozásában az általa ajánlott munkanem értékének a kétszeresét meghatározó elõírása viszont a Kbt. 44. § (7) bekezdésébe ütközik szintén, ugyanis a beszerzés becsült értékét figyelembe véve eltúlzott.
<br>A Döntõbizottság figyelembe vette az ajánlatkérõ nyilatkozatát is, mely szerint például törmelékszállításra vonatkozó alvállalkozói referenciát is megfelelõnek tartotta a 9. francia bekezdésében elõírt alkalmassági szempontnak való megfelelõséget illetõen. A Döntõbizottság álláspontja szerint ezzel az értelmezéssel ellentétes viszont az elõírásnak kifejezetten a szennyvízcsatorna-építési referencia tárgyra való utalása.
<br>A Döntõbizottság nem fogadta el az ajánlatkérõ érvelését, hogy a mûszaki átadás-átvételi jegyzõkönyv alapján fogja majd megállapítani azt, hogy a részvételre jelentkezõ milyen körben és mértékben vették az alvállalkozót igénybe, ugyanis az átadás-átvételi jegyzõkönyvnek a tárgya nem ezzel kapcsolatos, illetve az a teljesítésnek a szakaszára vonatkozó dokumentum.
<br>A Döntõbizottság továbbá nem osztotta azt az ajánlatkérõi álláspontot, hogy a részvételi felhívásnak a beszerzés becsült értékéhez képest azt meghaladó értékû elõírásai arra tekintettel jogszerûek, hogy a beruházás összköltsége a gyakorlat szerint a becsült érték 20-25%-át is meghaladhatja. A Döntõbizottság álláspontja szerint a Kbt. 44. § (7) bekezdésének kógens rendelkezése szerint ajánlatkérõ kizárólag a beszerzés becsült értékére tekintettel határozhatja meg az alkalmassági szempontokat.
<br>A fentiek alapján a Döntõbizottság megállapította, hogy az ajánlatkérõ részvételi felhívása nem felel meg a Kbt. 44. § (6) bekezdés, illetve a Kbt. 44. § (7) bekezdésében foglalt elõírásoknak, ezért a részvételi felhívás egészének megsemmisítését tartotta szükségesnek.
<br>A Döntõbizottság a fenti indokok alapján a Kbt. 76. §-ában biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta, illetve az f) pont alapján bírságot szabott ki.
<br>A Kbt. 88. § (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.
<br>A Magyar Köztársaság 2001-2002. évi költségvetésérõl szóló 2000. évi CXXXIII. törvény 59. § (2) bekezdésében meghatározott legkisebb összeg szervezettel szemben egymillió forint, személlyel szemben egyszázezer forint.
<br>A Döntõbizottság a bírság mértéke meghatározásánál figyelembe vette, hogy az ajánlatkérõ a részvételi felhívás megsemmisítését követõen a Kbt. szabályainak megfelelõ részvételi felhívást tehet közzé, tehát a jogsértés reparálható, valamint az ajánlatkérõ segítõ, együttmûködõ magatartását is.
<br>A Döntõbizottság megállapította, hogy az ajánlatkérõ részérõl a Közbeszerzési és Elõminõsítõ Bizottság a 2003. augusztus 4-i ülésén határozta meg a részvételi felhívás tartalmát.
<br>A Döntõbizottság megállapította, hogy az ajánlatkérõ részérõl a részvételi felhívás tartalmát illetõen kollektív döntés született ezért a testületi döntésre figyelemmel, a döntéshozó felelõs személy vonatkozásában az ajánlatkérõ részérõl nem volt megállapítható a felelõsség.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 15.
<br>
<br>Dr. Csanádi Péter s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Bujdosó Gézáné s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>