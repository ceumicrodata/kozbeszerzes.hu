<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8596)
</h2>
<br>1024 Budapest, Margit krt. 85.
<br>Ikt.sz. D.449/9/2003.
<br>
<br>Tárgy: a BUDABER Mérnöki Rt. jogorvoslati kérelme a Magyar Televízió Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A BUDABER Mérnöki Rt. (1204 Budapest, Török Flóris u. 114., a továbbiakban: kérelmezõ) jogorvoslati kérelmét - melyet dr. Sebõk Cecília ügyvéd (1211 Budapest, Táncsics Mihály u. 62.) által képviselt Magyar Televízió Rt. (1054 Budapest, Szabadság tér 17., a továbbiakban: ajánlatkérõ) "a Magyar Televízió 7 épületének napi takarítása, idõszakos nagytakarítása" tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bíróságnak címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ július 16-án megjelent számában a rendelkezõ részben megjelölt beszerzés céljából. A hét épületbõl öt Budapest, egy Pécs, egy Szeged helységben van, helységenként részajánlatot lehetett tenni.
<br>Az ajánlattevõ pénzügyi, gazdasági alkalmassága igazolására a felhívás 11. a) pontjában elõírta a 2001. és 2002. évi mérleg és eredménykimutatás csatolását.
<br>A 11. b) pont harmadik bekezdésében kikötötte, hogy alkalmatlannak minõsíti a szerzõdés teljesítésére az ajánlattevõt, ha "nettó árbevétele 2002. években nem érte el a 30 millió forintot."
<br>A felhívás 16.6. pontja alapján az ajánlatnak tartalmaznia kellett a Kbt. 43. § (2) bekezdés a)-c) pontjai szerinti nyilatkozatot. Ajánlatkérõ ezt az elõírást az ajánlati dokumentáció 3.6. pontjában megismételte.
<br>Az ajánlatok elbírálási szempontja az összességében legelõnyösebb ajánlat volt, a bírálati részszempontok között 10-es súlyszámmal szerepelt a nagyobb mértékû meghiúsulási kötbér is.
<br>A dokumentáció 10. pontjában ajánlatkérõ ismertette az ajánlatok elbírálásának szabályait, a 11. oldalon a meghiúsulási kötbér összege részszemponthoz a következõket fûzte: "A meghiúsulási kötbér értékelésekor a legmagasabb összeget megajánló ajánlattevõ kapja a 10 pontot, a többi pedig arányosan kevesebbet. A meghiúsulási kötbér minimális mértéke a rendszeres takarítás egy hónapra jutó értéke. Érvénytelen az az ajánlat, amely a meghiúsulási kötbér minimális mértékénél alacsonyabb összeget ajánl meg."
<br>Az ajánlattételi határidõre, augusztus 16-ra tíz ajánlat érkezett ajánlatkérõhöz, köztük a kérelmezõ teljes körû ajánlata.
<br>A szeptember 9-én tartott eredményhirdetésen ajánlatkérõ az Iker-Siker Kft. ajánlatát hirdette ki nyertesnek. A nyertes a meghiúsulási kötbér összegeként minden egyes részajánlatra nézve 50 millió Ft-ot ajánlott meg. Ajánlatkérõ a kérelmezõ ajánlatát érvénytelenné nyilvánította azzal az indokkal, hogy ajánlata nem tartalmazza a Kbt. 43. § (2) bekezdés a)-c) pontjai szerinti valamennyi nyilatkozatot, "csak a közbeszerzés értékének 10%-át meghaladó mértékben igénybe venni kívánt alvállalkozókat nevezte meg [b) pont]."
<br>Kérelmezõ szeptember 9-én jogorvoslati kérelmet terjesztett elõ a Döntõbizottsághoz.
<br>Sérelmezte ajánlata érvénytelenné nyilvánítását, elõadta, hogy az ajánlata 160. oldalán lévõ nyilatkozatából, miszerint "Ajánlattevõ a munkába alvállalkozót nem kíván bevonni", tartalmilag következik, hogy sem alvállalkozót, sem más közremûködõt nem kíván bevonni a teljesítésbe, tehát lényegében nyilatkozott a Kbt. 43. § (2) bekezdés mindegyik pontjára. Kifogásolta, hogy ajánlatkérõ érvényesnek fogadta el a nyertes 50 millió Ft meghiúsulási kötbérre tett ajánlatát, ami irreálisan magas a beszerzés tárgyát képezõ szolgáltatás értékéhez képest. Utalt a Közbeszerzések Tanácsának az irreális kötelezettségvállalásokra vonatkozó 2/2003. (K. É. 23.) Ajánlására.
<br>Szeptember 11-én kiegészítette a kérelmét, elõadta, hogy a nyertes 2001. évi 20 258 E Ft-os, illetõleg a 2002. évi 33 465 E Ft-os árbevételébõl kiindulva megállapítható, hogy nem is tudja kifizetni 50 millió Ft-os kötbért.
<br>A szeptember 16-án elõterjesztett kérelem kiegészítésében sérelmezte, hogy ajánlatkérõ nem nyilvánította alkalmatlannak a nyertest, annak ellenére, hogy csak a 2002. évi mérlegében szereplõ árbevétel felel meg a kiírásnak, a 2001. évi alacsonyabb összegû a kiírásnál. Mivel a felhívás 11. a) pontja szerint a 2001. és 2002. évi mérleget kérte csatolni és a 11. b) pont többes számot (2002. években) használ az alkalmatlansági feltételek meghatározásánál, az ajánlattevõnek mindkét évben rendelkeznie kellett min. 30 millió Ft árbevétellel.
<br>Ajánlatkérõ észrevételében és a jogorvoslati eljárásban tartott tárgyaláson kérte a jogorvoslati kérelem elutasítását.
<br>A kérelmezõ ajánlata érvénytelenné nyilvánításával kapcsolatban elõadta, hogy kérelmezõ csak arra nyilatkozott, hogy a munkába alvállalkozót nem kíván bevonni, a nyilatkozat nem tartalmaz utalást arra, hogy harmadik személlyel kíván-e szerzõdést kötni, illetve nem tartalmazza a teljesítésben egyébként részt vevõ szervezetek, személyek megjelölését.
<br>A nyertes 50 millió Ft-os kötbérvállalására vonatkozó kérelemre közölte, hogy a Közbeszerzések Tanácsa kérelmezõ által hivatkozott Ajánlása nem a kötbérrel, hanem az ellenszolgáltatás összegével kapcsolatos, a jelen tényállásra tehát nem alkalmazandó. A Kbt.-nek egyébként nincs olyan rendelkezése, ami alapján ezen a címen érvénytelenné lehetne nyilvánítani az ajánlatot. A kötbér mértéke a kiírásban nem volt limitálva, így el kellett fogadni a viszonylag magas összegû kötbért tartalmazó ajánlatot.
<br>Álláspontja szerint az elõzõ évek mérlegadataiból nem lehet azt a következtetést levonni, hogy a nyertes a jövõben nem lenne képes 50 millió Ft-os kötbért kifizetni.
<br>A nyertes alkalmatlanságával kapcsolatos kérelemre elõadta, hogy a felhívás 11. b) pontjában a "2002. években" többes számú megjelölés elírás volt, csak a 2002-es árbevételét illetõen írta elõ a min. 30 millió Ft-ot.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 43. § (2) bekezdése így rendelkezik:
<br>"Az ajánlatban - ha ezt az ajánlatkérõ az ajánlati felhívásban elõírta - meg kell jelölni:
<br>a) a közbeszerzésnek azt a részét, amellyel összefüggésben az ajánlattevõ harmadik személlyel szerzõdést fog kötni, e szervezet (személy) meghatározása nélkül, illetõleg
<br>b) "az ajánlattevõ által a közbeszerzés értékének 10%-át meghaladó mértékben igénybe venni kívánt alvállalkozókat, illetõleg
<br>c) a teljesítésbe egyébként - a közbeszerzés értékének 10%-át
<br>meghaladó mértékben - részt vevõ szervezeteket (személyeket)."
<br>A rendelkezés szerint tehát három kérdésben kellett nyilatkozni az ajánlattevõnek:
<br>- a beszerzés azon részére, melyet harmadik személlyel kötött szerzõdés alapján teljesít,
<br>- a teljesítéshez 10%-ot meghaladóan igénybe venni kívánt alvállalkozók személyére,
<br>- a teljesítésben - a 10%-os alvállalkozón túlmenõen - 10%-ot meghaladóan igénybe venni kívánt szervezetek/személyek nevére.
<br>A Kbt. 10. §-a szerinti értelmezõ rendelkezések között szereplõ q) pont meghatározza az alvállalkozó fogalmát, mivel ehhez a minõséghez a törvény több következményt (pl. alkalmasság, a közbeszerzési eljárásból való kizártság tekintetében) fûz.
<br>"Alvállalkozó: az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából arra tekintettel fog szerzõdést kötni vagy módosítani, kivéve az 1. § a) pontja vagy a 70. § (1) bekezdésének b) pontja szerinti szervezetet (személyt), vagy a 6. § g) pontja, illetve a 9. § (2) bekezdése szerinti szerzõdéskötést."
<br>Minden más szervezet (személy), amelyik a teljesítésben nem a 10. § q) pontjában meghatározott módon fog részt venni (azaz nem a közbeszerzési eljárásra tekintettel kötött vagy módosított, hanem egyébként is fennálló szerzõdéses jogviszony alapján), a 43. § (2) bekezdése a "teljesítésben egyébként részt vevõ szervezetként (személyként)" definiálja.
<br>A kérelmezõ ajánlata 160. oldalán lévõ nyilatkozat így szól:
<br>"Alulírott, a BUDABER Mérnöki Rt. vezérigazgatója kijelentem, hogy az 1995. évi XL. törvény 43. § (2) bekezdés a)-c) pontja értelmében a munkába alvállalkozót nem kívánok bevonni."
<br>A kérelmezõ nyilatkozata tartalmát a Kbt. hivatkozott rendelkezésével összevetve megállapítható, hogy;
<br>- Az a) pontra vonatkozóan nem teljes körû a nyilatkozat, mert abból csak az állapítható meg, hogy nincs a közbeszerzés tárgyának olyan része, amelyet alvállalkozó bevonásával teljesít, de az nem, hogy van-e olyan része a beszerzésnek, amelyet alvállalkozónak nem minõsülõ ún. egyéb szervezet (személy) közremûködésével fog teljesíteni.
<br>- A b) pontra nézve kérelmezõ nyilatkozott, hiszen ha alvállalkozót egyáltalán nem kíván bevonni a teljesítésbe, akkor a közbeszerzés értékének 10%-a feletti alvállalkozót sem.
<br>- A c) pontra nézve az a) pontra vonatkozóan kifejtett indokok értelmében szintén nem nyilatkozott kérelmezõ, mert a nyilatkozatból nem állapítható meg, hogy a teljesítésbe kíván-e bevonni a közbeszerzés értékének 10%-át meghaladó mértékben alvállalkozónak nem minõsülõ ún. egyéb résztvevõt.
<br>A Döntõbizottság megállapította, hogy kérelmezõ ajánlata nem felelt meg az ajánlati felhívás 16.6. pontjának, illetõleg a dokumentáció 3.6. pontjának, így ajánlatkérõ helytállóan minõsítette azt érvénytelennek. Ezért a Döntõbizottság a jogorvoslati kérelmet elutasította.
<br>Kérelmezõ sérelmezte, hogy a nyertes irreálisan magas, 50 millió Ft-os meghiúsulási kötbérre tett ajánlata által lett a nyertes, amely kötbér összeg kifizetésére a 2001., 2002. éves árbevétele szerint nem is lenne képes. Álláspontja helytállóságaként a Közbeszerzések Tanácsa 2/2003. (K. É. 23.) számú ajánlására hivatkozott.
<br>A Kbt. 26. § (2) bekezdés második mondata elõírja, hogy az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van.
<br>Ajánlatkérõ a "nagyobb mértékû meghiúsulási kötbér" részszempontra vonatkozóan a dokumentációban meghatározta a kötbér minimumösszegét, de a maximumösszeget nem.
<br>Az ajánlattevõ ajánlata érvénytelenségének eseteit a Kbt. 52. § (2) bekezdés a)-d) pontjai szabályozzák.
<br>A d) pont szerint akkor érvénytelen az ajánlat, ha nem felel meg az ajánlati felhívásban, illetõleg a dokumentációban (együtt: kiírásban) meghatározott feltételeknek.
<br>Mivel a kiírásban ajánlatkérõ nem maximálta a megajánlható kötbér összegét - az ajánlati kötöttsége folytán -, nem nyilváníthatta érvénytelennek a nyertes ajánlatát.
<br>A Döntõbizottság megállapította, hogy ajánlatkérõ nem járt el jogsértõen a nyertes magas összegû meghiúsulási kötbért tartalmazó ajánlata elfogadásával, ezért a jogorvoslati kérelmet elutasította.
<br>A kérelmezõ által hivatkozott, a Közbeszerzések Tanácsa ajánlása a Kbt. 24. §-ában foglalt alapelvi rendelkezésékbõl kiindulva felhívta ajánlatkérõk figyelmét az összességében legelõnyösebb ajánlat elbírálási szempont választása esetén a részszempontok meghatározásánál követendõ eljárásra. Hangsúlyozta, hogy egyes részszempontok tekintetében indokolt olyan minimumértékek meghatározása, amelyet az ajánlattevõknek mindenképpen meg kell ajánlaniuk, vagy olyan maximum értéket megadni, amelyet az ajánlattevõk nem léphetnek túl. Rámutatott arra, hogy ha a részszempontok a beszerzés tárgyának lényeges körülményeivel nem állnak összefüggésben, akkor az ezen részszempontok értékelése útján legmagasabb pontszámot elérõ ajánlat nem lesz azonos az objektíve legkedvezõbb ajánlattal, azaz sérülhet a verseny tisztasága és az ajánlattevõk esélyegyenlõsége.
<br>Ha ajánlatkérõ a részszempontok meghatározása körében nem jár el fokozott körültekintéssel, akkor az ajánlattevõnek módjában áll a Kbt. 79. § (7) bekezdése szerinti 15 napos jogvesztõ határidõn belül kérelmezni a kiírás általa sérelmezett részének megváltoztatását. Kérelmezõ nem élt kifogással az ellen, hogy ajánlatkérõ a kötbér mértékét felfelé nem limitálta, így ebben a tekintetben beállt az ajánlati kötöttség úgy ajánlatkérõ, mint ajánlattevõk részérõl.
<br>Ezért ajánlatkérõnek az értékelésnél a ténylegesen megajánlott kötbért kellett figyelembe vennie.
<br>A Döntõbizottság nem vizsgálhatta, hogy a nyertes képes lenne-e a megajánlott kötbér megfizetésére, mert ez a kérdés már a teljesítés idõszakára vonatkozik.
<br>A Kbt. 44. § (6) bekezdése elõírja, hogy az ajánlatkérõnek a "felhívásban meg kell határoznia, hogy az (1), illetõleg a (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt, illetõleg az alvállalkozót alkalmatlannak a szerzõdés teljesítésére."
<br>Ajánlatkérõ a felhívásban kikötötte, hogy alkalmatlannak minõsíti az ajánlattevõt, ha árbevétele "2002. években" nem éri el a 30 millió Ft-ot. Kérelmezõ érvelése szerint a "2002. években" megfogalmazás alatt 2001. és 2002. évet kell érteni, mert a pénzügyi, gazdasági alkalmasság vizsgálatához is e két év mérlegadatait kérte az ajánlatkérõ.
<br>Kérelmezõ álláspontja nem helytálló.
<br>Kétségtelen, hogy a 2002. év többes számban való megfogalmazás nem egyértelmû, de mivel számszerû meghatározásként csak a 2002. év szerepel, azt nem lehet kiterjesztõen értelmezni. A Kbt. fent hivatkozott 44. § (6) bekezdése lehetõvé teszi ugyanis, hogy az ajánlattevõ az alkalmasság igazolására kért adatok közül kiválassza azokat, amelyekhez az alkalmatlanság jogkövetkezményt fûzi.
<br>A nyertes 2002. évi mérlege szerint az éves árbevétele 33 465 ezer Ft volt, ez megfelelt az ajánlatkérõ által meghatározott alkalmassági feltételnek.
<br>A Döntõbizottság megállapította, hogy ajánlatkérõ a nyertes alkalmassá minõsítése által nem járt el jogsértõen, ezért a jogorvoslati kérelmet elutasította.
<br>A Döntõbizottság megjegyzi, hogy kérelmezõ az általa ellentmondásosnak tartott alkalmassági meghatározás jogsértõ volta megállapítását a kérelem elõterjesztésére nyitva álló 15 napos határidõn belül kérelmezhette volna.
<br>A Döntõbizottság a Kbt. 76. § (1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 6.
<br>
<br>Dr. Csitkei Mária s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>