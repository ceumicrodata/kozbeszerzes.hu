<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8556)
</h2>
<br>1024 Budapest, Margit krt. 85.
<br>Ikt.sz.: D.382/7/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az Informatikai és Hírközlési Minisztérium ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., továbbiakban: Döntõbizottság elnöke) által, az Informatikai és Hírközlési Minisztérium (1077 Budapest, Dob u. 75-81., továbbiakban: ajánlatkérõ) "elektronikus képzési és tájékoztató anyagok CD-n és nyomtatott formában való megjelentetése, 8000 db ECDL oktatócsomag gyártása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ 2003. július 10-én tájékoztatta a Döntõbizottság elnökét arról, hogy a rendelkezõ részben meghatározott tárgyban a közbeszerzésekrõl szóló 1995. évi XL. törvény (továbbiakban Kbt.) 70. § (2) bekezdés a) és b) pontja alapján hirdetmény közzététele nélküli tárgyalásos eljárást folytat le.
<br>Ajánlattételre a az MC + CD Hangfelvételkészítõ és Sokszorosító Kft. hívta fel ajánlatkérõ.
<br>A Döntõbizottság elnöke 2003. július 25. napján eljárást kezdeményezett ajánlatkérõ közbeszerzési eljárása ellen, arra tekintettel, hogy a választott eljárásfajta törvényi feltételeinek megléte a rendelkezésre álló iratokból nem állapítható meg egyértelmûen. Indítványozta az eljárásfajta jogalapjának és az ajánlati felhívás jogszerûségének a vizsgálatát.
<br>A Döntõbizottság a jogorvoslati eljárást megindította.
<br>Ajánlatkérõ 2003. augusztus 13-án írásban közölte, hogy az ajánlati felhívást visszavonta és az eljárást befejezte, így kérte a jogorvoslat eljárás megszüntetését.
<br>A Döntõbizottság ennek alapján megállapította, hogy az ajánlatkérõ részérõl közbeszerzési eljárás nincs folyamatban a beszerzés tárgyára vonatkozóan.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindítására vagy a folytatásra okot adó körülmény már nem áll fenn - megszünteti.
<br>A Döntõbizottság megállapította, hogy a jogorvoslati eljárás folytatásra okot adó körülmény - figyelemmel arra, hogy közbeszerzési eljárás már nincs folyamatban - nem áll fenn, ezért az Áe 14. § (2) bekezdése alapján az eljárást megszüntette.
<br>
<br>Budapest, 2003. augusztus 14.
<br>
<br>Dr. Sárkány Izolda s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Csanádi Péter s. k.,
<br>közbeszerzési biztos
<br>
<br>
<br><br></body></html>