<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8600)
</h2>
<br>1024 Budapest, Margit krt. 85.
<br>Ikt.sz.: D.423/27/2003.
<br>
<br>Tárgy: a Vektor Szövetkezet jogorvoslati kérelme a Magyar Köztársaság Belügyminisztériuma ajánlatkérõ közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Vektor Munkavédelmi, Mûszaki Fejlesztõ és Gyártó Szövetkezet (1095 Budapest, Soroksári út 164., képviseli: dr. Fazekas Éva ügyvéd, Fazekas és Társa Ügyvédi Iroda, 1055 Budapest, Szent István krt. 17. II/7., a továbbiakban kérelmezõ) jogorvoslati kérelmét, melyet a Magyar Köztársaság Belügyminisztériuma (képviseli: BM Mûszaki Fõosztály, 1024 Budapest, József A. u. 2-4., nevében eljár: BM Beszerzési és Kereskedelmi Rt., 1124 Budapest, Németvölgyi út 41., a továbbiakban ajánlatkérõ) "a Belügyminisztérium szervezetei, személyi állományának új egységes téli egyenruházati alapellátásához szükséges termékek (télikabát, csapadék ellen védõ kabát; szolgálati farmer, HÖR télisapka, HÖR kesztyû) gyártása és szállítása" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ 2003. május 21. napján, a Közbeszerzési Értesítõ (K. É.) 21. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.
<br>A felhívás 3. a) pontja a beszerzés tárgyát és mennyiségét határozta meg öt tételben, az 1. tétel 9000 db szolgálati télikabát (sötétkék) volt.
<br>Ajánlatkérõ a felhívás 11. a) pont szerint a mûszaki alkalmasság igazolására az ad) pontban az alábbiakat írta elõ: "a Kbt. 44. § (2) bekezdés d) pontja alapján a 3. a) pont 1. tételre megajánlott termékrõl 2 db L/182 méretû - a mûszaki leírás alapján elkészített mintadarab, továbbá a 3. a) pont 1-5. tétel alatti termékek megajánlása esetén a mûszaki leírás szerinti alapanyagokból 2 folyóméter minta benyújtása."
<br>Ajánlatkérõ a felhívás 11. b) pont alpontjaiban részletezte az ajánlattevõ szerzõdés teljesítésére alkalmatlanná nyilvánítása szempontjait. A bd) pontban elõírta: alkalmatlan az ajánlattevõ, ha az ajánlatkérõ által felkért akkreditált minõségtanúsító intézménytõl származó vizsgálati eredmények szerint a 3. a) pont 1. tétel a termék alapanyagára vonatkozó mûszaki paraméterek nem felelnek meg a mûszaki leírásban meghatározottaknak.
<br>A felhívás 11. be) pontjában ajánlatkérõ elõírta, hogy alkalmatlannak minõsül a szerzõdés teljesítésére az ajánlattevõ, ha az ajánlatkérõ által felkért független szakértõk szerint a 3. a) pont 1. tétel kivitelezése és konfekcionálása nem felel meg a mûszaki leírásban meghatározottaknak.
<br>A felhívás 13. pontja szerint ajánlatkérõ az ajánlatokat az összességében legelõnyösebb ajánlat szempontja szerint kívánta értékelni. A felhívás 13. b) pontjában az összességében legelõnyösebb ajánlat megítéléséhez szükséges részszempontokat, súlyszámokat közölte, továbbá megadta az értékelési ponthatárokat, valamint ismertette az értékelés módszerét.
<br>Az ajánlati felhívás 16.1. pontjában rögzítette, hogy a Kbt. 59. § (2)-(6) bekezdéseiben foglaltak az ajánlati felhívásnak részét képezik.
<br>Az ajánlatkérõ dokumentációt is készített, amelyben az alapanyagokra és a késztermékekre vonatkozó mûszaki követelményeket tételenként határozta meg külön-külön dokumentációban.
<br>Az 1. tétel szolgálati télikabát alapanyagára vonatkozó mûszaki paramétereket a dokumentáció 12. oldalán a 7.1. melléklet tartalmazta 15 pontban.
<br>A dokumentáció 7.1. mellékletének 13. pontja többek között a fénnyel szembeni színtartósságot 5-ös fokozatban írta elõ követelményként. Ezen táblázatban a fénnyel szembeni színtartósság vizsgálatára az MSZ EN ISO 105-B02:2001 szabvány szerinti vizsgálat került meghatározásra.
<br>Az 1. tétel vonatkozásában kiadott mûszaki dokumentáció az 1-11. oldalon részletezte a konfekcionálás mûszaki leírását.
<br>Az ajánlattételi határidõre 2003. július 1. napjára az 1. tételre a kérelmezõn kívül a Lurotex Kft., a Csizmarik és Tsa. Kft., a Salgótarjáni Konfekcióipari Rt., a Comoditex SAS és a TEXPORT GmbH nyújtott be ajánlatot.
<br>Az ajánlatok bontását követõen a beadott pályázatokat az ajánlatkérõ által felállított 3 tagú bizottság megvizsgálta, hogy a pályázatok tartalmazzák-e az elõírt alapanyagmintákat és mintadarabokat. Az ajánlatokat egyesével külön-külön vizsgálták meg, amely során ajánlatkérõ elvégezte az alapanyagmintáknak és mintadaraboknak a felkért szakértõ általi vizsgálatra alkalmas, be nem azonosíthatóvá tételét. Ajánlatkérõ ennek érdekében az ajánlatokban szereplõ és vizsgálandó alapanyagokról és késztermékekrõl az ajánlattevõket azonosító címkét eltávolították és ajánlatkérõ által meghatározott számjelzéssel látták el az ajánlattevõk azonosíthatósága érdekében. Az alapanyagminták egy részét és a mintadarabokat a vizsgálatra felkért Innovatext Rt. részére ajánlatkérõ az ajánlattevõk nevének feltüntetése nélkül az általa meghatározott számozással ellátva adta át a vizsgálatok elvégzésére.
<br>Ajánlatkérõ jogorvoslati eljárásban tett nyilatkozata szerint az egyes ajánlattevõk beérkezett termékmintáit és anyagvágatait az alábbi kódszámmal látták el: 1. minta Salgótarjáni Konfekcióipari Rt., 2. minta Vektor Szövetkezet, 3. minta Csizmarik és Társa Kft., 4. minta Comoditex SAS, 5. minta T export GmbH, 6. minta Lurotex Kft.
<br>A felkért vizsgálóintézet az 1. tétel esetében csatolni kért alapanyagminták és mintadarabok esetében elvégezte a vizsgálatot. A vizsgálati eredményeket és megállapításait vizsgálati jegyzõkönyvbe foglalta, amely jegyzõkönyv elkészültének idõpontja 2003. augusztus 8. napja volt.
<br>A jegyzõkönyvek tanúsága szerint a vizsgálatok elvégzésére való felkérés minden esetben 2003. július 16. napján történt.
<br>A vizsgálati jegyzõkönyvek 2. oldal 1. pontjában közöltek szerint a vizsgálatokat valamennyi minta esetében azonos módon az MSZ EN ISO 105-B02:2001 2-es módszere alapján végezték el.
<br>A vizsgálatok elvégzésére felkért Innovatext Rt. laboratóriuma által elvégzett vizsgálatok eredménye szerint a 2. jelû minta esetében a fénnyel szembeni színtartósság 4-es fokozatú. A vizsgálatot végzõ laboratórium összesítõ értékelésében - amely a vizsgálati eredményeket vetette össze a dokumentációban szereplõ mûszaki elõírásokkal - rögzítette, hogy a 2-es jelû minta esetén az alapanyag tekintetében a fénnyel szembeni színtartósságnál van eltérés.
<br>Ajánlatkérõ bírálóbizottsága a felkért vizsgálóintézmény által elkészített vizsgálati jegyzõkönyv alapján javasolta a döntéshozónak, hogy a kérelmezõ, a Csizmarik és Tsa. Kft., a Salgótarjáni Konfekcióipari Rt. és a Comoditex SAS mûszaki szempontból nem alkalmas a szerzõdés teljesítésére, mert a mûszaki leírásban foglaltaknak a minta(k) nem felelt(ek) meg, és ezért a Kbt. 52. § (2) bekezdés d) pontja alapján az ajánlatok érvénytelenek. A Lurotex Kft. ajánlatát az eljárás korábbi szakaszában más okból nyilvánította ajánlatkérõ érvénytelennek.
<br>Ajánlatkérõ döntése értelmében a kérelmezõ ajánlata azért volt érvénytelen, mert a szolgálati télikabát alapanyagának fénnyel szembeni színtartóssága az elõírt 5-ös fokozat helyett csak 4-es fokozatú.
<br>Ajánlatkérõ az eljárás eredményét 2003. augusztus 18-án nyilvánosan kihirdette, mely szerint az 1. tétel nyertesének a TEXPORT GmbH ajánlatát fogadta el, míg a többi ajánlatevõ - köztük a kérelmezõ - ajánlatát is érvénytelennek minõsítette, a bírálóbizottság fent ismertetett javaslatával egyezõen.
<br>Kérelmezõ 2003. augusztus 21-én levélben fordult az ajánlatkérõhöz annak kivizsgálására, hogy nem történt-e adminisztratív tévedés a fénnyel szembeni színtartósság vizsgálati megállapításánál, valamint kérte a nyertes mintadarabok megtekintésének lehetõvé tételét.
<br>Az ajánlatkérõ 2003. augusztus 25-én kelt megkeresésére az Innovatext Rt. 2003. augusztus 27-i válasza szerint ismételten áttekintette az anyagok vizsgálati eredményei közül azokat, amelyek nem feleltek meg a kiadott mûszaki leírás követelményeinek és ahol erre mód volt (pl. a fénnyel szembeni színtartósság vizsgálatánál), újra elvégezte a próbadarabok értékelését. Ennek során sem szakmai tévedést, sem adminisztrációs hibát nem talált, a jegyzõkönyvekben megadott vizsgálati eredményeket fenntartotta.
<br>Kérelmezõ 2003. augusztus 25-én jogorvoslati kérelmet nyújtott be a Döntõbizottsághoz, melyben ajánlatkérõ döntését kifogásolta ajánlata érvénytelenségének megállapítása körében.
<br>Kérte, hogy a Döntõbizottság hívja fel az ajánlatkérõt, mint a jogsértõt a törvény szabályainak megfelelõ eljárásra, semmisítse meg az ajánlatkérõnek a közbeszerzési eljárás folyamán hozott, ill. azt lezáró döntését, továbbá a törvény megsértett rendelkezésének megjelölése mellett állapítsa meg a jogsértés megtörténtét, valamint ideiglenes intézkedésként rendelje el a szerzõdéskötés megtiltását.
<br>Kérelmének indoklásában kifejtette, hogy az 1. tétel szolgálati télikabátra nyújtotta be ajánlatát, amelyet álláspontja szerint az ajánlatkérõ jogsértõ módon nyilvánított érvénytelenné.
<br>Kérelméhez mellékelte az Innovatext Rt. 01/404-2002. sz., 2002. július 29-én készített vizsgálati jegyzõkönyvének eredeti példányát, amelynek 4. oldalához az alapanyagminta eredetiben is csatolva lett. A vizsgálati jegyzõkönyv szerint az intézet által vizsgált alapanyag - amely a pályázati mintadarab anyagával azonos alapanyag -, fénnyel szembeni színtartósság szempontjából 5-ös fokozatú. A jegyzõkönyvet az eredményhirdetés után ajánlatkérõnek 2003. augusztus 21-én elküldte.
<br>A vizsgálati eredménybõl megállapítható álláspontja szerint, hogy nem felel meg a valóságnak az ajánlatkérõnek az a megállapítása, amely szerint az általa megajánlott szolgálati télikabát alapanyagának fénnyel szembeni színtartóssága csak 4. fokozatú, tehát az elõírtnál gyengébb lenne.
<br>Kérelmének alátámasztására elõadta továbbá azt is, hogy a szolgálati télikabátra ajánlatot tevõk közül a Texport GmbH, a Comoditex SAS és kérelmezõ egyaránt a WL & Gore Associates GmbH-tól vásárolta a minták elkészítéséhez szükséges alapanyagot. A Gore cég mindhármójuknak ugyanazt az alapanyagot szállította, nem lehetséges tehát, hogy a Texport GmbH anyaga 5-ös színtartósságú, a másik két alapanyag pedig csak 4-es.
<br>Kérelmezõ megítélése szerint ajánlata érvényes volt és erre tekintettel az összességében legelõnyösebb ajánlatot kérelmezõ tette. Erre vonatkozóan kérelmében a Texport GmbH és saját ajánlatát a részszempontok szerint pontszámokkal értékelte.
<br>Sérelmezte továbbá, hogy az ajánlatkérõ nem tette lehetõvé a konkurens ajánlattevõk mintáinak megtekintését. A konfekcionálás megfelelõségérõl a Texport GmbH esetében a döntés helyességét megvizsgálni nem tudta, így abban az esetben, ha a Döntõbizottság a fenti indokai alapján kérelmének így nem tudna helyt adni, tegye lehetõvé, hogy a Texport GmbH mintáját megtekinthesse.
<br>Kérelmezõ 2003. szeptember 3-án kelt beadványában az Áe. 26. § (1) bekezdésére hivatkozással bizonyítási indítványt terjesztett elõ másik független szakértõ bevonására annak érdekében, hogy az általa elkészített szolgálati télikabát alapanyagának fénnyel szembeni színtartósságát ismételten megvizsgálja. Kérte továbbá a szakértõi vizsgálat elvégeztetését a Texport GmbH alapanyag mintájára is.
<br>2003. szeptember 10-én kelt beadványa mellékleteként kérelmezõ benyújtotta a Döntõbizottságnak a KERMI 2003/3-00598. sz., 2003. szeptember 8-án kelt vizsgálati jelentését, amely kérelmezõ alapanyagmintájának megmaradt részén elvégzett vizsgálat szerint a fénnyel szembeni színtartósságot 5-6-os fokozatban jelöli meg.
<br>Álláspontja szerint ez is bizonyítja, hogy az ajánlatkérõ a döntését hibás szakvéleményre alapította, ezért változatlanul indítványozza a szakértõ kirendelését. Továbbra is kéri, hogy a Döntõbizottság kötelezze ajánlatkérõt arra, hogy a nyertes mintáját részükre mutassa be, mert csak a mintadarab megtekintését követõen tudják eldönteni, hogy valószínûsíthetõ-e, hogy a nyertes mintadarabja kiírásszerû-e.
<br>Kérelmezõ 2003. szeptember 16. napján kelt beadványában felhívta a figyelmet arra, hogy ajánlatkérõ a felhívás 11. bd) pontjában azt rögzítette alkalmatlansági szempontként, ha az általa felkért akkreditált minõségtanúsító intézménytõl származó vizsgálati eredmények szerint nem felel meg a mûszaki követelményeknek az alapanyag. Elõadta, hogy az ajánlatkérõ által a vizsgálat elvégzésére felkért INNOVATEXT Rt. nem tanúsító intézmény, nem szerepel a Nemzeti Akkreditációs Testület (továbbiakban: NAT) listáján.
<br>Álláspontja szerint tehát ajánlatkérõ nem járt el a felhívásának megfelelõen, amikor az INNOVATERXT Rt.-t kérte fel a vizsgálatok elvégzésére, mert nem tekinthetõ a szervezet akkreditált minõségtanúsító intézménynek. Kifogásának alátámasztására hivatkozott a laboratóriumok, tanúsító és az ellenõrzõ szervezetek akkreditálásáról szóló 1995 évi XXIX. tv.-re, a mûszaki termékek megfelelõségét vizsgáló, ellenõrzõ és tanúsító szervezetek kijelölésének részletes szabályairól szóló 4/1999. (II. 24.) GM rendeletre, a mûszaki termékek megfelelõségét vizsgáló, ellenõrzõ és tanúsító szervezetek kijelölésérõl szóló 182/1997. (X. 17.) Korm. rendeletre, valamint a termékek minõségének tanúsításáról szóló 47/1968. (XII. 18.) Korm. rendeletre, illetõleg csatolta az interneten szereplõ a NAT által akkreditált szervezetek listáját, amely szerint a felkért intézet nem terméktanúsító szervezet.
<br>Az ajánlatkérõ észrevételében a kérelem elutasítását kérte.
<br>Elõadta, hogy a vizsgálati eredmények részét képezték az értékelésnek. Az ajánlatkérõ az objektivitás biztosítása érdekében a vizsgálatra küldött mintákat visszakereshetõen kódolta (a vizsgáló intézet a kódszámokból nem tudja beazonosítani, mely ajánlattevõ mintáját vizsgálja). Az ajánlatkérõ részérõl a vizsgálati eredmények felülvizsgálatának szükségessége, a mérések megbízhatóságának megkérdõjelezése fel sem merült.
<br>Álláspontja szerint az értékelés során csak a közbeszerzési eljárás keretein belül; azaz az ajánlatok részeként benyújtott alapanyagminták és mintadarabok vizsgálati eredményei vehetõk figyelembe, minden más "utólag" benyújtott tanúsítvány, jegyzõkönyv nem. Álláspontját alátámasztja az a tény, hogy a beszerzés tárgyával szemben támasztott magas követelményekkel arányosan magas az ajánlati ár is, tehát csak az ajánlati felhívásban és dokumentációban. rögzített feltételeknek maradéktalanul megfelelõ ajánlat fogadható el, beleértve annak részét képezõ mintákat, mintadarabokat is.
<br>Ajánlatkérõ nem tartja relevánsnak azon kérelmezõi hivatkozást sem, mely szerint az INNOVATEXT Rt. által 2002-ben a pályázati mintadarab anyagával azonos alapanyag bevizsgáltatásának eredményeit tartalmazó vizsgálati jegyzõkönyv megfelelõ értéket határozott meg.
<br>Álláspontja szerint - melyet a vizsgáló intézmény 2003.
<br>augusztus 27-én kelt, mellékelt levele is megerõsít - az akkreditált vizsgáló intézet részérõl nem történt hibás mérés.
<br>Ajánlatkérõ kifejtette, hogy a közbeszerzési eljárást lezáró döntést követõen a közbeszerzési törvény már nem ad lehetõséget arra, hogy az ajánlatkérõ bármely okból saját hatáskörében a döntését megváltoztassa. Ebbõl következõen a VEKTOR Szövetkezet az irányú kérését, hogy a mintadarabokat megtekinthesse, el kellett utasítani, mivel erre csak jogorvoslati eljárás keretében lenne mód.
<br>Ajánlatkérõ megítélése szerint a közbeszerzési törvény szabályainak megfelelõen járt el, a vizsgáló intézet kiválasztásában is körültekintõ volt.
<br>A kérelmezõnek a felkért szakértõ tekintetében tett kifogására ajánlatkérõ elõadta, hogy a felhívás szerint vizsgálatok elvégzésére kívánt szakértõt igénybe venni, az általa felkért INNOVATEXT Rt. pedig rendelkezik a vizsgálatok elvégzésére a NAT által akkreditált laboratóriummal. Ajánlatkérõ hivatkozott arra is, hogy a felhívás 11. bd) pontja szerint az alapanyag tekintetében nem tanúsítványt, hanem vizsgálati eredményeket kért, míg a tanúsítvány követelménye a 3. a) pont 2-5 tétele esetében került megfogalmazásra.
<br>Az egyéb érdekelt közül a Lurotex Kft. és a Csizmarik és Társa Kft. terjesztett elõ észrevételeket, melyben alapvetõen az ajánlatkérõi kiírás jogszerûségét kifogásolják és fenntartásaikat fejezik ki az ajánlatkérõi eljárással szemben.
<br>A Döntõbizottság ideiglenes intézkedést nem hozott, ajánlatkérõ a nyertes ajánlattevõvel a szerzõdést megkötötte.
<br>A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok szerint:
<br>A Döntõbizottságnak a Kbt. 76. § (1) bekezdésében meghatározott jogkörében eljárva a kérelem keretei között az alábbi kérdésekben kellett alapvetõn állást foglalnia. Egyrészt, hogy ajánlatkérõ az 1. tétel tekintetében a vizsgálatokra felkért szakértõ kiválasztása körében eltért-e a felhívásában foglaltaktól és ezáltal magatartásával megsértette-e a Kbt. 26. § (2) bekezdés második fordulatát.
<br>Másrészt, hogy ajánlatkérõ döntése a kérelmezõ érvénytelenségérõl jogszerû-e, és erre tekintettel ajánlatkérõ eljárást lezáró döntése kifogásolható-e a kérelmezõ által hivatkozottak szerint.
<br>A Kbt. 26. § (2) bekezdés második fordulata értelmében az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez; az ajánlattevõ pedig az ajánlatához kötve van.
<br>Ajánlatkérõ az ajánlati felhívás 11. b) pontjában határozta meg az alkalmatlanná minõsítés szempontjait, e körben a bd) pontban rögzítette, hogy a 3. a) pont 1. tételére vonatkozóan akkreditált minõségtanúsító intézményt fog felkérni az alapanyag vizsgálatára, és ha ezen vizsgálati eredmények szerint a termékek alapanyagára vonatkozó mûszaki paraméterek nem felelnek meg a mûszaki leírásban meghatározottaknak, úgy az ajánlattevõ a szerzõdés teljesítésére alkalmatlannak minõsül.
<br>Ajánlatkérõ a lefolytatott közbeszerzési eljárásban a 3. a) pont 1. tételének (szolgálati télikabát/sötétkék/) alapanyagának vizsgálatára az INOVATEXT Textilipari Mûszaki Fejlesztõ és Vizsgáló Intézet Rt.-t kérte fel.
<br>Kérelmezõ kifogásolta hogy az INNOVATEXT Rt. felkért szervezet nem minõsül tanúsító szervezetnek, így ajánlatkérõ nem járt el a felhívásában elõírtak szerint a szakértõ kiválasztásánál.
<br>A Döntõbizottság álláspontja szerint azt, hogy ajánlatkérõ által felkért intézet akkreditált minõségtanúsító intézménynek tekinthetõ-e, alapvetõen annak vizsgálata dönti el, hogy ajánlatkérõ milyen feladat elvégzésére kívánta igénybe venni az eljárása során a felhívásban meghatározott követelményekkel rendelkezõ intézményt.
<br>A kérelmezõ által is hivatkozott a laboratóriumok, tanúsító és az ellenõrzõ szervezetek akkreditálásáról szóló 1995. évi XXIX. tv. 1. §-a az akkreditálás fogalmát akként határozza meg, hogy az akkreditálás annak hivatalos elismerése, hogy valamely szervezet vagy intézmény felkészült bizonyos tevékenységek (vizsgálat, tanúsítás, ellenõrzés) meghatározott feltételek szerinti végzésére, míg a 2. § (2) bekezdése részletezi, hogy milyen szervezetek akkreditálhatóak (ezek: vizsgálólaboratóriumok, kalibrálólaboratóriumok, terméktanúsító szervezetek, minõségügyi rendszert tanúsító szervezetek, személyzettanúsító szervezetek, ellenõrzõ szervezetek és a környezetközpontú irányítást tanúsító szervezetek).
<br>Jelen eljárásban ajánlatkérõ a felhívásában foglaltak alapján kétséget kizáróan az 1. tétel alapanyagának a mûszaki leírásban meghatározott mûszaki paraméterek szerinti vizsgálatának elvégzésre kívánt felkérni akkreditált intézményt és a vizsgálati eredmények képezték az alkalmasság vizsgálatának alapját. Ajánlatkérõ a mûszaki dokumentációban a 1. tétel alapanyaga körében azt a vizsgálati szabványt is megjelölte, amely szerint vizsgálni szükséges az egyes mûszaki paramétereket.
<br>A fentiek alapján tehát olyan szervezet felel meg ajánlatkérõ felhívásában közölteknek, amely hivatalos elismeréssel rendelkezik arról, hogy egyes termékek mûszaki (fizikai és kémiai) vizsgálatát megfelelõen, a vonatkozó nemzeti szabványok alkalmazásával szakszerûen képes teljesíteni.
<br>Az ajánlatkérõ által felkért INNOVATEXT Rt. Textil Anyagvizsgáló és Munkavédelmi Gépvizsgáló Laboratóriuma a NAT által akkreditálva van, az rt. szerepel a NAT akkreditált szervezetek listáján is. Az rt. által csatolt akkreditálási ügyirat melléklete szerint akkreditált mûszaki területe közé tartozik többek között a textilipari nyersanyagok, félkész- és késztermékek, konfekcionált textiltermékek fizikai és kémiai vizsgálata. Ezen terület a akkreditációs ügyirat melléklete szerint felöleli valamennyi, az ajánlatkérõ által a közbeszerzési eljárás során elõírt vizsgálattípust.
<br>A fent kifejtettek értelmében a Döntõbizottság álláspontja szerint ajánlatkérõ által felkért INNOVATEXT Rt. a beszerzés tárgyának 1. tétele vonatkozásában elõírt feladat, azaz az alapanyagok, egyes vizsgálattípusok szerinti mérésére akkreditációval rendelkezõ szervezetnek minõsül, így ajánlatkérõ a felhívás 11. bd) pontjában megfogalmazott elõírását nem sértette meg az INNOVATEXT Rt. felkérésével az alapanyag vizsgálatára. Erre tekintettel nem állapítható meg a Kbt. 26. § (2) bekezdésének megsértése ajánlatkérõ részérõl.
<br>A fenti indokok miatt nem osztotta a Döntõbizottság azon kérelmezõi okfejtést, hogy ajánlatkérõ terméktanúsító szervezet felkérését írta volna elõ, a felhívás és a dokumentáció alapján egyértelmûnek tekinthetõ azon ajánlatkérõi szándék, hogy az alapanyag vizsgálatát kell elvégezni. A kérelmezõ érvelését a felhívás elõírásának terméktanúsító intézetként való értelmezésérõl cáfolja a Döntõbizottság megítélése szerint a kérelmezõ által hivatkozott a termékek minõségének tanúsításáról szóló 47/1968. (XII. 18.) Korm. rendelet szabályozása, ugyanis ajánlatkérõ a hivatkozott rendeletben meghatározott terméktanúsítást az alapanyagra vonatkozóan nem kért.
<br>Ezt követõen megvizsgálta a Döntõbizottság, hogy ajánlatkérõ döntése az 1. tétel esetében az alapanyag mûszaki nemmegfelelõsége miatt a kérelmezõ alkalmatlanná minõsítésére vonatkozóan megalapozott volt-e.
<br>A Kbt. 43. § (1) bekezdésének elsõ fordulata alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 44. § (6) bekezdése értelmében az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. 44. § (8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.
<br>A Kbt. 52. § (2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ már a felhívásban meghatározta, hogy az alapanyag mûszaki paramétereinek mûszaki leírásban foglaltaknak való megfelelõségét felkért akkreditált minõségtanúsító intézmény által végzett vizsgálati eredmények alapján fogja megítélni. A kiadott dokumentáció mûszaki leírása az 1. tétel esetében az alapanyagra vonatkozó mûszak követelményeket rögzítette a vizsgálat megnevezésével továbbá azt, hogy milyen eredményeket kell elérni, valamint a vizsgálati szabvány megjelölését.
<br>Az eljárásban részt vevõ ajánlattevõk számára tehát a felhívás és a dokumentáció rendelkezései egyértelmûen meghatározták, hogy a szerzõdés teljesítésére való alkalmasság megítélésénél az ajánlatkérõ által felkért intézmény vizsgálati eredményei bírnak majd relevanciával. Ajánlattevõk az ajánlatkérõ által felállított feltételrendszert elfogadták és ezzel tudomásul vették azt is, hogy a közbeszerzési eljárásban az alkalmasság megítélése az alapanyag megfelelõsége körében a felkért intézmény vizsgálati eredményein fog alapulni.
<br>Ajánlatkérõ a közbeszerzési eljárásában az ajánlatokkal egyidejûleg benyújtott mintadarabokat és alapanyagokat - az ajánlattevõk azonosíthatóságának megakadályozása érdekében - az ajánlatkérõ számkódolta és ezen számokkal ellátva elküldte az INNOVATEXT Rt.-nek vizsgálatra.
<br>Az INNOVATEXT Rt. Textil Anyagvizsgáló és Munkavédelmi Gépvizsgáló Laboratóriuma a részére megküldött anyagmintákat megvizsgálta.
<br>A kérelmezõ mintáinak kódszáma 2-es jelû volt, amelyek közül az 1. minta volt az alapanyag.
<br>Az INNOVATEXT Rt. a 2-es jelû szolgálati télikabáthoz mellékelt anyagok vizsgálatáról a 01-01/354-2003, sz. jegyzõkönyvet állított ki.
<br>A jegyzõkönyv az elvégzett vizsgálatok között a 11. pontban a következõket rögzítette:
<br>Színtartósság meghatározása mesterséges fénnyel szemben az MSZ EN ISO 105-B02:2001. 2-es módszere szerint.
<br>Az értékeléséhez 1-8 fokozatú európai kék skálát használtunk.
<br>Alkalmazott készülék típusa: Xenotest ALPHA.
<br>Megvilágítás körülményei: normál (mérsékelt égövi).
<br>A jegyzõkönyv 1. sz. melléklete az alapanyagra vonatkozó a vizsgálati eredmények II. és 12. sorában a színtartósság (fokozat) fénnyel szembeni értékre tartalmazta az elõírt min. 5-tel szemben eredményként a 4-es fokozatot. Az INNOVATEXT Rt. a vizsgálati eredmények alapján összesítõt készített, amelyben a vizsgálati eredmények kerültek a mûszaki leírásban foglaltak szerint értékelésre.
<br>Ezen összesítõben a 2-es jelû kabát és anyagoknál az alapanyag tekintetében eltérésként került rögzítésre, hogy a fénnyel szembeni színtartósság kisebb az elõírtnál.
<br>Ajánlatkérõ a vizsgálati jegyzõkönyvben foglaltak alapján - a fénnyel szembeni színtartósságnak az elõírt érték el nem érése miatt - a kérelmezõt a szerzõdés teljesítésére alkalmatlannak minõsítette.
<br>Ajánlatkérõ tehát a felhívásában foglaltak szerint eljárva a vizsgálati eredmények alapján ítélte meg ajánlattevõk alkalmasságát. A dokumentáció mûszaki leírása az 1. tétel esetében az alapanyagra vonatkozóan a fénnyel szembeni színtartósságra 5-ös fokozat elérését írta elõ, a vizsgálati eredmény szerint a kérelmezõ alapanyaga a fénnyel szembeni színtartósságnál 4 fokozatot ért el, ezzel pedig nem teljesítette mindenben a dokumentáció mûszaki elvárásait. A felhívás 11. bd) pontjában foglaltak szerint ezen eltérés alapján a kérelmezõ szerzõdés teljesítésére alkalmatlannak minõsül, és erre tekintettel jogszerûen került a kérelmezõ a közbeszerzési eljárás további szakaszából kizárásra.
<br>A Döntõbizottság nem fogadta el a kérelmezõ indítványait az alapanyagminták szakértõ általi bevizsgálására vonatkozóan, mivel a jogorvoslati eljárásban a határozathozatalhoz szükséges releváns tények, körülmények megállapíthatóak voltak, a rendelkezésre álló iratok alapján a tényállás a fent részletezettek szerint a szükséges mértékben megállapítható, felderíthetõ volt.
<br>A Döntõbizottság a Kbt. 76. § (1) bekezdésében meghatározott hatásköri szabályai alapján az által a lefolytatott jogorvoslati eljárásban abban a kérdésben kellett lényegében döntenie, hogy a Kbt. és az ajánlatkérõ felhívása alapján helyesen, jogszerûen zárta-e ki ajánlatkérõ a közbeszerzési eljárás további szakaszából a kérelmezõt.
<br>E körben kétséget kizáróan megállapítható volt a rendelkezése álló iratok, dokumentumok és a felek nyilatkozatai alapján, hogy milyen mûszaki elvárásokat állított fel ajánlatkérõ az 1. tétel alapanyagára vonatkozóan, az is tisztázásra került, hogy ajánlatkérõ a felhívásában elõírtak alapján felkért független szakértõvel, intézettel végeztette el a mérési vizsgálatokat, ezen vizsgálati eredmények megállapításai alapján döntött a vitatott közbeszerzési eljárásban, hogy az ajánlattevõk teljesítik-e a kiírás feltételeit. A felkért intézet által elvégzett vizsgálatok eredménye szerint a kérelmezõ alapanyagmintája a fénnyel szembeni színtartósság esetén 4 fokozatot ért el. Mivel pedig a kiadott mûszaki leírás szerint az 1. tétel alapanyagával szemben támasztott követelmény a fénnyel szembeni színtartósságnál 5 fokozat volt, a kérelmezõ alapanyaga a vizsgálati eredmények szerint nem elégítette ki ezen elvárást.
<br>A fentiek alapján a Döntõbizottság álláspontja szerint az érdemi döntés meghozatalához szükséges tényállás tisztázást nyert, az ehhez szükséges valamennyi tény, körülmény feltárásra, megállapítására került, így az indítványozott szakértõi bizonyítást nem látta indokoltnak, ezért azt mellõzte.
<br>A kérelmezõ lényegében a szakértõi bizonyítással azt kívánta elérni, hogy az ajánlatában megajánlott alapanyagminta mûszaki paramétereit a jogorvoslati eljárásban egy másik szakértõ végezze el és ajánlatkérõ döntése megalapozottságának ez képezze alapját. Ez a Döntõbizottság álláspontja szerint nem a tényállás tisztázásának körébe tartozik, továbbá azért sem fogadható el, mivel ajánlattevõk, így kérelmezõ is a felhívás azon kitételét elfogadták, hogy a felkért szakértõ vizsgálati eredményei döntenek az alkalmasság kérdésében.
<br>A kérelmezõ az ajánlatkérõ által felkért vizsgáló intézet vizsgálati eredményének helyességét és ezáltal a szakértõi bizonyítás indokoltságát az INNOVATEXT Rt. által 2002. július 29. napján készült - a megajánlott alapanyag tekintetében végzett - vizsgálati jegyzõkönyvében foglaltakkal kívánta alátámasztani, mely szerint az akkor becsatolt minta fénnyel szembeni színtartósság-jellemzõre megállapított fokozat 5-ös volt. A kérelmezõ által hivatkozott 2002. évben elvégzett vizsgálati jegyzõkönyv megállapításai nem alkalmasak arra, hogy megingassák a közbeszerzési eljárásban csatolt minták vizsgálati eredményeinek helyességét. A hivatkozott vizsgálati jegyzõkönyv csak arra szolgáltathat adatot, hogy a kérelmezõ által 2002-ben vizsgálatra beadott alapanyagmintájának a fénnyel szembeni színtartóssága milyen fokozatú volt, azonban semmi esetre sem alkalmas annak igazolására, hogy a jelen közbeszerzési eljárásban beadott mintának is szükségképpen el kell érnie a 2002-ben végzett vizsgálat eredményét.
<br>A kérelmezõ az eljárás során csatolt egy 2003. szeptember 8. napján kelt, a KERMI Kft. vizsgálólaboratóriuma által kiadott vizsgálati jegyzõkönyvet, amely szerint a csatolt Gore-Tex Prag (Gore-Tex Graz) jelû sötétkék színû esõvédõ szövet fénnyel szembeni színtartóssága 5-6 fokozatú. A kérelmezõ nyilatkozata szerint a vizsgálatra beadott anyagminta abból a végbõl származik, amelybõl az ajánlat részét képezõ mintadarabot és anyagvágatot elkészítették.
<br>A Döntõbizottság megítélése szerint ezen vizsgálati jegyzõkönyv is csupán arra vonatkozik, hogy a vizsgált mintadarabnak milyen mûszaki jellemzõje került megállapításra a fénnyel szembeni színtartósság körében. A jegyzõkönyv megjegyzés rovata egyértelmûen tartalmazza, hogy a vizsgálati eredmények csak a vizsgált mintákra vonatkoznak. Másrészrõl megállapítást nyert a tényállás tisztázása körében, hogy a KERMI által végzett vizsgálat rövid ideig tartott, a megbízás kelte 2003. szeptember 2. napja volt, míg a megbízás teljesítése 2003. szeptember 8. A közbeszerzési eljárásban felkért INNOVATEXT Rt. által elkészített jegyzõkönyv - és a tárgyaláson tett nyilatkozata - szerint a vizsgálatokra kérelmezõ esetében 2003. július 16. napjától 2003. augusztus 6. napja között került sor, amely lényegesen hosszabb idõtartamot ölel fel, mint a kérelmezõ által hivatkozott 2003. szeptember 8. keltû KERMI-vizsgálat.
<br>A jogorvoslati eljárás során tisztázásra került, hogy a mintadarabból kivett vizsgálati darabon ismételt vizsgálatot nem lehet végezni, újabb vizsgálatot csak újabb mintadarabon lehet végezni. A szakértõ igénybevétele esetén tehát nem a felkért szakértõ által végzett vizsgálat helyességét vizsgálná felül, hanem elvégezné egy újabb mintadarab vizsgálatát, amely szintén nem cáfolná meg a döntés alapját képezõ vizsgálati eredmény helyességét, csak egy újabb vizsgálati eredményt keletkeztetne, amely szintén csak az akkor vizsgált mintadarabra vonatkozna.
<br>A fentiek alapján a Döntõbizottság elutasította a kérelmezõ szakértõi bizonyítására tett indítványát, és a rendelkezõ részben foglaltak szerint határozott.
<br>Miután a kérelmezõ a mûszaki feltételeket maradéktalanul nem teljesítette, ezért a szerzõdés teljesítésére alkalmatlanak minõsült; nem vehetett részt az eljárás további szakaszában, azaz az ajánlatok értékelésében. Így ajánlatkérõ jogszerûen járt el, amikor az ajánlatok értékelésébe nem vonta be a kizárt kérelmezõi ajánlatot.
<br>A Döntõbizottságnak ezért a kérelmezõ azon kérelmét is el kellett utasítani, amely arra irányult, hogy ajánlatát az értékelésbe vonja be és állapítsa meg, hogy az összességében legelõnyösebb ajánlatot õ tette, ugyanis a kérelmezõ a szerzõdés teljesítésére való alkalmatlanság miatt nem vehet részt jogszerûen az értékelési folyamatban.
<br>Ugyancsak elutasította a Döntõbizottság azon kérelmezõi kérést is, amely ajánlatkérõ kötelezésére irányult a nyertes mintadarabjának bemutatására. Ajánlatkérõ a konfekcionált mintadarabok esetében is szakértõt vett igénybe, amely intézet mind a kérelmezõ, mind a nyertes mintadarabját az elõírásoknak megfelelõnek ítélte. Kérelmezõ nyilatkozata szerint a saját szakértõivel való megvizsgálás érdekében kérte a mintadarabok bemutatására kötelezést, a nyertes mintadarabjának megnemfelelése körében azonban konkrét kifogást nem tett.
<br>Tekintettel a fent elõadottakra, a Döntõbizottság a Kbt. 76. § (1) bekezdésében biztosított jogkörében eljárva a Kbt. 88. § (1) bekezdés a) alapján a megalapozatlan jogorvoslati kérelmet elutasította.
<br>A Döntõbizottság a költségek viselésérõl a Kbt. 88. § (1) bekezdés h) pontja alapján döntött.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 3.
<br>
<br>Dr. Sárkány Izolda s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Dr. Csitkei Mária s. k.,
<br>közbeszerzési biztos
<br>
<br>
<br><br></body></html>