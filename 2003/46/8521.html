<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8521)
</h2>
<br>1024 Budapest, Margit krt. 85.
<br>Ikt.sz.: D.441/9/2003.
<br>
<br>Tárgy: az LNX Hálózatintegrációs Rt. jogorvoslati kérelme a Belügyminisztérium közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az LNX Hálózatintegrációs Rt. (1135 Budapest, Hun u. 2., képviseli: dr. Csók Balázs ügyvéd, 1067 Budapest, Teréz krt. 29., a továbbiakban: kérelmezõ) kérelmét, melyet a Belügyminisztérium, képviseli: Közgazdasági és Informatikai helyettes államtitkár (1051 Budapest, József Attila u. 2-4., nevében eljár BM Beszerzési és Kereskedelmi Rt. (1124 Budapest, Németvölgyi út 41., a továbbiakban: ajánlatkérõ) "Határrendészeti Tevékenységet Támogató Rendszer (HTTR) létesítése, elsõ fázisban a Határõrség Országos Parancsnokságon, a Budapesti Határõr Igazgatóságon (Ferihegy), az Orosházi Határõr Igazgatóságon és az illetékességi területükhöz tartozó kirendeltségeken, összesen 24 objektumban. A Határõrség meglévõ digitális és analóg átviteli rendszereinek integrálása, erõforrás-gazdálkodási és döntés-elõkészítõ szoftver fejlesztése, illesztése a Határõrségnél alkalmazásban lévõ szoftverekhez. A fokozott biztonsági követelményeknek megfelelõ munkahelyek kialakítása." tárgyú közbeszerzési eljárása ellen nyújtott be elutasítja.
<br>A felek a jogorvoslati eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. július 16-i számában 5056/2003 szám alatt jelentette meg részvételi felhívását a Kbt. 70. § (1) bekezdés e) pontja szerinti tárgyalásos eljárás megindítására a rendelkezõ részben meghatározott beszerzés tárgyában, majd a Közbeszerzési Értesítõ 30. számban 5550/2003 szám alatt helyesbítés történt a jogalap megjelölés és a teljesítés helye vonatkozásában.
<br>A mûszaki feltételek, a majdani rendszer integrátorral szemben, fejlesztõvel és lebonyolítóval szemben nem határozhatóak meg olyan pontossággal, egyértelmûséggel, mely lehetõvé teszi a nyílt, vagy meghívásos eljárásban végzett kiválasztást.
<br>Az ajánlatkérõ a rész- és többváltozatú ajánlattétel lehetõségét kizárta.
<br>A részvételi felhívás 8. pontja tartalmazta a résztvevõk pénzügyi, gazdasági és mûszaki alkalmasságának igazolására kért adatok és tények körében, hogy mind a jelentkezõre, mind pedig az általa a közbeszerzés értékének 10%-át meghaladó mértékben igénybe venni kívánt alvállalkozó(k)ra (a továbbiakban: alvállalkozó) vonatkozóan a jelentkezésnek tartalmaznia kell az alábbi iratokat és elõírásokat: A mûszaki alkalmasság igazolás körében a 8.2.1. pont szerint az elõzõ 3 év (2000-2002.) legjelentõsebb, jelen közbeszerzés tárgyához hasonló - vállalatirányítási (államigazgatási) rendszer és térinformatika vagy rendszerintegráció és térinformatika, vagy térinformatika és adatbázisintegráció-rendszer megvalósításának az ismertetését az alábbi tartalommal:
<br>- a teljesítés éve,
<br>- az ellenszolgáltatás összege,
<br>- a szerzõdést kötõ másik fél (megrendelõ) megnevezése,
<br>- legalább 2 db referencialevél, a közbeszerzés tárgyához hasonló rendszer-vállalatirányítási (államigazgatási) rendszer és térinformatika vagy rendszerintegráció és térinformatika, vagy térinformatika és adatbázisintegráció-rendszer megvalósítása területén teljesített megbízásból, melyben a megrendelõ nyilatkozik a szerzõdés teljesítésérõl. A referencialeveleknek olyan teljesítésekre kell vonatkozni, mely beruházások összesített nettó értéke meghaladta a 400 M Ft-ot.
<br>A 9. a) pont szerint a részvételre jelentkezõk alkalmassága elbírálásának szempontja a 4. bekezdés szerint: a jelentkezõ és az alvállalkozó együtt csatolt a jelentkezéshez a jelentkezési határidõt megelõzõ 3 éves idõszakban (2000., 2001., 2002.) teljesített, a közbeszerzés tárgyához hasonló rendszer - vállalatirányítási (államigazgatási) rendszer és térinformatika vagy rendszerintegráció és térinformatika, vagy térinformatika és adatbázisintegráció-rendszer megvalósítására vonatkozóan legalább 2 db referencialevelet, amelyben a megrendelõ kedvezõen nyilatkozik a szerzõdés teljesítésérõl, és a 2 db referencialevélben feltüntetett beruházások összesített nettó értéke meghaladta a nettó 400 M Ft-ot.
<br>A 9. b) pont szerint a részvételre jelentkezõnek a szerzõdés teljesítésére alkalmatlanná minõsítésének szempontja a 4. bekezdés szerint, ha a jelentkezõ és az alvállalkozó együtt nem csatolt a jelentkezéshez a jelentkezési határidõt megelõzõ 3 éves idõszakban (2000., 2001., 2002.) teljesített, a közbeszerzés tárgyához hasonló rendszer-vállalatirányítási (államigazgatási) rendszer és térinformatika, vagy rendszerintegráció és térinformatika, vagy térinformatika és adatbázisintegráció-rendszer megvalósítására vonatkozóan legalább 2 db referencialevelet, amelyben a megrendelõ kedvezõen nyilatkozik a szerzõdés teljesítésérõl, és a 2 referencialevélben feltüntetett beruházások összesített nettó értéke nem haladta meg a nettó 400 M Ft-ot.
<br>Az ajánlatkérõ a 16. "Egyéb információk" 13.6. pontjában a Kbt. 43. § (5) bekezdés szerinti hiánypótlást lehetõvé tette, azaz lehetõséget biztosított a Kbt. 44. és 46. §-ok szerinti igazolás vagy nyilatkozat utólagos csatolására, formai hiányosság pótlására.
<br>A részvételi jelentkezési határidõre a Siemens Rt., a Dornier GmbH, az Ericsson Mao Kft., a Thales Communications S.A., a FERCOM Kommunikációs Kft., a FREQUENTIS GmbH és a Bull Mao Kft. nyújtotta be jelentkezését.
<br>Az ajánlatkérõ 2003. augusztus 11-én hiánypótlásra szólította fel a Dornier GmbH-t, mivel annak jelentkezése nem tartalmazta a részvételi felhívás 8.2.1. pontja szerinti referencialevelet. A cég a hiánypótlás során nyilatkozatában fenntartotta, hogy az általuk becsatolt végleges elfogadói tanúsítvány a részvételi felhívásban elõírt referencialevél követelményeinek megfelelt.
<br>Az ajánlatkérõ a részvételi szakasz eredményhirdetését 2003. augusztus 27-én tartotta, melyben a kérelmezõt - és többek között a Dornier GmbH-t is - a szerzõdés teljesítésére alkalmatlannak minõsítette, mivel a részvételi felhívás 9. a) pontja 3. bekezdésében foglaltak szerinti alkalmassági feltételnek nem felel meg. A kérelmezõ a 10%-on felüli alvállalkozója a TRENDEX Holding Kereskedelmi és Szolgáltató Rt. által becsatolt referenciák nem tartalmaznak térinformatikára vonatkozó referenciát.
<br>A kérelmezõ 2003. szeptember 3-i jogorvoslati kérelmében kérte az ajánlatkérõ részvételi szakaszra vonatkozó eljárást lezáró döntésének a megsemmisítését, a közbeszerzési eljárás felfüggesztését ideiglenes intézkedés keretében, valamint a kérelmezõ bevonását a közbeszerzési eljárásba.
<br>Kérelme indokaként elõadta, hogy az ajánlatkérõ - álláspontja szerint - a részvételi felhívás 9. a) pont 4. francia bekezdésében egyértelmûen alvállalkozóra vonatkozó, míg a 6. francia bekezdésben egyértelmûen 10%-ot meghaladó alvállalkozóra vonatkozó alkalmassági feltételt adott meg. Az ajánlatkérõ az általa készített segédlet alapján egyértelmûsítette, hogy mely követelményeket kell a 10% alatti és a 10% feletti alvállalkozóknak teljesítenie. A Trendex Holding Kereskedelmi és Szolgáltató Rt., mint 10%-ot meghaladó mértékben bevonni kívánt alvállalkozó, valamint az Antenna Hungária Rt. és a Geotrend 2000 Kft., mint 10%-on aluli alvállalkozók kerültek ajánlatában megjelölésre. A Geotrend 2000 Kft. referencialevele tartalmazta a térinformatikára vonatkozó referenciákat az ajánlatuk 135. oldalán.
<br>Az ajánlatkérõ az esélyegyenlõséget is sértette, mivel a Dornier GmbH-nak lehetõséget adott a referenciával kapcsolatos hiánypótlásra, azonban a kérelmezõnek ezt a 2003. augusztus 14-i hiánypótlási felhívásában nem tette lehetõvé, azt közölte, hogy részérõl hiánypótlásra nem tart igényt.
<br>Az ajánlatkérõ kérte az álláspontja szerint megalapozatlan kérelem elutasítását. Elõadta, hogy a részvételi felhívás 8. pontjában kiemelte, hogy mind a jelentkezõ, mind pedig a 10%-on felüli alvállalkozó vonatkozásában vizsgálni fogja a pénzügyi, gazdasági és mûszaki alkalmasságot, de ez nem terjed ki a 10%-on aluli alvállalkozókra. Erre utal a "továbbiakban alvállalkozó" beszúrás. A mûszaki alkalmasság igazolási mód (8.2.1.), az ennek megfelelõ alkalmasság elbírálási és alkalmatlanná minõsítési szempont [9. a) és b) pont] tehát csak e körben került meghatározásra, figyelembe véve az egyéb információk között elõírt 13.4.3. pontban foglaltakat a jelentkezõ nyilatkozatára vonatkozóan a Kbt. 43. § (2) bekezdés a)-c) pontjaira, valamint a hiánypótlást lehetõvé tevõ 13.6. pontra.
<br>Az ajánlatkérõnek, figyelemmel a Kbt. 43. § (3) bekezdésére, még elvi lehetõsége sem lett volna kérni a 10% alatti alvállalkozók vonatkozásában az alkalmasság igazolását. A hiánypótlással kapcsolatos 3/2001. (K. É. - 15.) Közbeszerzések Tanácsa által kiadott ajánlás szerint csak a ténylegesen hiányzó dokumentumok pótlására van lehetõség, a tartalmilag nem megfelelõ iratok pótlására nincs.
<br>A 9. a) pont szerinti alkalmassági feltétel pedig a kérelmezõ és a 10%-on felüli alvállalkozója vonatkozásában nem teljesült.
<br>Az egyéb érdekeltek közül a Bull Magyarország Kft. észrevételében elõadta, hogy az ajánlatkérõ lebonyolítója a 2003. augusztus 6-án kelt jelentkezõi kérdésre adott válaszában közölte a 4. kérdésre adott válaszban, hogy a jelentkezõ és az alvállalkozó tekintetében ad lehetõséget alkalmasság-elbírálási szempontként 2 db referencialevél együttes becsatolására. Az ajánlatkérõ sem a felhívásban, sem a segédletben, sem pedig levélben nem közölte, hogy 10%-on aluli vagy felüli alvállalkozóra gondolt.
<br>Egyébként is túlzottnak tartja a térinformatikai referencia ilyen mértékû súlyozását, ugyanis az nem meghatározó része a komplex rendszerintegrálási és szoftverfejlesztési feladatnak. Így a verseny, illetve a feladat elvégzésére alkalmas jelentkezõk száma csökken.
<br>A referenciák értelmezésének és értékelésének objektivitása megkérdõjelezhetõ.
<br>A Döntõbizottság az eljárásban ideiglenes intézkedést nem hozott, mert annak a törvényi elõfeltételei nem álltak fenn.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem nem megalapozott.
<br>A Kbt. 33. § (5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.
<br>A Kbt. 43. § (3) bekezdése szerint az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.
<br>A Kbt. 63. § (3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.
<br>A Kbt. 63. § (7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.
<br>A Döntõbizottság megállapította, hogy az ajánlatkérõ a Kbt. fenti rendelkezései alapján, a részvételi felhívás 8. pontjában kizárólag a jelentkezõ és a közbeszerzés értékének 10%-át meghaladó mértékben igénybe venni kívánt alvállalkozó vonatkozásában határozta meg a 8.2. pont szerint a mûszaki alkalmasság igazolására kért adatokat a 8.2.1. pont szerinti tartalommal. Ezt igazolja a 10%-on felüli alvállalkozóra megjelölést követõ (továbbiakban: alvállalkozó) megjelölés. A felhívás 9. a) pont 4. francia bekezdése szerint szintén erre a körre vonatkozóan határozta meg az ajánlatkérõ az ajánlattevõ alkalmasságának elbírálási szempontjait, valamint a 9. b) pont 4. francia bekezdésében az ajánlattevõ szerzõdés teljesítésére alkalmatlanná nyilvánításának szempontját.
<br>Az ajánlatkérõ tehát a Kbt. rendelkezéseinek megfelelõen csak a 10%-on felüli alvállalkozók vonatkozásában írta elõ a mûszaki alkalmasság igazolását. Az a tény, hogy az ajánlatkérõ kérte a felhívás 13.4.3. pontjában, illetve a dokumentációban a jelentkezõk részérõl a 10% alatti alvállalkozók megjelölését is, nem vezethet a részvételi felhívás olyan értelmezéséhez, hogy az ajánlatkérõ e közremûködõi körben is köteles volt az alkalmasságra vonatkozó igazolásokat figyelembe venni. A Kbt. 43. § (2) bekezdés a)-c) pontjai szerinti tájékoztatáskérési lehetõség az ajánlatkérõk részére azt a célt szolgálja, hogy információt szerezzenek az ajánlattevõk által igénybe vett közremûködõi körrõl. A kérelmezõ ugyanakkor azt nem vitatta, hogy a saját és a 10% feletti alvállalkozója, a Trendex Holding Rt. részérõl a részvételi felhívás 8.2.1. pontja szerinti tartalmú és térinformatikára vonatkozó referenciát nem tudott csatolni. A kérelmezõnek csak a 10%-on aluli alvállalkozója, a Geotrend 2000 Kft. részérõl került csatolásra a térinformatikára vonatkozó referencia, melyet azonban a Döntõbizottság álláspontja szerint is az ajánlatkérõ nem vehetett figyelembe.
<br>A Kbt. 43. § (5) bekezdése szerint a (4) bekezdés szerinti hiánypótlás lehetõségének biztosításáról vagy ennek kizárásáról az ajánlatkérõnek a felhívásban kell rendelkeznie. Ha az ajánlatkérõ nem zárja ki a hiánypótlást, és ennek körébe esõ hiányt állapít meg, a hiánypótlási felhívásban pontosan megjelölt hiányokról, a hiánypótlási határidõrõl egyidejûleg, írásban köteles tájékoztatni az összes ajánlattevõt.
<br>A Döntõbizottság nem tartotta alaposnak a kérelmezõnek a Dornier GmbH vonatkozásában elõterjesztett kérelmi elemét sem az alábbiak szerint. A Dornier GmbH ajánlatában egyáltalán nem szerepelt referencialevél, az ajánlatban megjelölt szolgáltatás vonatkozásában végsõ rendszer jóváhagyási nyilatkozatot csatolt. Az ajánlatkérõ a Kbt. fenti rendelkezése alapján jogszerûen hívta fel hiánypótlásra a ténylegesen hiányzó referencialevél tekintetében ezt az ajánlattevõt, majd pedig kizárta az eljárásból érvénytelenség okából, mivel a referenciát a hiánypótlás keretében sem csatolta. A kérelmezõ ezzel szemben hiányos tartalmú referencialevelet csatolt, ugyanis a kérelmezõ és a figyelembe vehetõ 10%-on felüli alvállalkozója referencialevelei tartalmilag térinformatikára nem terjedtek ki. A Közbeszerzések Tanácsa 3/2001. (K. É. 15) számú ajánlását is figyelembe véve hiánypótlás keretében hiányos tartalmú nyilatkozat pótlására, kijavítására nincs lehetõség.
<br>A Döntõbizottság álláspontja szerint az a tény, hogy a minõségi tanúsítványra vonatkozóan kiemelésre került a 10%-on felüli alvállalkozó éppen azt igazolja, hogy az ajánlatkérõ a Kbt. 43. § (3 ) bekezdése alapján, tehát jogszerûen határozta meg a jelentkezõkre vonatkozó alkalmassági elõírásait. A részvételi felhívás e kiemelésébõl semmi esetre sem adódik az a következtetés, hogy az ajánlatkérõ a Kbt. 43. § (3) bekezdésével ellentétesen a közbeszerzés értékének 10%-át nem elérõ alvállalkozókra is ki kívánta terjeszteni a referenciára vonatkozó alkalmassági elõírást.
<br>A fentiekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.
<br>A Döntõbizottság a Kbt. 88. § (1) bekezdés h) pontja alapján a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 1.
<br>
<br>Dr. Csanádi Péter s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>