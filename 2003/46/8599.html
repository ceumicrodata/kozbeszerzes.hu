<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8599)
</h2>
<br>1024 Budapest, Margit krt. 85.
<br>Ikt.sz.: D.426/16/2003.
<br>
<br>Tárgy: a Mediszer Kft. jogorvoslati kérelme a Fejér Megyei Szent György Kórház közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Mediszer Kft. (1203 Budapest, Bíró M. u. 20., képviseli: Szentmiklósi & Társa Ügyvédi Iroda, dr. Fábry György ügyvéd, 1036 Budapest, Kolosy tér 5-6., a továbbiakban: kérelmezõ) jogorvoslati kérelmének, melyet a Fejér Megyei Szent György Kórház (8001 Székesfehérvár, Seregélyesi út 3., képviseli: Belváros-Lipótváros Beruházó Kft., 1054 Budapest, Báthori u. 5., a továbbiakban: ajánlatkérõ) "a Fejér Megyei Szent György Kórház volt sebészeti épület rekonstrukciójához kapcsolódó medikai technológiai gép-mûszer egységek beszerzése, beépítése" tárgyú közbeszerzési eljárása ellen nyújtott be részben helyt ad. A Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban Kbt.) 44. § (7) bekezdését, és ezért megsemmisíti ajánlatkérõ ajánlati felhívása 11. b) pontjában meghatározott azon alkalmatlansági szempontot, mely szerint alkalmatlan az ajánlattevõ, ha az ajánlattevõ éves forgalma az elmúlt 3 évben nem haladta meg az évi nettó 300 M Ft-ot.
<br>A Döntõbizottság ezt meghaladóan a jogorvoslati kérelmet elutasítja.
<br>A Döntõbizottság ajánlatkérõt 1 000 000 Ft, azaz egymillió forint bírsággal sújtja.
<br>Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.
<br>A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. augusztus 13-i számában tette közzé ajánlati felhívását nyílt eljárás megindítására. A beszerzése pontos tárgyát és mennyiségét a felhívása 3. a) pontjában az alábbiak szerint állapította meg: mûtõasztal 4 db, asztallapszállító kocsi 6 db, szülõágyak állítható magassággal 4 db, nõgyógyászati vizsgálóasztal 2 db, középteljesítményû altatógépek 2 db, mûtõlámpák 11 db, kardiotokográf 2 db, ágytálmosó berendezés 9 db, mosogatógép 1 db. Közölte, hogy a részletes specifikációt az ajánlati dokumentáció tartalmazza.
<br>Ajánlatkérõ a rész-, illetve a többváltozatú ajánlattétel lehetõségét kizárta. Ajánlatkérõ felhívása 4. pontjában a teljesítés határidejét akként határozta meg, hogy annak végsõ idõpontja a szállítási és szerelési szerzõdés aláírását követõ 2 hónapon belül azzal, hogy ajánlatkérõ korábbi teljesítést is elfogad.
<br>Ajánlatkérõ felhívása 9. pontjában rendelkezett pénzügyi ellenszolgáltatása teljesítésének feltételeirõl. Közölte, hogy elõleget nem biztosít, továbbá a nyertes ajánlattevõnek a szerzõdésben elfogadott ütemezés szerinti, elõzetesen leigazolt teljesítmény alapján benyújtott számláját, annak kézhezvételétõl számított 30 napon belül átutalással egyenlíti ki, de ajánlattevõ ennél kedvezõbb fizetési feltételekre is tehet ajánlatot.
<br>Ajánlatkérõ felhívása 11. a) pontjában határozta meg a pénzügyi, gazdasági és mûszaki alkalmasság igazolására kért adatokat és tényeket.
<br>A pénzügyi, gazdasági alkalmasság igazolására kérte:
<br>- a számlavezetõ pénzintézettõl származó nyilatkozatot a fizetõképességrõl elõírt tartalommal (mióta vezeti a bankszámláját, pontosan eleget tesz-e fizetési kötelezettségeinek, számláján sorban állás elõfordult-e),
<br>- a tárgyévet megelõzõ 3 év cégbírósághoz benyújtott éves beszámolójának benyújtását,
<br>- nyilatkozatot az elõzõ 3 évi teljes forgalomról és ugyanezen idõszakban a közbeszerzés tárgyának forgalmáról.
<br>Ajánlatkérõ a mûszaki alkalmasság igazolása körében kérte - többek között:
<br>- az elõzõ 3 év jelentõsebb egészségügyi gép-mûszer berendezéseket magában foglaló referenciáknak az ismertetését, a referencianyilatkozatok becsatolásával,
<br>- a termék mûszaki leírását, képes ismertetõk csatolását a szállítandó eszközökrõl,
<br>- a szállítandó eszközökre vonatkozóan a 47/1999. (X. 6.) EüM rendeletben elõírt minõségi, megfelelõségi tanúsítvány másolatának, illetve az európai uniós országokból származó termékek esetén a 84/2001. (V. 30.) Korm. rendelettel kihirdetett nemzetközi egyezmény (ECA) alkalmazásával kiadott minõségtanúsítvány másolatát.
<br>Ajánlatkérõ felhívása 11. b) pontjában kilenc alkalmatlansági szempontot állapított meg, többek között az alábbiakat:
<br>- ajánlattevõ az elmúlt 3 évet (2000-2002.) tekintve nem rendelkezik legalább 2, a jelen felhívás 3. a) pontjában szereplõ egészségügyi gép-mûszerek szállítását és szerelését magában foglaló, nettó 50 M Ft feletti magyarországi referenciával,
<br>- ajánlattevõ éves forgalma az elmúlt 3 évben nem haladta meg az évi nettó 300 M Ft-ot,
<br>- az elmúlt 1 évben sorban állás volt a számláján,
<br>- az elõzõ 3 évben negatív mérleg szerinti eredménye volt,
<br>- a termékleírások, a mûszaki leírások, a képes ismertetõk alapján a megajánlott termékek nem felelnek meg az ajánlati dokumentációban foglalt részletes szakmai követelményeknek,
<br>- a szállítandó eszközökre vonatkozóan hiányzik az elõírt minõségi, megfelelõségi tanúsítvány.
<br>Ajánlatkérõ felhívása 13. a) pontjában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el.
<br>A 13. b) pontban megállapította a részszempontokat, a súlyszámokat, az értékelési ponthatárt és az értékelés módszerét.
<br>Ajánlatkérõ felhívása 16. pontjában közölte, hogy az ajánlattevõk részére egy alkalommal, helyszíni szemlével egybekötött konzultációt biztosít.
<br>Ajánlatkérõ dokumentációt is összeállított; ez tartalmazta az útmutatót az ajánlattevõk részére, a vállalkozói szerzõdéstervezetet, a formanyomtatványokat és a mûszaki dokumentációt.
<br>A dokumentáció részét képezõ szállítási-szerelési szerzõdéstervezet 1. pontjában ajánlatkérõ rögzítette, hogy a vállalkozó kötelezettsége a beszerzés tárgyát képezõ gép-mûszer egységek szállítása, szerelése, beüzemelése, valamint a kezelõszemélyzet betanítása.
<br>A szerzõdéstervezet 6.4. pontjában ajánlatkérõ elõírta, hogy minden berendezésnek, felhasznált alkatrésznek és elvégzett munkának a magyar szabványokban elõírt I. osztályú minõségûnek kell lennie.
<br>A szerzõdés 9.1. pontjában kikötötte ajánlatkérõ, hogy "vállalkozó a szerzõdés szerinti feladatait a hatályos jogszabályok, a magyar hatósági elõírások, szabványok, mûszaki normatívák betartásával I. osztályú minõségben köteles teljesíteni.
<br>A mûszaki dokumentáció magában foglalta többek között: a kiviteli tervdokumentációhoz a mûszaki leírást, baleset- és munkavédelmi fejezetet, az összesített gép-mûszer, berendezéslistát, a beépítésre kerülõ berendezések rajzos dokumentációit és konszignációit, a helyiségenkénti gép-mûszer listát, valamint a módosított kiegészítõ mûszaki leírást.
<br>A baleset- és munkavédelmi fejezet I. pontjában ajánlatkérõ elõírta, hogy a beszerzésre kerülõ berendezéseknek teljesítenie kell az EGK-szabványokban és ágazati elõírásokban javasolt érintésvédelmi és biztonsági kritériumokat.
<br>A beszerzés tárgyát képezõ mûtõlámpák vonatkozásában a módosított kiegészítõ mûszaki leírás 6., 7. és 8. pontja tartalmazza a specifikációt.
<br>A T-31-es, T-32-es és T-34-es mûtõlámpák vonatkozásában ajánlatkérõ a 6., 7. és 8. pontban több mûszaki követelményt állapított meg, köztük azt, hogy: halogén izzókkal, min. 4300 K színhõmérséklettel kell rendelkezniük, valamint a laminár-flow index min. 8 legyen.
<br>A EUROPEAN STANDARD EN 60601-2-41 szabványt jegyzékes jóváhagyó közleménnyel MSZ.EN 60601-2-41 tették közzé magyar nemzeti szabványként a Szabványügyi Közlöny 2000. évi 12. számában. A szabvány - a 101-es jelölésû táblázatban - a színhõmérséklet vonatkozásában a 3000 K-tól 6700 K-ig terjedõen állapítja meg a színhõmérséklet-értékeket. A szabvány a laminár-flow index vonatkozásában nem határoz meg elõírásokat.
<br>A kérelmezõ 2003. augusztus 26-án nyújtotta be a jogorvoslati kérelmét, melyet 2003. szeptember 10-én kiegészített.
<br>Kérte jogsértés megállapítását, ajánlatkérõ felhívása és dokumentációja egy részének megsemmisítését, valamint ideiglenes intézkedésként a közbeszerzési eljárás felfüggesztését.
<br>A kérelmezõ álláspontja szerint nem felel meg a Kbt. 44. § (7) bekezdésében támasztott követelményeknek az ajánlatkérõ által megállapított azon alkalmatlansági szempont, melyben - 3 évre vonatkoztatva - évi nettó több mint 300 M Ft éves forgalmat vár el. Elõadta, hogy becslése szerint ajánlatkérõ beszerzésének értéke 180-200 M Ft, és ennek másfélszerese az ajánlatkérõ által elõírt 300 M Ft-os éves forgalom. A Kbt. rendelkezése értelmében az alkalmatlansági szempont meghatározásánál tekintettel kell lenni a beszerzés tárgyának értékére, az ajánlatkérõ beszerzésének értékével nem áll arányban a 300 M Ft-os árbevétel-követelmény. A kérelmezõ megítélése szerint évi 200 M Ft-os árbevétel-követelmény felelne meg a Kbt. elõírásának.
<br>Hivatkozott arra, hogy a szállítónak nem kell elõfinanszíroznia a beszerzést, mert a gyártó csak azt követõen kér kiegyenlítést, miután a szállítás és az üzembe helyezés megtörtént. A Kbt. rendelkezése értelmében csak a teljesítéshez ténylegesen szükséges mértékig írható elõ alkalmatlansági ok. Ajánlatkérõ indokolatlanul nehéz alkalmassági feltételt állított, mellyel szûkíti a lehetséges ajánlattevõk körét.
<br>Álláspontja szerint az éves forgalom nem ad megfelelõ támpontot arra, hogy egy cég mûködõ- és teljesítõképességét, szervezettségét megítéljék. Az, hogy egy cég mennyire megbízható, a nyereségébõl és a felhalmozott tartalékából látható, hiszen 300 M Ft-os forgalom mellett is lehet egy cég veszteséges. Az ajánlattevõk kiegyensúlyozott gazdálkodásának vizsgálata körében a nyereség, a mérleg szerinti eredmény vizsgálata lehet indokolt. A szervezettség pedig más körülmények, adatok alapján ítélhetõ meg, konkrétan a referenciák, illetve a szakemberállomány alapján.
<br>Jogorvoslati kérelme elõterjesztésének indokaként ismertette, hogy a kérelmezõ egészségügyi gép-mûszerek beszerzésére szakosodott szakcég, döntõen mûtõasztalok, vizsgálóasztalok beszerzését végzi. Ilyen típusú beszerzésekbõl azonban évi többnek a teljesítése mellett sem érhetõ el az évi 300 M Ft-os forgalom. Ettõl függetlenül azonban a kérelmezõ a korábbi közbeszerzési eljárásokban megfelelõen, folyamatosan teljesített. Jelen beszerzésbõl a mûtõasztalokkal kapcsolatos részek értéke 60-70 M Ft.
<br>A kérelmezõ a fenti indokokra tekintettel kérte az évi 300 M Ft-os forgalmat meghaladó alkalmatlansági szempont megsemmisítését.
<br>Kiegészítõ jogorvoslati kérelmében elõadta, hogy 2003. augusztus 29-én megvásárolta az ajánlati dokumentációt. Álláspontja szerint ajánlatkérõnek a módosított kiegészítõ mûszaki leírás 6., 7. és 8. pontjában, a mûtõlámpákra vonatkozó elõírása nem felel meg a magyar nemzeti szabványként, a Szabványügyi Közlönyben 2000. év 12. hónapjában közzétett EN 60601-2-41 számú szabványban meghatározott elõírásoknak. Az ajánlati dokumentáció 4300 K színhõmérséklet, illetve minimum 8 laminár-flow index követelményt támaszt. A szabvány a mûtõlámpa minimális színhõmérsékletét 3000 K-6700 K-ban határozza meg. A szabvány rendelkezése értelmében a 3000 K színhõmérsékletet meghaladó mûtõlámpa is kielégíti már a szabvány elõírását és ajánlatkérõ a 4300 K színhõmérséklet elõírásával szûkítette a teljesítésre egyébként alkalmas termékek körét, ezzel kizárta a szabványnak megfelelõ termékekkel történõ részvételt a közbeszerzési eljárásból.
<br>A szabvány a laminár-flow indexre vonatkozóan nem tartalmaz elõírást, így ajánlatkérõ elõírása szintén szûkítõ jellegû.
<br>A kérelmezõ álláspontja szerint a Kbt. 40. § (2) bekezdése alapján ajánlatkérõnek a nemzeti szabványra kellett volna hivatkoznia. Abban az esetben, ha az adott termékre vonatkozóan nemzeti szabvány létezik, csak a Kbt. 40. § (3) bekezdés b), c) és d) pontjában rögzített további feltételek és annak indokolása mellett lehet a szabványtól eltérõ tartalmú mûszaki követelményeket elõírni. Ajánlatkérõ eljárásának indokát nem adta meg.
<br>Hivatkozott továbbá arra is, hogy ajánlatkérõk nem jogosultak a szabványokban elõírtaknál szigorúbb, magasabb követelmények meghatározására. Ajánlatkérõ a további követelményei meghatározásával az egyes ajánlattevõket indokolatlanul kizárja a részvételbõl azzal, hogy a szabványnak egyébként megfelelõ termékeket gyártók nem tehetnek ajánlatok.
<br>Ajánlatkérõ a Közbeszerzési Értesítõ 2003. augusztus 27-i számában tette közzé a mûszaki dokumentációja módosítására vonatkozó hirdetményét. A 6. a) pontban közölte, hogy az ajánlatkérési mûszaki dokumentáció "kiegészítõ mûszaki leírás" elnevezésû dokumentum 5. sorszámú fejezete változik.
<br>Ajánlatkérõ kérte a kérelmezõ jogorvoslati kérelmének az elutasítását. Nyilatkozatában közölte, hogy a Kbt. a pénzügyi, gazdasági alkalmasság igazolásának egyik lehetséges módjaként határozza meg az éves forgalmi adatokat. Ismertette, hogy mind a gazdasági tudományok, mind a gazdasággal kapcsolatos törvények a cégek gazdálkodása kifejezõjének, mutatójának tekintik a forgalmi adatot. Ezen kívül még a mérlegfõösszeg és az alkalmazotti létszám, amely iránymutató a cégek megítélésében, a vállalkozások kategóriára osztásában (mikro, kis és közép). A három mutatóból az árbevétel mutatja be a teljesítõképességet, mennyi eladható terméket állítottak elõ, mennyi szolgáltatást végeztek, ez az adott cég nagyságrendjét fejezi ki. Meghatározott nagyságrendû cégek jelentkezésénél a további minõsítõ tényezõ a nyereség, a felhalmozott tartalék, a mérleg-fõösszeg stb.
<br>Hivatkozott arra is, hogy a vállalkozások nagyságát, szervezettségét tükrözik a forgalmi adatok. A magyar szabályozási rendszer az évi 300 M Ft-os forgalmat egyfajta választóvonalnak tekinti. A számviteli törvényben ez az érték az egyszerûsített beszámoló készítésének felsõ határa. Az ez alatti cégek kis méretük miatt sérülékenyebbek, mûködésüknek nagyobb a finanszírozási és teljesítési kockázata. Utalt arra, hogy a mikro vállalkozási kör évi legfeljebb 700 M Ft-os árbevételi határának a felét sem éri el az általa támasztott követelmény. Elõadta, hogy az alkalmassági követelményeket a Kbt. 44. § (7) bekezdése elõírásának megfelelõen határozta meg.
<br>Rámutatott arra, hogy a nyertes ajánlattevõnek a 180-200 M Ft-os szállítást 2 hónap alatt kell teljesíteni. Erre tekintettel ajánlatkérõ számára szükséges arra is garancia, hogy a nyertes cég képes lesz a teljesítésre, ezt az elmúlt évek forgalmazási adatai alátámaszthatják. Bizonyítják, hogy a beszerzés tárgyát képezõ nagyságrendû üzlet megvalósításához megfelelõ szervezeti és finanszírozási háttérrel rendelkezik. A beszerzés összetett, rövid határidejû, ezért szükséges a belsõ szervezettség, a folyamatos üzletviteli tevékenység.
<br>A korábbi ajánlati felhívásában már támasztotta ezt a követelményt, akkor ezt nem támadták meg. Jelen esetben is 5 cég már megvásárolta a dokumentációt és ez is arra utal, hogy nem határozott meg túlzott követelményt és nem sérti az esélyegyenlõséget az elõírása.
<br>Ajánlatkérõ hivatkozott arra is, hogy a vitatott alkalmatlansági szempontja nem elsõsorban a finanszírozási képesség ellenõrzését szolgálja, erre önmagában nem is alkalmas. Ajánlatkérõ szempontjából érdektelen, hogy az ajánlattevõ milyen forrásból finanszírozza meg a beszerzés lebonyolítását. Ajánlatkérõ a feltétel meghatározása során a beszerzés minél kockázatmentesebb megvalósítását tartotta szem elõtt.
<br>Kiemelte, hogy az évi 300 M Ft-os forgalmat nem korlátozta a beszerzés tárgyát képezõ orvosi gép-mûszerek szállítására, hanem az elõírás teljesíthetõ az ajánlattevõ más tevékenységével elért forgalommal is.
<br>Ajánlatkérõ nem kívánta túlzott mértékben szûkíteni az alkalmas ajánlattevõi kört, ezt a többi alkalmatlansági szempontjai is tükrözik (pl. referencia nettó 50 M Ft).
<br>Ajánlatkérõ álláspontja szerint a mûszaki dokumentációja megfelel a Kbt. rendelkezéseinek és a kérelmezõ által hivatkozott EN 60601-2-41 számú szabványban foglaltaknak.
<br>A szabvány tól-ig tartományban határozta meg a színhõmérséklettel kapcsolatos elõírást, ajánlatkérõ e tartományon belül írta elõ a követelményét. Erre tekintettel nem tért el a szabványtól. A 4300 K színhõmérséklet elõírására pedig orvosszakmai indokok alapján került sor, ez biztosítja a megfelelõ látási viszonyokat a mûtéti körülmények között.
<br>Ajánlatkérõ nem vitatta, hogy a szabványok nem határoznak meg konkrét elõírást a laminár-flow indexszel kapcsolatban. Elõadta, hogy a tervdokumentáció készítésekor a tervezõ támasztotta ezt a követelményt a helyszínen már kiépült légtechnikai rendszer - steril klíma - mûszaki sajátosságaival összhangban. Mûszaki követelmény indokolta a minimum 8 laminár-flow index meghatározást.
<br>Egyéb érdekeltként a Mediplan Kft. elõadta, hogy szakmai tapasztalataik, továbbá az orvosok tájékoztatása szerint mûtéti körülmények között a 4300 K színhõmérséklet biztosítja a megfelelõ látási viszonyokat mûtéteknél.
<br>A Döntõbizottság a kérelmezõnek, az évi nettó 300 M Ft-os forgalomra vonatkozó alkalmatlansági szemponttal kapcsolatos kérelmi elemét az alábbi indokokra tekintettel ítélte alaposnak.
<br>A Kbt. 44. § (1) bekezdése határozza meg a pénzügyi és gazdasági alkalmasság vonatkozásában azokat az igazolási módokat, amelyek közül a Kbt. 44. § (3) bekezdése alapján az ajánlatkérõ egy vagy több igazolási módot is elõírhat.
<br>A Kbt. 44. § (1) bekezdés szerint a pénzügyi és gazdasági alkalmasság igazolható
<br>a) pénzügyi intézménytõl származó - errõl szóló - nyilatkozattal;
<br>b) mérlegének (egyszerûsített mérlegének, beszámolójának vagy konszolidált mérlegének) benyújtásával;
<br>c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;
<br>d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.
<br>A Kbt. 44. § (6) bekezdése szerint ajánlatkérõnek az ajánlati felhívásban meg kell határozni, hogy a 44. § (1), illetõleg (2) bekezdésében foglaltakkal összefüggõ, mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlattevõt, illetõleg az alvállalkozót alkalmatlannak a szerzõdés teljesítésére.
<br>A Kbt. - fentiekben idézett - szabályozása az ajánlatkérõk számára biztosítja a jogot arra, hogy meghatározzák az alkalmasság igazolásával szemben támasztott követelményeiket.
<br>E jog korlátjaként a Kbt. 44. § (7) bekezdése azt rögzíti, hogy az adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, az alkalmatlansági követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.
<br>A Döntõbizottság álláspontja szerint a Kbt. 44. § (7) bekezdésének rendelkezése alapján az egyes közbeszerzési eljárásokban azt kell vizsgálni, hogy ajánlatkérõ konkrét elõírásai megfelelnek-e a jogalkotó által támasztott azon követelménynek, hogy a teljesítéshez ténylegesen szükséges feltételeket rögzítik.
<br>Ajánlatkérõ három pénzügyi, gazdasági alkalmassági követelményt támasztott. Az ajánlattevõ legalább nullszaldós mérleg szerinti eredményén és azon kívül, hogy a számláján nem lehet sorban állás, elõírta, hogy rendelkezzen legalább évi nettó több mint 300 M Ft forgalommal.
<br>Ajánlatkérõ részletesen kifejtette az éves forgalmi bevételnek az elméleti, illetve a gyakorlati közgazdasági megítélését. A Döntõbizottságnak azonban a jogorvoslati eljárásban azt kell konkrétan megvizsgálnia, hogy ajánlatkérõ beszerzése vonatkozásában a teljesítéshez szükséges feltételek kerültek-e elõírásra.
<br>Az eljárás tárgyát képezõ alkalmatlansági szempont pénzügyi, gazdasági szempont, ezért a pénzügyi, gazdasági alkalmasság vonatkozásában kell megítélni a támasztott követelményt.
<br>Jelen esetben ajánlatkérõ beszerzése áruszállítási szerzõdés, melyhez kapcsolódik a beépítés is. Ilyen típusú beszerzések lebonyolítása tekintetében kell mérlegelni, hogy szükséges-e a pénzügyi, gazdasági alkalmassághoz az elõírt nagyságrendû árbevétel. Ilyen beszerzések esetén a Döntõbizottság megítélése szerint nem bír domináns relevanciával az éves forgalom nagysága. A szerzõdések teljesítése a gyakorlatban akként valósul meg, hogy az adott termékeket a gyártó vagy a forgalmazó leszállítja, beüzemeli és ezt követõen terheli ajánlatkérõket az ellenszolgáltatás teljesítésének kötelezettsége. Az ellenszolgáltatás utólagos teljesítésére tekintettel ajánlatkérõnél jelentõs pénzügyi kockázat nem merül fel. Ajánlatkérõ által is elismerten a forgalmi bevétel nincs összefüggésben - a számos más módon is megvalósítható - finanszírozási képességgel. Ilyen típusú lebonyolítási folyamatnál ebbõl következõen különösen körültekintõen kell vizsgálni azt, hogy mi az a forgalmi bevételmérték, amely a teljesítéshez szükséges pénzügyi, gazdasági alkalmassági szempontból. Ajánlatkérõ beszerzése rövid idõtartam alatt kerül megvalósításra, így tartós, hosszú távú kapcsolat sem teszi indokolttá szigorú pénzügyi, gazdasági követelmények támasztását.
<br>A Döntõbizottság azt is figyelembe vette, hogy ajánlatkérõknek a komplett alkalmassági feltételrendszerükben kell kifejezésre juttatniuk, hogy mely ajánlattevõket minõsítenek alkalmasnak.
<br>Ajánlatkérõ a mûszaki alkalmasság körében elfogadta alkalmasnak azt az ajánlattevõt, aki rendelkezik az elmúlt 3 évben legalább kettõ, a beszerzés tárgyának megfelelõ nettó 50 M Ft feletti magyarországi referenciával. A Döntõbizottság megítélése szerint ilyen szempontból nem áll fenn összhang ajánlatkérõ által támasztott alkalmassági elõírások között. A mûszaki követelmények szerint ugyanis a 3 év alatt nettó 100 M Ft forgalmat lebonyolító cég alkalmasnak minõsül. Pedig épp a referencia az, amely ténylegesen kifejezi, hogy az ajánlattevõ milyen nagyságrendben, milyen összetett beszerzések szállítására, teljesítésére képes. Ajánlatkérõ ezzel szemben a pénzügyi követelményekben évi 300 M Ft-os nettó forgalmi követelményt támasztott.
<br>A Döntõbizottság álláspontja szerint ilyen többszörös eltérés az ajánlatkérõ által támasztott követelmények között nem indokolható a teljesítéshez szükséges mértékkel, figyelemmel a beszerzés szállítási jellegére. Az egészségügyi árubeszerzésben közremûködõ cégek egy jelentõs része szakcég, így számukra az a körülmény, hogy a beszerzés tárgyán kívül más forgalmi bevétel is figyelembe vehetõ - az ajánlatkérõ elõírása alapján - tényleges hatással nem bír. A Kbt. - fentiekben idézett - 44. § (7) bekezdése értelmében valóban a beszerzés értékére is tekintettel kell lenni. A beszerzés értékét a felek egyezõen 180-200 M Ft-ra becsülték. A Kbt. rendelkezését azonban nemcsak a beszerzés értékére, hanem a beszerzés specifikumaira is figyelemmel kell alkalmazni. A Döntõbizottság úgy ítélte meg, hogy a beszerzés - a fentiekben ismertetett - specifikumai nem tükrözõdnek az ajánlatkérõ által meghatározott évi 300 M Ft-os nettó forgalmi követelményben. E konkrét mérték vonatkozásában nem állapítható meg, hogy ténylegesen szükséges a szerzõdés teljesítéséhez és ennek hiányában pénzügyileg, gazdaságilag alkalmatlan az ajánlattevõ.
<br>A Döntõbizottság nem ítélte alaposnak a kérelmezõnek a mûszaki leírással kapcsolatos kérelmi elemeit sem az alábbi indokokra tekintettel.
<br>A Kbt. a 40. §-ában az alábbiak szerint határozza meg a mûszaki leírással kapcsolatos követelményeit.
<br>A Kbt. 40. § (1) bekezdése kimondja, hogy az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.
<br>(2) Az ajánlatkérõ a mûszaki leírást csak jogszabályba foglalt vagy jogszabály alapján kiadott mûszaki elõírásra, illetve nemzeti szabványra hivatkozással határozhatja meg.
<br>(3) Az ajánlatkérõ a (2) bekezdésben foglaltaktól csak akkor térhet el, ha mûszaki elõírások, nemzeti szabványok
<br>a) nem állnak rendelkezésre;
<br>b) nem tartalmaznak olyan leírást, ami biztosítaná a közbeszerzés tárgyának megfelelõségét;
<br>c) alkalmazása a korábbi beszerzésekhez nem illeszkedõ beszerzést eredményezne, illetve mûszaki nehézségeket vagy aránytalan többletköltségeket okozna az ajánlatkérõnek;
<br>d) alkalmazása nem teszi lehetõvé a kifejezetten fejlesztésre irányuló közbeszerzést.
<br>(4) Ha az ajánlatkérõ a mûszaki leírást nem a (2) bekezdés szerint adja meg, az ajánlati felhívásban vagy a dokumentációban meg kell jelölnie a (3) bekezdés alkalmazásának indokát.
<br>(5) Az ajánlatkérõ a közbeszerzés tárgyát nem határozhatja meg oly módon, mely egyes ajánlattevõket az ajánlattétel lehetõségébõl kizár, vagy más módon indokolatlan és hátrányos megkülönböztetésüket okozza. Ha a közbeszerzés tárgyának egyértelmû meghatározása szükségessé tesz meghatározott eredetû, típusú dologra, eljárásra, tevékenységre, személyre, illetve szabadalomra vagy védjegyre való hivatkozást, a leírásnak tartalmaznia kell, hogy a megnevezés csak a tárgy jellegének egyértelmû meghatározása érdekében történt.
<br>A Döntõbizottság álláspontja szerint elsõdlegesen azt kell figyelembe venni, hogy a Kbt. szabályozása milyen tartalommal alkalmazza a mûszaki leírás fogalmát.
<br>A Kbt. fentiekben idézett 40. § (1) bekezdése széles körben határozza meg a mûszaki leírás fogalmi körébe tatozó ajánlatkérõi elõírásokat.
<br>Ebbe a körbe sorolja a mûszaki és a minõségi követelményeket, a megfelelõség tanúsítását és ellenõrzését, a minõségbiztosítási rendszer tanúsítását. Az ezekkel kapcsolatos ajánlatkérõi elõírások tehát a Kbt. 40. § (1) bekezdése értelmében mûszaki leírásnak minõsülnek. Így ezek vonatkozásában kell vizsgálni, hogy ajánlatkérõ betartotta-e a Kbt. 40. § (2 bekezdésében meghatározott azon kötelezettségét, hogy a mûszaki leírást jogszabályba foglalt vagy jogszabály alapján kiadott mûszaki leírásra, illetve nemzeti szabványra hivatkozással kell meghatározni.
<br>A Döntõbizottság álláspontja szerint ajánlatkérõ elõírása ennek megfelel. Ajánlatkérõ ajánlati felhívásában követelményként támasztotta a szállítandó eszközökre vonatkozóan a 47/1999. (X. 6.) EüM rendeletben elõírt minõségi, megfelelõségi tanúsítvány, illetve az európai uniós országokból származó termékek esetén a 84/2001. (V. 30.) Korm. rendelettel kihirdetett nemzetközi egyezmény (ECA) alkalmazásával kiadott minõségtanúsítvány meglétét. Ajánlatkérõ dokumentációjában - annak fentiekben idézett részeiben (szerzõdéstervezet 6.4. pontja, 9.1 pontja, baleset- és munkavédelmi fejezet I. pontja) - szintén követelményként határozta meg a megfelelõség tanúsítását. Ezen ajánlatkérõi elõírások a Döntõbizottság megítélése szerint megfelelnek a Kbt. 40. § (2) bekezdésben foglaltaknak.
<br>A Döntõbizottság álláspontja szerint arra is tekintettel kell lenni, hogy a beszerzés tárgyát képezõ gyártott termékek esetében, a termékeknek a gyártási folyamat részeként, illetve forgalomba hozatalukkor a minõségtanúsításuk megtörténik, így a további mûszaki elõírások megtartása egyébként is ellenõrzésre kerül.
<br>A Döntõbizottság a kérelmezõ által hivatkozott MSZ.EN 60601-2-41 szabvány alapján azt állapította meg, hogy ajánlatkérõ a mûtõlámpák színhõmérséklete vonatkozásában nem tért el a szabvány elõírásától. A szabvány 3000 K-tól 6700 K-ig terjedõ színhõmérsékleti értékeket állapít meg. A Döntõbizottság álláspontja szerint ezen meghatározás alapján a szabvány rendelkezésének megfelel a 4700 K színhõmérséklet megállapítása.
<br>Az pedig nem minõsül jogsértõnek, ha a szabvány biztosította keretek között ajánlatkérõ a beszerzési igényének megfelelõen határozza meg a konkrét színhõmérséklet elõírását.
<br>A Döntõbizottság álláspontja szerint nem vonható le jogsértésre következtetés a laminár-flow index minimumának meghatározása körében sem, figyelemmel a fentiekben ismertetett indokokra.
<br>E körben a Döntõbizottság a rendelkezésére álló bizonyítékok alapján azt állapította meg, hogy a tervezõ írta elõ ezt a követelményt a már kiépített légtechnikai rendszer sajátosságainak megfelelõen.
<br>A Döntõbizottság megítélése szerint a Kbt. rendelkezései alapján a tervdokumentációban foglalt kifejezetten mûszaki, szakmai elõírások vonatkozásában nem állapítható meg, hogy azok nem felelnek meg a Kbt. 40. §-ában meghatározott jogszabályi elõírásoknak. E vonatkozásban maga a kérelmezõ sem jelölt meg olyan elõírást (szemben a színhõmérséklettel), melynek betartása elmaradt volna az ajánlatkérõ részérõl.
<br>A Döntõbizottság a Kbt. 76. § (1) bekezdésében meghatározott jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 44 § (7) bekezdését és a 88. § (1) bekezdés c) pontja alapján semmisítette meg ajánlatkérõ felhívásának jogsértõ rendelkezését. A Döntõbizottság csak a jogorvoslati eljárás során vitatott pénzügyi, gazdasági alkalmatlansági szempontot semmisítette meg, tekintettel arra, hogy ajánlatkérõ ezen a szemponton kívül további pénzügyi, gazdasági alkalmatlansági szempontokat is meghatározott.
<br>A Döntõbizottság ezt meghaladóan a jogorvoslati kérelmet a Kbt. 88. § (1) bekezdés a) pontja alapján utasította el.
<br>A Döntõbizottság a Kbt. 88. § (1) bekezdés f) pontjának kötelezõ rendelkezése alapján döntött a bírság kiszabásáról.
<br>E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiak szerint szabályozza a bírság kiszabásának alapvetõ elveit.
<br>A (4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.
<br>Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Döntõbizottság a jogsértés reparálhatóságára és a beszerzés értékére (180-200 M Ft) tekintettel nem ítélte indokoltnak a minimális bírságnál magasabb összegû bírság kiszabását, így a bírság összegét 1 000 000 Ft-ban állapította meg.
<br>A Döntõbizottság áttekintette az ajánlatkérõ által készített felelõsségi okiratot és ennek alapján - figyelemmel a rendelkezésre álló iratokra is - megalapozott következtetés a személyi felelõsre az ajánlati felhívás jogszerûsége vonatkozásában nem vonható le.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 30.
<br>
<br>Dr. Nagy Gizella s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Hámori András s. k.,
<br>közbeszerzési biztos
<br>
<br>
<br><br></body></html>