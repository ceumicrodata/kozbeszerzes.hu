<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8558)
</h2>
<br>1024 Budapest, Margit krt. 85.
<br>Ikt.sz.: D.420/21/2003.
<br>
<br>Tárgy: a Középületépítõ Rt. jogorvoslati kérelme a BKÁE közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Középületépítõ Rt. (1056 Budapest, Molnár u. 19., képviseli: dr. Pozsgai Mária ügyvéd, 1056 Budapest, Molnár u. 19., a továbbiakban: kérelmezõ) kérelmét, melyet a Budapesti Közgazdaság-tudományi és Államigazgatási Egyetem (1083 Budapest, Fõvám tér 8., képviseli: dr. ifj. Petrik Ferenc ügyvéd, 1012 Budapest, Mikó u. 14., a továbbiakban: ajánlatkérõ) "BKÁE oktatási, kutatási, irodai, kollégiumi és egyéb kiegészítõ tevékenység ellátását biztosító létesítmény mûszaki üzemeltetése, gondnoksági, biztonsági feladatok ellátása" tárgyú közbeszerzési eljárása ellen nyújtott be, elutasítja.
<br>A felek a jogorvoslati eljárás során felmerült költségeiket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ 2003. június 25-én ajánlati felhívást jelentetett meg nyílt eljárás megindítására a rendelkezõ részben meghatározott beszerzés tárgyában a Közbeszerzési Értesítõ 26. számában.
<br>Az ajánlati felhívás 3. c) pont szerint a részajánlat tételére, a 14. pont szerint pedig többváltozatú ajánlat tételére nem volt lehetõség.
<br>Az ajánlati felhívás 11. a) pontjában a mûszaki alkalmasság körében az elsõ francia bekezdés szerint mind az ajánlattevõ, mind a 10%-on felüli alvállalkozó vonatkozásában ajánlatkérõ elõírta az elmúlt három évben (2000-2002.) üzemeltetésre vonatkozó referenciák bemutatását (megadva a teljesítés évét, a szerzõdéskötõ másik fél megnevezését, az ellenszolgáltatás összegét, az üzemeltetett terület nagyságát).
<br>Az ajánlati felhívás 11. b) pont harmadik francia bekezdésében az ajánlattevõnek a szerzõdés teljesítésére alkalmatlanná nyilvánításának szempontjaként a fenti körben ajánlatkérõ elõírta, hogy alkalmatlan az az ajánlattevõ, aki az elmúlt három évben legalább kettõ, egyenként nettó 50 M Ft értékû üzemeltetésre vonatkozó referenciával nem rendelkezik.
<br>E pont utolsó francia bekezdésében az ajánlatkérõ elõírta, hogy amennyiben ajánlattevõ a közbeszerzés értékének 10%-át meghaladó mértékben kíván alvállalkozót igénybe venni, akkor az alkalmassági feltételeknek az elsõ francia bekezdést kivéve együttesen kell megfelelni.
<br>Az ajánlatkérõ dokumentációt is bocsátott az ajánlattevõk rendelkezésére, mely tartalmazta az ajánlatok elkészítéséhez szükséges információkat, elõírásokat, a mûszaki specifikációt (üzemeltetési feladatok), formanyomtatványokat, a szerzõdésmintát, valamint az egyes teljesítési helyekre vonatkozó konkrét feladatmeghatározást.
<br>Az ajánlati felhívás 16.11. pontja szerint a hiánypótlásra nem volt lehetõség.
<br>Az ajánlattételi határidõre, 2003. augusztus 5-re a VAMED Hungária Kft., a HM El Rt., a City Service Rt., a Kraftszer Kft. és a kérelmezõ nyújtott be ajánlatot.
<br>Az eredményhirdetés elhalasztásra került 2003. augusztus 19-re a 2003. augusztus 12-i értesítés szerint.
<br>2003. augusztus 18-án az OKFON Rt. lebonyolító a Kbt. 57. § (1) bekezdése alapján felhívta a kérelmezõt, hogy az ajánlatában foglalt szakemberek közül nevezze meg az üzemeltetésvezetõket a Fõvám téri és Könyves Kálmán krt.-i épület vonatkozásában.
<br>A 2003. augusztus 19-i eredményhirdetésen az ajánlatkérõ - az eredményhirdetési jegyzõkönyv szerint - az ajánlatok alapos mûszaki tartalmi vizsgálata alapján a nem megfelelõ referenciák miatt a kérelmezõt kizárta azzal az indokkal, hogy nem jelölte meg teljeskörûen az ajánlatkérõ által elõírtakat, így a referenciákra vonatkozó alkalmassági feltétel megléte nem nyert igazolást.
<br>A kérelmezõ a 2003. augusztus 22-én nyújtotta be jogorvoslati kérelmét, melyben kérte az ajánlatkérõ eljárást lezáró döntésének a megsemmisítését, ideiglenes intézkedés keretében a szerzõdéskötés megtiltását, az ajánlatkérõ költségekben történõ marasztalását.
<br>Kérelme indokaként elõadta, hogy a Kbt. 52. § (1) bekezdésébe és a Kbt. 54. §-ába ütközõ módon az ajánlatkérõ a kizárásukról nem készített jegyzõkönyvet, illetve az ajánlatok felbontásakor nem közölte az érvénytelenséget a kérelmezõvel. Álláspontja szerint az általa megadott referenciák közül a MOL Rt. és a QBS Kft., mint 10%-on felüli alvállalkozó referenciája megfelelõ volt, tehát az ajánlatkérõ azzal, hogy az eljárásból a Kbt. 52. § (2) bekezdés d) pontjára hivatkozva kizárta, jogsértést követett el.
<br>A kérelmezõ hivatkozott a Kbt. 57. § (1) bekezdésének sérelmére is, mivel az ajánlatkérõnek további tájékoztatást kellett volna kérnie tõle az ajánlatukban a referenciákkal kapcsolatban megjelölt nem egyértelmû adatközlésekkel kapcsolatban. Továbbá hivatkozott arra, hogy amennyiben az eljárásból történõ kizárása jogsértõ volt, akkor a Kbt. 59. § (1) bekezdése is sérült, mivel az összességében legelõnyösebb ajánlatot õ nyújtotta be.
<br>A kérelmezõ a tárgyaláson becsatolt nyilatkozatában elõadta, hogy az ajánlati felhívás és a dokumentáció csak úgy értelmezhetõ, hogy az elmúlt 3 évben összesen 2 db nettó 50 M Ft-ot meghaladó referencia már elégséges az ajánlattevõ alkalmasságának a bizonyításához. Az ajánlatuk 285. oldalán felsorolt referencialista a komplex üzemeltetésre vonatkozóan a kérelmezõ és a 10%-on felüli alvállalkozója, a QBS Kft. közös referencialistája.
<br>Becsatolta a kérelmezõ és a QBS Kft. között létrejött vállalkozási szerzõdést és annak módosítását, valamint a QBS Kft. 2001. január-november havi teljesítései alapján kiállított vállalkozói számlákat, továbbá e cég 2002. évre benyújtott nem teljes körû számláit, mellyel bizonyítani kívánta, hogy a QBS Kft. 2001-ben és 2002-ben is 50 M Ft nettó értéket meghaladó referenciamunkával rendelkezett. A kérelmezõ becsatolta a közte és a MOL Rt. között 2000. december 15-én létrejött vállalkozási szerzõdést, mellyel bizonyítani kívánta, hogy 2002-ben az üzemeltetésre kifizetett vállalkozói díj a nettó 50 M Ft-ot meghaladta.
<br>Álláspontja szerint az üzemeltetés tág kategória, mely magában foglalja a karbantartást, a mûszaki felügyeletet, és a hibajavítást is. A dokumentáció a mûszaki üzemeltetésen belül a tervszerû megelõzõ karbantartásra, a mûszaki ügyeletre és üzemeltetésre, valamint a hibajavításra is kért árajánlatot. Tehát a MOL Rt. referenciája akkor is megfelelõ, ha az üzemeltetés kifejezés nem szerepel benne. Egyébként is az ajánlati felhívás és dokumentáció csak a referenciák bemutatását írta elõ, azok igazolását nem.
<br>Az ajánlatkérõ észrevételében kérte a megalapozatlan jogorvoslati kérelem elutasítását. Álláspontja szerint az ajánlati felhívás referenciára vonatkozó elõírása akként értelmezendõ, hogy az elmúlt 3 év mindegyikében az ajánlattevõk rendelkeznek-e 2, egyenként nettó 50 M Ft-os referenciával. Ennek a kérelmezõ által hivatkozott, a MOL Rt. és a 10%-on felüli alvállalkozója által adott referencia nem felel meg, mivel a 2000. évben csak 1 referenciája van (alvállalkozó részérõl). A kérelmezõ és az Acro-Safe Rt. referenciája átfedi egymást a Budapest VIII. ker., Kerepesi út 27/A. sz. épület vonatkozásában, utóbbi referenciáját nem lehetett figyelembe venni, mivel a referencialistán nem került feltüntetésre, nem lehetett megtudni, hogy a kérelmezõ milyen nagyságú területen végez az Acro-Safe Rt. részére üzemeltetési tevékenységet.
<br>A kérelmezõ részletes referencialistája és a KÖZÉV Rt. által adott referencianyilatkozat ellentmondó. A kérelmezõ által megadott részletes referencialistán megjelölt helyiségek (összesen 120 100 m2) üzemeltetésének ellenértékét évi 60 M Ft-ban jelölte meg a kérelmezõ. A kérelmezõ KÖZÉV Rt. referencianyilatkozatában megjelölt székhelye és telephelyének alapterülete együttesen 78 000 m2, melybõl a kérelmezõ 38 000 m2 üzemeltetését látja el. A fennmaradó helyiségek alapterületének arányában csökkentve az éves díjat, az nem haladhatja meg az évi 50 M Ft-ot.
<br>A MOL Rt.-re vonatkozó referenciabemutatás pedig azért nem vehetõ figyelembe, mivel az felújítási, átalakítási munkákra is vonatkozik. Nem lehet megállapítani, hogy az üzemeltetési rész ellenértéke meghaladja-e az évi 50 M Ft-ot, mivel a megadott érték magában foglalja a felújítási és átalakítási munkák ellenértékét. Az ajánlatkérõnek az ajánlatok felbontásakor csak az e körben észlelhetõ érvénytelenségi okokat kell megállapítania, minden más tekintetében az eredményhirdetésig lehetséges ezt megtenni. A kérelmezõnek a Kbt. 54. §-ra alapított és a jegyzõkönyv tartalmára vonatkozó kérelmi eleme szintén alaptalan, mivel a Kbt.-nek a rendelkezése kizárólag az ajánlatok felbontására vonatkozik.
<br>Az egyéb érdekeltek közül a HM EI Rt. észrevételében indítványozta annak hivatalból történõ vizsgálatát, hogy az értékel és az árindex mértéke részszempontot tekintve megfelelõ volt-e az õ és a VAMED Kft. vonatkozásában, valamint a nyertes ajánlattevõ által megajánlott árindex - 20%-kal csökkentett éves vállalási ár megfelel-e a Kbt. 24. § (1) bekezdése szerinti verseny tisztasága követelménynek. Kérte arra nézve a nyertes nyilatkoztatását, hogy a - 20%-os árnövekedés mértékét a következõ években közzétett árindexhez hogyan értik.
<br>A City Service Rt., mint egyéb érdekelt észrevételében elõadta, hogy az ajánlattevõket az ajánlati felhívás és a dokumentáció elõírásai alapján a Kbt. 44. § (1) bekezdése szerinti igazolási kötelezettség nem terhelte, csak a referencia bemutatására volt elõírás.
<br>Álláspontja szerint a kérelmezõ által adott referencia a kérelmezõ 100%-os tulajdonában lévõ QBS Kft. vonatkozásában önmagában kifogásolható a tulajdonosi összefonódás miatt.
<br>A kérelmezõ mérlegadatainak figyelembevételével kérdéses szerinte, hogy üzemeltetõi tevékenységet egyáltalán végzett-e az elmúlt három évben. Kifejtette, hogy az eljárást lebonyolító OKFON Rt. részérõl a kérelmezõhöz intézett tájékozódó kérdés az üzemeltetési vezetõk személyére nézve valójában hiánypótlásnak minõsül. Mivel a hiánypótlásra a jelen közbeszerzési eljárásban nem volt lehetõség, ezért a kérelmezõ ajánlatának ezen hiányossága az ajánlata érvénytelenségét okozza.
<br>A Döntõbizottság szükségesnek tartotta, hogy megkeresések útján tisztázza a kérelmezõ, illetve alvállalkozója a QBS Kft. által adott és a referenciára vonatkozó adatok közötti ellentmondásokat, valamint a MOL Rt. vonatkozásában adott referenciabemutatás tekintetében is.
<br>A Döntõbizottság megkereste a kérelmezõt, az Acro Safe Rt.-t, továbbá a MOL Rt.-t az általuk adott referencia pontosítása végett, figyelemmel az ajánlati felhívás 11. a) pontjában megadott és a referenciákra vonatkozó tartalmi ismérvekre (teljesítés éve, szerzõdést kötõ másik fél megnevezése, az ellenszolgáltatás összege, az üzemeltett terület nagysága).
<br>A KÖZÉV Rt. a megkeresésre adott nyilatkozatában közölte, hogy a tulajdonát képezõ Budapest VIII. ker., Kerepesi út 27/A. sz. alatti ingatlanon található irodaház egyik emeletét bérli tõle az Acro-Safe Rt., azonban ennek területét nem adta meg.
<br>A kérelmezõ által adott és a QBS Kft. üzemeltetési szolgáltatására vonatkozó referenciaigazolás a Budapest VIII. kerület, Kerepesi út 27/A. sz. alatti székhelyére vonatkozik.
<br>Az Acro-Safe Rt. a megkeresésre adott nyilatkozatában elõadta, hogy a Budapest VIII. kerület, Kerepesi út 27/A. sz. ingatlan egy részét bérli csak telephely céljára a KÖZÉV Rt.-tõl, azonban a referenciaigazolásában megjelölt és a KÖZÉV Rt. által üzemeltetett terület nagyságát nem tudja pontosan meghatározni, mivel annak mértéke évente változó.
<br>A MOL Rt. a megkeresésre adott nyilatkozatában megadta, hogy részére a részleges üzemeltetési és karbantartási tevékenységet a KÖZÉV Rt. a MOL Rt. székházának 30 051 m2 területén, 1456 m2 zöldterületén és 5171 m2 burkolt területén látja el, valamint az üzemeltetési költségek értéke a 2002. évben nettó 155 273 925 Ft volt.
<br>Ideiglenes intézkedés keretében a Döntõbizottság D.420/3/2003. számú határozatával megtiltotta a szerzõdéskötést.
<br>A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem megalapozatlan.
<br>A Kbt. 43. § (1) bekezdés elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.
<br>A Kbt. 52. § (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.
<br>A Kbt. 53. § (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve, akit az eljárásból kizártak.
<br>Az ajánlatkérõnek a Kbt. 57. § (1) bekezdése szerint a tájékoztatás kérése az ajánlattevõk által megadott és a referenciára vonatkozó adatok, valamint a referenciaigazolások kibocsátói nyilatkozatai közötti ellentmondás esetén csak lehetõség, azonban nem kifejezett jogi kötelezettség. Az ajánlati felhívás szerint nem referencialevél-igazolás került elõírásra, hanem kizárólag az ajánlattevõt terhelõ, a referencia adataira vonatkozó nyilatkozattételi kötelezettség képezte az ajánlati felhívás elõírását.
<br>A Döntõbizottság megállapította, hogy az ajánlatkérõ a mûszaki alkalmasság igazolása körében az ajánlattevõre és a közbeszerzés értékének 10%-át meghaladó mértékben igénybe venni kívánt alvállalkozójára vonatkozóan együttesen írta elõ a referenciára vonatkozó alkalmassági követelményeket.
<br>Az alkalmassági követelmények e körben az ajánlati felhívásban és a dokumentációban azonosan kerültek megjelölésre.
<br>A referencia vizsgálatával kapcsolatos elõírást az ajánlatkérõ dokumentációjának I. kötetének 13. oldala tartalmazza, mely szerint "a dokumentációban megadottak szerinti ellenõrzés alapján nem megfelelõ mûszaki alkalmasságú ajánlatok esetében Ajánlatkérõ a beszerzés további szakaszából ezen pályázatokat, illetve pályázókat kizárja".
<br>A Döntõbizottság ennek megfelelõen az ajánlatkérõ eljárását a mûszaki alkalmasság körében benyújtott referenciákra vonatkozóan az elõírásnak megfelelõen értékelte, figyelembe véve azt is, hogy az ajánlati felhívás szerint az ajánlattevõknek a referenciák bemutatására vonatkozott a kötelezettsége.
<br>Az ajánlatkérõnek a referenciák bemutatására vonatkozó tartalmi elvárása minden ajánlattevõ számára egyértelmû volt. Az ajánlatkérõ egyébként nem zárkózott eleve el a Kbt. 57. § (1) bekezdés szerinti tájékozódás kérésétõl, ezt más vonatkozásban a kérelmezõtõl kérte is. Az ajánlatkérõ ugyanakkor a Kbt. 55. § (2) bekezdése alapján egy alkalommal már elhalasztotta az eredményhirdetés idõpontját - az ajánlatok összetett mûszaki tartalma miatt -, újabb halasztásra már nem volt lehetõsége. A Döntõbizottság elfogadta ajánlatkérõ nyilatkozatát, hogy az eredményhirdetés 2003. augusztus 19-i halasztott idõpontját közvetlenül megelõzõen is még foglalkozott az ajánlatok vizsgálatával, amit bizonyít a kérelmezõnek 2003. augusztus 18-án megküldött tájékoztatás megadására irányuló megkeresése.
<br>A Döntõbizottság elõször azt vizsgálta, hogy helyes-e ajánlatkérõ értelmezése, hogy az ajánlati felhívás szerint meghatározott módon az elõzõ 3 évben (2000-2002.), az ajánlattevõknek mindegyik évben rendelkezniük kellett 2 db, egyenként 50 M Ft értékû üzemeltetésre vonatkozó referenciával.
<br>A Döntõbizottság megállapította, hogy az ajánlati felhívás egyértelmûen csak arra vonatkozott, hogy az ajánlattevõnek, illetve 10%-on felüli alvállalkozójának az elmúlt 3 évben kellett rendelkeznie a két referenciával, nem pedig évenként. A Döntõbizottság a megkeresések eredményeképpen megállapította, hogy a MOL Rt. által adott referencia a 100 M Ft-os évi nagyságrend megadásával megfelel a referenciára vonatkozó 50 M Ft-os nettó értékhatárra vonatkozó követelménynek, tekintettel arra, hogy az üzemeltetõi tevékenységre vonatkozóan 2002. évben 155 273 920 Ft értékû teljesítést igazolt a MOL Rt. A megkeresés során tisztázódott, hogy az üzemeltetés körébe nem tartozó felújítás, átépítés értéke a 2002. évben a fenti összegtõl elkülönült 124 726 080 Ft volt.
<br>A Döntõbizottság vizsgálta a MOL Rt. referenciája vonatkozásában is, hogy az az ajánlati felhívás, illetve a dokumentáció I. kötete szerinti körben tartalmazza-e az üzemeltetési tevékenység bemutatást.
<br>A dokumentáció I. kötet 11-12. oldalán szerepelnek a mûszaki ajánlati elemekre vonatkozó rendelkezések, mely szerint az magában foglalja a mûszaki üzemeltetést, a gondnoksági feladatokat, valamint a biztonsági, portaszolgálati és ruhatárosi tevékenységeket.
<br>Következésképpen a referenciák vonatkozásában az üzemeltetés tartalmát illetõen az ajánlatkérõnek ezeknek az elõírásoknak a figyelembevételével kellett dönteni az ajánlattevõk szerzõdés teljesítésére való alkalmassága körében.
<br>A dokumentáció II. kötete 9. oldalán az ajánlatkérõ meghatározta, hogy a mûszaki üzemeltetés során mely tevékenységek képezik az üzemeltetõ feladatát, nevezetesen a felügyeleti, karbantartási és hibajavítási tevékenység.
<br>Az ajánlatkérõ meghatározta a 9. oldal hatodik bekezdésében, hogy a felújítási tevékenység nem része az üzemeltetési feladatoknak, azt az ajánlatkérõ végezteti el felújítási tervei alapján.
<br>A Döntõbizottság megállapította, hogy a MOL Rt. vonatkozásában a referenciában, illetve a megkeresés eredményeként közölt adatok alapján az abban szereplõ mûszaki karbantartási munkák megfelelnek a beszerzés tárgyát képezõ és a 3. a) pontban foglalt elõírásoknak, illetve a referencia körében elõírt üzemeltetésre vonatkozó elõírásnak. A kérelmezõ által becsatolt részletes referencialistán komplex üzemeltetés is szerepel, tehát a MOL Rt. referencianyilatkozatában közölt tevékenység és a referencialistán megadott tevékenység egymást kiegészíti, és így megfelel a referenciában foglalt üzemeltetéssel kapcsolatos elõírásnak.
<br>Azonban a Döntõbizottság megállapította azt is, hogy sem a KÖZÉV Rt. sem az Acro-Safe Kft. által adott nyilatkozatok alapján nem tisztázódott, hogy a Budapest VIII. kerület, Kerepesi u. 27/A. sz. alatti ingatlan mely része képezi a referencia tárgyát. A KÖZÉV Rt. és az Acro-Safe Kft. is nyilatkozatukban nem határozták meg, hogy a fenti ingatlannak az Acro-Safe Kft. által bérelt része hány m2. A KÖZÉV Rt. ajánlatának 285. oldalán ezen a címen irodaház és mûhelyek szerepelnek 38 000 m2 területtel. A 306. oldalon adott referenciaigazolásban viszont irodaházak, raktárak és parkolóhelyek szerepelnek 43 200 m2 terület megjelöléssel.
<br>A Döntõbizottság megkeresésére a KÖZÉV Rt. által adott 2003. szeptember 16. nyilatkozatban pedig irodaház, mûhely és raktárépületek kerültek megjelölésre területi adat megjelölése nélkül.
<br>A kérelmezõ által az ajánlatában megjelölt részletes referencialista és a KÖZÉV Rt. által a QBS Kft.-nek adott referenciaigazolás eltérõ terület nagyságot tartalmaz, valamint ezen ellentmondást a kérelmezõ a megkeresés során adott nyilatkozatában sem oldotta fel. A referencia bemutatása az ajánlati felhívás 11. a) pontja szerinti, a mûszaki alkalmasság igazolására vonatkozó elsõ francia bekezdésében foglalt tartalmi követelményeknek nem felelt meg az üzemeltetett terület nagysága vonatkozásában. Úgyszintén nem volt megállapítható pontosan az ellenszolgáltatás összege sem, mivel a kérelmezõ által becsatolt vállalkozási szerzõdés 2002-re vonatkozóan a 2.1. pontban megjelölt öt ingatlant (Budapest V., Molnár u. 19. irodaház és parkoló; Budapest VIII., Kerepesi út 27/A. irodaház és üzemi telephely, Stróbl Alajos úti telephely; Budapest X., Fertõ u. 1/D. irodaház és üzemi telephely, valamint Balkán utca) tartalmazza csak. A kérelmezõ ajánlatában viszont a részletes referencialistán a saját maga, illetve a QBS Kft. vonatkozásában hat ingatlant jelölt meg összesen évi 60 M Ft-os vállalkozói díjjal (üzemeltetési átalány az összes ingatlanra évi 60 M Ft + anyagköltség/év).
<br>A Döntõbizottság vizsgálta, hogy a kérelmezõ és a QBS Kft. között létrejött vállalkozási szerzõdések tartalmaznak-e pontosító adatokat a referenciaelõírásban szereplõ ellenszolgáltatás összegére vonatkozóan, illetve a 11. b) pont harmadik francia bekezdésében foglalt alkalmassági feltételek vonatkozásában. A Döntõbizottság megállapította, hogy a kérelmezõ által becsatolt, a QBS Kft.-vel kötött 1999. június 25-én kelt vállalkozási szerzõdés tartalmazza a részletes referencialistán nem szereplõ Csömör, Határ úti ingatlant is. A Döntõbizottság a szerzõdési érték vonatkozásában csak a részletes referencialistán is szereplõ - a QBS Kft. által üzemeltetett - öt ingatlan vonatkozásában vehette figyelembe az adatokat, mely érték azonban figyelembe véve a becsatolt számlák adatait is 2001. évben nem haladja meg a 43 M Ft-ot.
<br>A Döntõbizottság a 2002. január 7-én kelt vállalkozási szerzõdés adatai alapján a részletes referencialistán is feltüntetett öt ingatlan vonatkozásában a nettó 3 850 000 Ft havi vállalkozói díjat, illetve annak a késõbb csökkentett mértékét havi 3 465 000 Ft vállalkozói díjat vehette figyelembe. A becsatolt számlaértékeket is figyelembe véve még a magasabb havi díjjal számolva is a referenciaérték nem haladja meg a 46 200 000 Ft-ot a 2002. évre. A Döntõbizottság tehát megállapította, hogy az ajánlatkérõi elõírások közül a terület nagyságának megadására vonatkozó követelmény, valamint az 50 M Ft-os nettó értékhatárra vonatkozó követelmény a kérelmezõ által hivatkozott és általa a QBS Kft. részére adott referencia vonatkozásában nem teljesült.
<br>A Döntõbizottság a fentiek alapján megállapította, hogy az ajánlatkérõ jogszerûen zárta ki a kérelmezõt az eljárás további szakaszából, illetve az ajánlatok értékelésébõl, mivel nem felelt meg az ajánlati felhívás 11. b) pont harmadik francia bekezdésében meghatározott két referenciára vonatkozó elõírásnak, ugyanis a kérelmezõ által adott referenciák közül csak a MOL Rt. referenciabemutatása felelt meg az ajánlati felhívás és dokumentációban foglalt elõírásoknak.
<br>A Kbt. 59. § (1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.
<br>A Döntõbizottság megállapította, hogy az ajánlatkérõ azzal, hogy jogszerûen zárta ki a kérelmezõt az eljárás további részébõl ajánlatának érvénytelenségére tekintettel, ebbõl következõen az értékelés tárgyát sem képezhette a kérelmezõ ajánlata.
<br>A Döntõbizottság nem tartotta alaposnak a kérelmezõ hivatkozását a tekintetben sem, mely az ajánlatkérõ szabálytalan eljárására hivatkozott a Kbt. 52. § (1) bekezdés és a Kbt. 54. § vonatkozásában.
<br>A Kbt. 52. § (1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>A Kbt. 54. § szerint az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.
<br>A Kbt. 61. § (1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.
<br>Az ajánlatok felbontásakor az ajánlatkérõnek csak lehetõsége van azonnal megállapítani bármely ajánlat érvénytelenségét, azonban a Kbt. 52. § (1) bekezdése alapján ezt az ajánlattételi határidõt követõen egészen az eredményhirdetésig megteheti, figyelembe véve a Kbt. 61. § (1) bekezdését.
<br>Szintén nem sérült a Kbt. 54. §-a az ajánlatkérõ eljárása során, ugyanis ez a rendelkezés az ajánlatok felbontásakor esetlegesen megállapítandó érvénytelen ajánlatok jegyzõkönyvi rögzítését tartalmazó törvényi kötelezettségre vonatkozik.
<br>A fentiekre tekintettel a Döntõbizottság a Kbt. 76. § (1) bekezdés c) pontjában biztosított jogkörében eljárva a megalapozatlan kérelmet a Kbt. 88. § (1) bekezdés a) pontja alapján elutasította.
<br>A Döntõbizottság a Kbt. 88. § (1) bekezdés h) pontja alapján a költségek viselésérõl a rendelkezõ részben foglaltak szerint határozott.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 23.
<br>
<br>Dr. Csanádi Péter s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Divinyi Péterné s. k.,
<br>közbeszerzési biztos
<br>
<br>
<br><br></body></html>