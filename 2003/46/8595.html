<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8595)
</h2>
<br>1024 Budapest, Margit krt. 85.
<br>Ikt.sz.: D.395/9/2003.
<br>
<br>Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az ATEV Fehérjefeldolgozó Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az ATEV Fehérjefeldolgozó Rt. (1097 Budapest, Illatos út 23., képviseli: dr. Deák Krisztina ügyvéd, 7100 Szekszárd, Jókai u. 22., a továbbiakban: ajánlatkérõ) "speciális veszélyességû, állati eredetû anyagokból elõállított, EWC 020203 hulladék jegyzékszámú, a 2000. évi XLIII. törvény alapján Q2, illetve Q13 hulladékkategóriába sorolt anyag elszállítása és végsõ ártalmatlanítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.
<br>Ajánlatkérõ speciális veszélyességû anyagokból (SMR) gyártott termékek gyártására és tárolására jogosult cég. A Földmûvelésügyi és Vidékfejlesztési Minisztérium Állategészségügyi és Élelmiszer-ellenõrzési Fõosztálya elrendelte az ajánlatkérõnél gyártott SMR-anyagokból készült termékek végsõ ártalmatlanításának megkezdését. Ennek alapján ajánlatkérõ a 2003. május 14-én megjelent Közbeszerzési Értesítõ 20. számában ajánlati felhívást tett közzé nyílt eljárás megindítására a rendelkezõ részben megjelölt beszerzés tárgyában. Az ajánlattételi határidõig, 2003. június 24-ig 11 ajánlattevõ nyújtotta be ajánlatát.
<br>Az ajánlatkérõ az ajánlatok felülvizsgálata során megállapította, hogy a beérkezett ajánlatok mindegyike érvénytelen, erre tekintettel ajánlatkérõ a Kbt. 60. § (1) bekezdés b) pontja alapján a közbeszerzési eljárását eredménytelenné nyilvánította, mely döntését 2003. július 9-én tartott eredményhirdetésen ki is hirdette.
<br>Ezt követõen ajánlatkérõ újabb hirdetmény közzétételével induló közbeszerzési eljárás megindítását tervezte, azonban 2003. július 14. napján kézhez vette a Környezet- és Természetvédelmi Fõfelügyelõség 14/2612/2003. sz. felhívását, mely felhívás a kézhezvételtõl számított három héten belül kötelezte ajánlatkérõt a telephelyein lévõ SMR-termék végsõ megsemmisítésére. Ennek elmaradása esetére környezetvédelmi bírság kiszabását, illetve büntetõ eljárás megindítását helyezte kilátásba.
<br>Ezen elõzményeket követõen ajánlatkérõ 2003. július 17-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: Kbt.) 70. § (1) bekezdés c) pontja alapján.
<br>Az eljárásfajta választásának indokaként ajánlatkérõ elõadta, hogy a rendkívül sürgõs helyzet elõállása nem mulasztó magatartására vezethetõ vissza, hiszen a közbeszerzési eljárás lefolytatását kellõ idõben megkezdte, az eljárás rajtuk kívül álló ok miatt zárult eredménytelenül. A rendkívüli rövid határidõt a Környezetvédelmi Fõfelügyelõség határozta meg a rajtuk kívül álló okok miatt fenyegetõ környezeti és egészségügyi veszélyhelyzetre tekintettel.
<br>Ajánlatkérõ ajánlattételre a következõ cégeket hívta fel: a Palota Környezetvédelmi Kft.-t, a Mátrai Erõmû Rt. - Danubian Trading Hungary Kft.-t, a B.F.R. Kft.-t, az ADL GmbH & COKG-t, az ECOMISSIO Kft.-t, az ÉMK Északmagyarországi Környezetvédelmi Kft.-t, a Saria Hungary Kft.-t, a T.T Techno Trade GmbH-t, a Geohidroterv Kft. - Envisys Kft. Konzorciumot, az Ereco Slovakia S.R.O-z, a Duna-Dráva Cement Kft.-t és az Orviron-Plus Kft.-t.
<br>Ajánlatkérõ ajánlati felhívást is készített, melyben meghatározta a beszerzés tárgyát és mennyiségét. Az ártalmatlanító hulladékmennyiség 15 505 tonna, a teljesítés helyei: Darvas, Dabas-Sári, Vecsés és Szigetszentmiklós.
<br>Ajánlatkérõ a teljesítés határidejeként a lehetõ legkorábbi idõpontot kérte megjelölni figyelemmel a Környezetvédelmi Felügyelõség levelében foglaltakra.
<br>Az ajánlati felhívás szerint az ajánlattételi határidõ 2003. július 23. volt. Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, valamint a szerzõdés teljesítésére alkalmatlanná minõsítés szempontjait. Ajánlatkérõ az ajánlatokat az összességében legelõnyösebb ajánlat szempontja alapján kívánta elbírálni, melyhez megadta a részszempontokat, a részszempontok tartalmi elemeire adható pontszám alsó és felsõ határát, valamint a részszempontok súlyszámát.
<br>A Döntõbizottság elnöke 2003. augusztus 1-jén kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint az ajánlatkérõnek a nyílt eljárásban hozott eljárást lezáró döntése ellen jogorvoslati eljárás van folyamatban a D.377/2003. szám alatt. Ennek alapján a jelen hirdetmény közzététele nélküli tárgyalásos eljárás jogszerûsége eldöntésének elõzetes kérdését jelenti a korábbi közbeszerzési eljárással kapcsolatos jogvita eldöntése. Ez okból indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.
<br>Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy az a magatartás, mely szerint egy korábbi eljárásban hozott döntést valamelyik ajánlattevõ jogorvoslati kérelemmel támadja, álláspontja szerint önmagában még nem jelenti jogszabálysértés elkövetését. A Döntõbizottság idõközben a D.377/17/2003. sz. határozatában a kérelmezõ jogorvoslati kérelmét elutasította, így a korábbi eljárást lezáró döntésük jogszerû volt. A Kbt. 70. § (1) bekezdés c) pontjában foglalt feltételek fennállását az eljárást indító iratában kifejtettek szerint fenntartotta, valamint hivatkozott arra is, hogy a nyílt eljárásban részt vevõ valamennyi ajánlattevõt a tárgyalásos eljárásban is ajánlattételre felhívott.
<br>A Döntõbizottság a közbeszerzési eljárásban keletkezett iratok alapján megállapította, hogy ajánlatkérõnek a Kbt. 70. § (1) bekezdés c) pontjára alapított eljárása jogszerû volt.
<br>A Kbt. 26. § (1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.
<br>A tárgyalásos eljárás vonatkozásában ezen megengedõ szabályokat a Kbt. 70. §-a tartalmazza.
<br>Ajánlatkérõ a közbeszerzési eljárását a Kbt. 70. § (1) bekezdés c) pontjára alapította, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.
<br>A Döntõbizottság a rendelkezésre álló iratok alapján megállapította, hogy ajánlatkérõ az FVM által elrendelteknek megfelelõen az SMR-anyagok végsõ ártalmatlanítása tárgyában nyílt közbeszerzési eljárást folytatott le. A közbeszerzési eljárás 2003. július 9-én a Kbt. 60. § (1) bekezdés b) pontja alapján eredménytelenül zárult figyelemmel arra, hogy valamennyi ajánlattevõ érvénytelen ajánlatot nyújtott be. Az Ecomissio Kft. ajánlatkérõ közbeszerzési eljárást lezáró döntése ellen jogorvoslati kérelmet terjesztett elõ, mert álláspontja szerint ajánlatkérõ jogsértõ módon döntött az ajánlata érvénytelenné nyilvánításáról. A Döntõbizottság a D.377/17/2003. sz. határozatában az Ecomissio Kft. jogorvoslati kérelmét elutasította, mert megállapította, hogy az ajánlatkérõ jogszerûen döntött ajánlata érvénytelenné nyilvánításáról.
<br>Ajánlatkérõ a nyílt eljárás eredménytelenné nyilvánítását követõen, 2003. július 14. napján kézhez vette a Környezet- és Természetvédelmi Fõfelügyelõség 14/2612/2003. sz. levelét, melyben felhívták ajánlatkérõt, hogy "a raktárban lévõ húslisztet számolja fel, intézkedjen elszállításáról és a jogszabályoknak megfelelõ megsemmisítésérõl". A felhívás többek között tartalmazta azt is, hogy lakossági bejelentés alapján végzett vizsgálatot ajánlatkérõ Darvas, Dabas, Vecsés és Szigetszentmiklós telephelyeken a rágcsálók elszaporodása miatt. A vizsgálat eredményeként megállapítást nyert, hogy a száraz idõjárásnak köszönhetõen a rágcsálók valóban elszaporodtak és a szaporodási gócpontok az ajánlatkérõ telephelyei annak ellenére, hogy a húsliszt tárolási szabályai megfeleltek az elõírásoknak.
<br>A környezeti károsodás bekövetkezésének elkerülése érdekében maximálisan 3 héten belül kell a veszélyhelyzetet felszámolni, melynek elmulasztása esetére környezetvédelmi bírság kiszabását és büntetõeljárás kezdeményezését helyezték kilátásba.
<br>Az elõírt rövid határidõn belül történõ teljesítés más eljárásfajta választása esetén nem lenne lehetséges. A rendkívül sürgõs helyzet elõre nem látható okból következett be, hiszen elõre nem várható körülmény volt a hosszan tartó száraz idõjárás miatt a rágcsálók elszaporodása, valamint a nyílt eljárás eredménytelensége. A rendkívüli sürgõs helyzet bekövetkezése pedig ajánlatkérõ terhére nem róható, hiszen nem ajánlatkérõ mulasztó magatartása okozta a rágcsálók elszaporodását, ugyanis a Környezet- és Természetvédelmi Fõfelügyelõség is megállapította, hogy a tárolás az elõírt szabályoknak megfelelt, továbbá ajánlatkérõ terhére a korábbi nyílt eljárás eredménytelensége sem róható fel, hiszen a korábbi eljárás eredménytelenségének oka az ajánlattevõk által benyújtott ajánlatok érvénytelensége volt.
<br>A Kbt. 79. § (1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.
<br>A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. szeptember 9.
<br>
<br>Dr. Engler Magdolna s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>
<br><br></body></html>