<html><head><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8559)
</h2>
<br>1024 Budapest, Margit krt. 85.
<br>Ikt.sz.: D.437/17/2003.
<br>
<br>Tárgy: a Délépítõ Rt. I. sz. kérelmezõ, a Hídépítõ Rt. II. sz. kérelmezõ és a Szeviép Rt. III. sz. kérelmezõ jogorvoslati kérelmei Ruzsa Község Önkormányzata ajánlatkérõ közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Délépítõ Építõ és Szerelõ Rt. (6721 Szeged, Bocskai u. 10-12., képviseli: dr. Gyõry András ügyvéd, 6720 Szeged, Széchenyi tér 5., továbbiakban: I. sz. kérelmezõ) a HÍDÉPÍTÕ Rt. (1138 Budapest, Karikás Frigyes u. 20., továbbiakban: II. sz. kérelmezõ), valamint a SZEVIÉP Rt. (6727 Szeged, Irinyi utca 1., továbbiakban: III. sz. kérelmezõ) által Ruzsa Község Önkormányzata (6786 Ruzsa, Alkotmány tér 2., nevében eljár: "KÖVITE" Körös-vidéki Vízgazdálkodási Társulati Egyesülés, 5700 Gyula, Bocskai u. 18., továbbiakban: ajánlatkérõ) "Ruzsa község szennyvízcsatorna-hálózat befejezõ ütem" tárgyú közbeszerzési eljárása ellen benyújtott jogorvoslati kérelmei közül a III. sz. kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 55. § (6) bekezdését, ezért ajánlatkérõvel szemben 3 000 000 Ft, azaz hárommillió forint bírságot szab ki, a kérelmet egyebekben elutasítja.
<br>A Döntõbizottság I. sz. kérelmezõ és II. sz. kérelmezõ jogorvoslati kérelmeit elutasítja.
<br>A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.
<br>A Döntõbizottság kötelezi továbbá ajánlatkérõt, hogy a kérelmezõ III. részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.
<br>Az eljárás során felmerült költségeiket egyebekben a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>A Döntõbizottság a kérelmezõk jogorvoslati kérelmei, a 2003. szeptember 23-án megtartott tárgyaláson elhangzott szóbeli nyilatkoztatok, valamint az ajánlatkérõ közbeszerzési eljárása során keletkezett iratok alapján az alábbi tényállást állapította meg.
<br>Az ajánlatkérõ 2003. június 4-én jelentette meg részvételi felhívását nyílt elõminõsítéses eljárás megindítására a rendelkezõ részben meghatározott beszerzés tárgyában a Közbeszerzési Értesítõ 23. számában 4032/2003. szám alatt.
<br>A részvételi felhívás 4. pontjában ajánlatkérõ meghatározta, hogy teljesítési határidõ 2004. december 15.
<br>A részvételi szakasz lezárását követõen az alkalmasnak minõsített jelentkezõket ajánlatkérõ 2003. július 14-én megküldött ajánlati felhívással kérte fel ajánlattételre. A tértivevény szerint közülük az ajánlati felhívást a DÉLPÍTÕ Rt. és a SZEVIÉP Rt. 2003. július 15-én, a HÍDÉPÍTÕ Rt. pedig 2003. július 16-án vette át.
<br>Az ajánlati felhívás 6. pontjában ajánlatkérõ az ellenszolgáltatás feltételénél elõírta, hogy elõleget nem ad. A részszámla benyújtására lehetõséget biztosít a mûszaki teljesítés arányában. A végszámla az eredményes mûszaki átadás-átvételi eljárást követõen nyújtható be. A végszámla összege a teljes ellenérték 10%-ánál nem lehet kevesebb. Az igazolt teljesítés ellenértékének kifizetése átutalással, a számla igazolását követõen 30 napon belül történik. Ajánlatkérõ 2%-os jótállási biztosítékot írt elõ, legalább az utó-felülvizsgálati eljárásig történõ lekötéssel vagy bankgaranciával.
<br>Az ajánlati felhívás 10. pontjában ajánlatkérõ meghatározta az összességében legelõnyösebb ajánlat kiválasztásához az elbírálási részszempontokat és azok súlyszámát, az adható pontszámok alsó és felsõ határát és az értékelés módszerét:
<br>részszempontok	súlyszámok
<br>
<br>1. Ajánlati ár	30
<br>
<br>2. Késedelmes teljesítés esetére felajánlott kötbér (Ft/nap)	20
<br>
<br>3. Vállalt többletjótállási szempontok:	20
<br>  alszempontok:
<br>  3/a felajánlott többlet jótállási bankgarancia értéke (a nettó vállalási ár%-ában kell megadni)	10
<br>  3/b többlet jótállási idõ a teljes mûre	7
<br>  3/c felajánlott jótállási bankgarancia idõtartama	3
<br>
<br>4. Teljesítési garancia értéke (a nettó vállalási ár %-ában kell megadni)	10
<br>
<br>5. Elõteljesítés: a kiírt véghatáridõn belüli üzemképes állapotra	10
<br>
<br>6. Kedvezõbb fizetési feltétel (a számla átutalási határideje)	7
<br>
<br>7. Kis- és középvállalkozások esélyeinek növelése	3
<br>Az értékelés során adható pontszám részszempontonként: 1-100.
<br>Részszempontonként a legkedvezõbb ajánlat a maximális pontszámot kapja, a többi ajánlat a legkedvezõbb ajánlathoz viszonyítva, arányosan kevesebbet.
<br>A legkedvezõbb szempontok: ár esetén a legalacsonyabb, a többi szempontnál a legmagasabb.
<br>A rész és alszempontok értékelése egy tizedes jegyig történik, a kerekítés szabályai szerint a végeredmény kerekített egész szám.
<br>A felhívás 10. a) pontjában ajánlatkérõ a bírálati részszempontokhoz tartozó ajánlati illetõleg szerzõdéses feltételeket a következõk szerint határozta meg:
<br>A késedelmi kötbér maximális értéke nem haladhatja meg a vállalt nettó ár 12%-át.
<br>A vállalt kötbér értéke állandó kell hogy legyen.
<br>A többletjótállási idõt a vonatkozó jogszabály szerinti kötelezõ alkalmassági idõn belül kell megadni és a megvalósítandó mû teljes egészére kell hogy vonatkozzon.
<br>A jótállási bankgarancia értéke állandó kell legyen és nem haladhatja meg a megajánlott nettó ár 10%-át.
<br>A felajánlott jótállási bankgarancia idõtartama nem lehet hosszabb, mint a felajánlott jótállási idõ hossza.
<br>A teljesítési garancia nem haladhatja meg a nettó ajánlati ár 10%-át és az értékérõl szóló inkasszómegállapodás a szerzõdéskötés feltétele.
<br>Az elõteljesítés mértékét a kiírt véghatáridõhöz képest kell megadni napokban kifejezve.
<br>A kedvezõbb fizetési feltételeket napban kell megadni, és az ajánlattevõ által igényelt számla kifizetési határidõt kell tartalmazza.
<br>A nettó vállalási ár %-ában kért adatokat százalékosan és forintértékben is meg kell adni.
<br>A felhívás 16. pontjában ajánlatkérõ elõírta, hogy érvénytelen az ajánlat, ha az nem felel meg a felhívás 10. a) pontjában rögzített feltételeknek.
<br>Ajánlati dokumentációt is készített ajánlatkérõ, mely tájékoztatást adott az ajánlat tartalmi és formai követelményeirõl, a szerzõdéses feltételekrõl, az ajánlat tárgyáról, tervdokumentációt, költségvetési kiírást, továbbá kitöltendõ ajánlati és bírálati adatlapokat is tartalmazott. A bírálati adatlap a következõket tartalmazza:
<br>részszempontok	súlyszámok
<br>
<br>1. Ajánlati ár	nettó    bruttó
<br>
<br>2. Késedelmes teljesítés esetére felajánlott kötbér (Ft/nap)	Ft/nap
<br>
<br>3. Vállalt többletjótállási szempontok:	20
<br>  alszempontok:
<br>  3/a felajánlott többletjótállási bankgarancia értéke (a nettó vállalási ár %-ában kell megadni)	%      Ft
<br>  3/b többletjótállási idõ a teljes mûre	hónap
<br>  3/c felajánlott jótállási bankgarancia idõtartama	hónap
<br>
<br>4. Teljesítési garancia értéke (a nettó vállalási ár %-ában kell megadni)	%      Ft
<br>
<br>5. Elõteljesítés: a kiírt véghatáridõn belüli üzemképes állapotra	nap
<br>
<br>6. Kedvezõbb fizetési feltétel (a számla átutalási határideje)	nap
<br>
<br>7. Ajánlattevõ kis- és középvállalkozásnak minõsül-e
<br>A dokumentáció "Részletes feltételek" B. fejezetében a következõket írta elõ ajánlatkérõ:
<br>- A 4. oldalon az általános elõírások közt a 10. bekezdésben szerepel, hogy az elkészült mûvet a beruházó csak üzemeltethetõ állapotban veszi át, a hatósági használatbavételi eljárással egyidejûleg.
<br>- Az 5. oldalon a mûszaki elõírások közt "Csövek, csõfektetés" cím alatt elõírta, hogy a kivitelezés során az ároknyitás és csõfektetés úgy kivitelezendõ, hogy 1 aknaköznél hosszabb szakasz ne legyen nyitva. A visszatöltés és a folyamatos nyílt árkos bemérés után a terület eredeti állapotába történõ helyreállítása azonnal elvégzendõ, különös tekintettel a járdákra, csapadékcsatornára. A megkezdett utcát végig kell építeni.
<br>- A 6. oldalon a B.2. "Általános kötelezettségek" cím alatt meghatározta ajánlatkérõ, hogy a mûvet beüzemelve kell átadni olyan formában, hogy az a használatbevételt követõen azonnal funkciója szerint mûködhessen.
<br>- A 7. oldalon az átadás-átvételre bocsátás feltételéül ajánlatkérõ elõírta, hogy a beruházó a mûvet csak hiánypótlás nélkül, üzemeltethetõ állapotban veszi át.
<br>- A B.3. pontban "Határidõk és azok feltételei" cím alatt ajánlatkérõ elõírta, hogy munkakezdés: a szerzõdéskötést követõen a kivitelezõ jelzése alapján kerül sor a munkaterület átadás-átvételére.
<br>- Munkavégzés: a kivitelezés jellegét figyelembe véve rész-átadásra lehetõség van.
<br>- A kivitelezés legkésõbbi befejezése: 2004. december 15.
<br>A dokumentációban levõ vízjogi engedélyezési terv mûszaki leírás 3.2.4. pontja szerint az átemelõk irányítástechnikai rendszerének teljes kiépítése is a feladathoz tartozik, továbbá a 7.1. pont elõírta, hogy a kivitelezéssel egy idõben a csatornahálózat-fejlesztéssel együtt biztosítani kell az átemelõszivattyúk cseréjét.
<br>Az ajánlati dokumentációt a SZEVIÉP Rt. 2003. július 17-én, a HÍDÉPÍTÕ Rt. 2003. július 18-án vette át, míg a DÉLÉPÍTÕ Rt. részére 2003. július 23-án adta postára ajánlatkérõ.
<br>Helyszíni konzultációra 2003. augusztus 6-án került sor, mely során ajánlatkérõ pontosította az ajánlat mûszaki tartalmát. Ajánlatkérõ a feltett kérdésekre adott válaszában rögzítette, hogy a vízjogi létesítési engedélyben is rögzített átemelõszivattyúk cseréjét meg kell oldani. A szivattyúcserék árát a csatornaszakaszokra arányosan szétosztva kell beépíteni az ajánlatba. Rögzítette még, hogy a meglevõ átemelõkhöz passzív biofiltert kell beépíteni, továbbá hogy az átemelõket központi folyamatirányítással kell ellátni. Ennek rendszerét is meghatározta.
<br>Ajánlattételi határidõre, 2003. augusztus 25-re 8 db ajánlat érkezett.
<br>Ajánlatot tett: I. sz. kérelmezõ, II. sz. kérelmezõ, III. sz. kérelmezõ, a Vakond Kft., az ALTERRA Kft., a SADE Magyarország Kft., a HOFFMANN Rt. és a SÁMA Kft.
<br>Az ajánlatok értékelése során ajánlatkérõ megállapította, hogy a kérelmezõ I., a Vakond Kft., az ALTERRA Kft. és a HOFFMANN Rt. ajánlata érvénytelen, az eljárás nyertese a SÁMA Kft., míg az azt követõ legelõnyösebb ajánlatot a SADE Magyarország Kft. tette.
<br>Eredményhirdetésre 2003. szeptember 1-jén került sor, melyen a fenti döntést hirdették ki.
<br>I. sz. kérelmezõ ajánlatának érvénytelenségi oka: az általa megadott többlet 10 év jótállási idõ több, mint a beruházás részét képezõ gépészet és irányítástechnológia kötelezõ alkalmassági ideje.
<br>Összegzés az eljárásról iratban ajánlatkérõ rögzítette I sz. kérelmezõ. ajánlatának érvénytelenségére vonatkozó okot, valamint az értékelés ismertetését.
<br>A szerzõdéskötésre 2003. szeptember 9-én került sor.
<br>I. sz. kérelmezõ. 2003. szeptember 2-án nyújtott be jogorvoslati kérelmet, melyben kifogásolja ajánlatkérõ döntését, melyben ajánlatát érvénytelennek nyilvánította.. Kérelme indokolásában kifejtette, hogy az ajánlatkérés mûszaki tartalmát a HYDROVEN Kft. által készített terv képezte, a mûszaki tartalomnak nem része a konzultáción kért négy szivattyú kicserélése, valamint az átemelõk és az üzemeltetõ közötti komplett URH irányítástechnika kiépítése. Ezek beszerzését ajánlatkérõ csak a konzultáción kezdeményezte. Álláspontja szerint ez a megoldás jogellenes. Továbbá álláspontja szerint ezeket a munkákat a vállalható többletjótállási idõ megítélésénél nem lehet figyelembe venni, mert azok a felhívásban nem szerepeltek. Az eljárás során tartott tárgyaláson kérelmének ezen részét pontosította, és csak az irányítástechnika kiépítésére vonatkozó kérelmi elemét tartotta fenn.
<br>Kifogásolta, hogy ajánlatkérõ az ajánlati felhívás 10. a) pontjában meghatározta azt, hogy a "többletjótállás idõt a vonatkozó jogszabály szerinti kötelezõ alkalmassági idõn belül kell megadni és a megvalósítandó mû teljes egészére kell hogy vonatkozzon." Ezzel nem tette lehetõvé a jótállási idõ megbontását az egyes elemekre, pedig az értékben döntõ részt kitevõ elemekre megállapított alkalmassági idõ veendõ alapul, ami ajánlatkérõi érdek. Ez a 12/1988. (XII. 27.) ÉVM-IpM-KM-MÉM-KVM rendeleten alapszik.
<br>Álláspontja szerint a passzív biofilterek és az irányítástechnika kapcsán a tartós használatra rendelt dologra a szavatossági jogok hároméves idõtartamra szólnak, mert azok az elõbb megjelölt jogszabályban nem szerepelnek, ezért álláspontja szerint az ajánlatkérõ logikája szerint max. 3 évet lehetett csak többletjótállási idõként vállalni. Elõadja, hogy az általuk vállalt 10 év többletjótállást úgy határozták meg, hogy 5 év múlva a két szivattyút újra cserélik, így valósul meg a 10 éves többletjótállási idõ. Álláspontja szerint a "többe benne foglaltatik a kevesebb" elve alapján a 10 éves alkalmassági idõ veendõ figyelembe, ezért ajánlatkérõ döntése, melyben érvénytelenné minõsítette ajánlatát jogsértõ, ajánlata megfelel az ajánlati felhívás 10. a) pontjában meghatározott feltételeknek.
<br>I. sz. kérelmezõ 2003. szeptember 5-én kérelem kiegészítést nyújtott be, melyben kifogásolta ajánlatkérõ értékelését az "elõteljesítés: a kiírt véghatáridõn belüli üzemképes állapotra" bírálati részszempont tekintetében. Álláspontja szerint a felhívásban meghatározott 2004. december 15. a teljesítési határidõ. Nyertes és a második helyezett ezt a teljesítési határidõt ajánlotta meg, ehhez képest a nyertesnél 381, a második helyezettnél pedig 443 nap szerepel az elõteljesítés idejének tartalmi elemeként. Ezért vagy az értékelés hibás, vagy a vállalások irreálisnak minõsülnek, mert már az ajánlattétel idején is láthatóan nem tarthatóak be.
<br>Kérte ajánlatkérõ döntésének megsemmisítését, és ideiglenes intézkedéssel a szerzõdés megkötésének megtiltását, valamint költségeinek megtérítését.
<br>II. sz. kérelmezõ 2003. szeptember 2-án nyújtott be jogorvoslati kérelmet, melyben kifogásolja ajánlatkérõ ajánlati felhívását, nevezetesen annak 2., 3/a. és 4. számú bírálati részszempontjait, és az azokhoz meghatározott korlátokat. Ezek meghatározásával ajánlatkérõ megsértette a Kbt. 34. § (3) és a 24. § (2) bekezdésében foglalt elõírásokat.
<br>Kérelme indokolásában kifejtette, hogy az ajánlatkérõ a kötbért Ft/nap értékben kérte megadni, és a napi kötbér maximumát a nettó ár 12%-ában határozta meg. Ez azt eredményezi, hogy az az ajánlattevõ, aki magasabb ajánlati árat ad meg, magasabb napi kötbérrel vehet részt a versenyben, mint aki alacsonyabb árat ajánl. Ezért eleve nincs lehetõsége arra, hogy egyenlõ esélyekkel induljon a versenyben. A kötbér maximumának ilyen típusú meghatározása az esélyegyenlõség elvét sérti.
<br>Álláspontja szerint a kétféle garanciavállalásnak a nettó ár %-ában történõ meghatározása is torzítja az értékelést, mert természetesen a magasabb nettó ázat ajánló pályázó magasabb %-os garanciát is tud vállalni, így ezeknél a részszempontoknál is magasabb pontszámot kap. Ajánlatkérõ %-ban kérte megadni a garanciák mértékét - igaz, ki kellett számítani forintban is -, de a felhívásában a %-os értékelés szerepel.
<br>Helytelennek tartja azt, hogy ajánlatkérõ az értékelési módszerével a magasabb ajánlati árat adó pályázót díjazza a kifogásolt 3 részszempont tekintetében.
<br>Kérte ajánlatkérõ döntésének megsemmisítését és ideiglenes intézkedéssel a szerzõdés megkötésének megtiltását, valamint költségeinek megtérítését.
<br>III. sz. kérelmezõ 2003. szeptember 4-én nyújtott be jogorvoslati kérelmet, melyben a II. sz. kérelmezõhöz hasonlóan kifogásolja ajánlatkérõ ajánlati felhívásában meghatározott 2., 3/a és 4. számú bírálati részszempontokat, és az azokhoz meghatározott korlátokat. Ezek meghatározásával ajánlatkérõ megsértette a Kbt. 34. § (3) és a 24. § (2) bekezdésében foglalt elõírásokat. Kifogásolja továbbá az "elõteljesítés: a kiírt véghatáridõn belüli üzemképes állapotra" részszempont értékelését is.
<br>Kérelme indokolásában kifejtette, hogy az ajánlatkérõ a kötbért Ft/nap értékben kérte megadni, és a napi kötbér maximumát a nettó ár 12%-ában határozta meg. Ez azt eredményezi, hogy az alacsonyabb ajánlati árat adó ajánlattevõ eleve nem egyenlõ eséllyel indul a magasabb ajánlati árat adó pályázóval szemben. A kötbér maximumának ilyen típusú meghatározása az esélyegyenlõség elvét sérti.
<br>A fentieken túl - bár jogilag nem kifogásolható, - de ha valaki egyetlen nap késedelemre felvállalja a max. kötbér összegét, akkor rendkívül elõnyös helyzetbe kerül, de a kötbérnek ezt követõen már semmiféle funkciója, teljesítésösztönzõ hatása nincs.
<br>Álláspontja szerint a többletjótállási bankgarancia-vállalásnak a nettó ár %-ában meghatározása is sérti az esélyegyenlõséget, mert azt maximalizálta ajánlatkérõ. A magasabb nettó árat ajánló pályázó magasabb %-os garanciát is tud vállalni; így ennél a részszempontnál is magasabb pontszámot kapa magasabb ár következményeként.
<br>A tárgyaláson kifejtette, hogy az ajánlati felhívásból, illetve a dokumentáció elõírásaiból számára nem volt egyértelmû, hogy ajánlatkérõ a %-ban és Ft-ban is megkért vállalások közül melyik adatot fogja az értékelésébe bevonni.
<br>Kifogásolja az "elõteljesítés: a kiírt véghatáridõn belüli üzemképes állapotra" részszempont értékelését is. A részszempont meghatározásából az következik, hogy az az ajánlat elõnyösebb, amelyik a pályázatban kiírt határidõn belül adja át a teljes mûvet beüzemelve. Ehhez képest ajánlatkérõ értékelése során az kapott e szempontból magasabb pontszámot, aki a kiírás szerint véghatáridõt vállalta ugyan, de ajánlatot tett 381, illetve 443 nappal elõbbi teljesítés lehetõségére, de erre nem vállalt kötelezettséget.
<br>Álláspontja szerint az ajánlatban a kiírás szerinti szerzõdéses véghatáridõt csökkenteni kellett volna. Az értékelésnél pedig a kiírás szerint véghatáridõhöz tartozó idõponthoz kellett volna hasonlítani a korábbi teljesítéseket. Így nem fordulhatott volna elõ az, hogy az õ ajánlatukban a kiírásnál fél évvel korábbra vállalt elõteljesítés 50%-kal kevesebb pontot kapott, mint a kiírás szerinti véghatáridõt vállaló nyertes ajánlat.
<br>Álláspontja alátámasztására kifejtette még azt is, hogy a Kbt. 43. § (1) szerint az ajánlatnak tartalmazni kell az ajánlattevõ kifejezett nyilatkozatát a felhívás feltételeire és a szerzõdés teljesítésére. A nyertesnek kihirdetett ajánlat ennek nem felel meg, mert a vállalt szerzõdéses véghatáridõ és az elõteljesítésre vállalt napokban kifejezett nyilatkozat egymással ellentétes, az ajánlat tényleges tartalma ennek következtében nem állapítható meg. Ennek megfelelõen a kedvezõbb fizetési feltétel tekintetében az ajánlattevõk által meghatározott átutalási határidõ nem vethetõ össze, tekintettel arra, hogy nem állapítható meg, hogy az ajánlattevõk az általuk megadott szerzõdéses határidõhöz, vagy az elõteljesítés idõpontjához viszonyítva vállaltak fizetési teltételeket.
<br>A III. sz. kérelmezõ kérelmének ettõl a részétõl a tárgyaláson elállt.
<br>Kérte az eljárást lezáró döntés megsemmisítését és ideiglenes intézkedéssel a szerzõdés megkötésének megtiltását, valamint költségeinek megtérítését.
<br>Ajánlatkérõ észrevételében elõadta, hogy I. sz. kérelmezõ. állításával ellentétben, a meglévõ szivattyúk cseréjét, illetve az irányítástechnika-kiépítés feladatokat már a kiadott tervhez tartozó mûszaki leírás tartalmazza. A 12. oldalon a táblázat alatti bekezdés szól a szivattyúk cseréjérõl, és a 7. oldalon 3.2.4. pontban szerepel az átemelõk irányítástechnikai rendszerének a kiépítése. A tárgyaláson kifejtette, hogy az irányítástechnika a szennyvízhálózat gépészeti berendezéseinek szerves része.
<br>Ajánlatkérõ pontosan meghatározta azt, hogy a jótállási idõ vállalásokat milyen körben lehet megtenni. Ezek a kritériumok: az a teljes mû egészére vonatkozzon egységesen, a többletjótállási idõtartam nem haladhatja meg a kötelezõ alkalmassági idõt, tehát a teljeskörûséget a legrövidebb alkalmassági idõ határozza meg.
<br>Az I. sz. kérelmezõ teljeskörûen 10 év többletjótállást vállalt. A kötelezõen elõírt 1 évhez hozzászámolva a vállalása 11 évet jelen. Ez pedig meghaladja az egész mûre vonatkozó kötelezõ alkalmassági idõt. Továbbá I. sz. kérelmezõ ajánlatából nem derül az ki, amit a kérelmében elõadott, hogy a szivattyúkat 5 év múlva teljes egészében kicserélte volna, és ezzel biztosította volna ajánlatkérõ elvárásait.
<br>Ezért I. sz. kérelmezõ ajánlata nem felel meg a felhívás és dokumentáció feltételeinek. Elõadta, hogy kérelmezõk részére az ajánlati felhívást 2003. július 14-i postázással megküldte, melyet a címzettek július 15-én, illetve 16-án átvettek a tértivevény szerint. Ajánlatkérõ a felhívásában pontosan meghatározta a bírálati részszempontokat és az azokra tehetõ vállalások mértékét. Kérelmezõk ezeket a tudomásukra jutástól számított 15 napon belül nem vitatták, ezek ismeretében tették meg az ajánlatukat. Álláspontja szerint mindhárom kérelmezõnek az ajánlati felhívásban és az ajánlati dokumentációban meghatározott feltételek kifogására vonatkozó valamennyi kérelmi eleme elkésett. Ettõl függetlenül álláspontja szerint az esélyegyenlõség nem sérült. Ajánlatkérõ az ajánlatok értékelésével kapcsolatos kifogásokra tett észrevételében elõadja, hogy az elõteljesítés részszempont nem a teljesítés véghatáridejét jelöli, hanem a teljesítési határidõn belül azt az állapotot, amikor a szennyvízcsatorna üzemképes állapotának elõállítása megtörtént. A tárgyaláson nyilatkozott arról, hogy sem a felhívásában, sem a dokumentációban nem határozta meg azt, hogy az üzemképes állapotot csak a csatornahálózatra kell érteni. Kifejtette, hogy az üzemképes állapot és a teljesítés között lényeges különbség van, hiszen a teljesítéshez az üzemképes állapoton kívül számtalan kivitelezési fázis szükséges (nyomvonal-helyreállítási munkák, tereprendezések, csapadékvízcsatorna-helyreállítások, depónia-földrendezés, betonaknafedlap-gallérok elkészítése, növénytelepítések...) Az ajánlati felolvasólapon a teljesítés véghatáridejét, a bírálati adatlapon az üzemképes állapot elõállítására vonatkozó elõteljesítést kellett bejelölni. Így a nyertes ajánlattevõ ajánlatának összeállításakor helyesen járt el.
<br>Kérte mindhárom kérelem elutasítását.
<br>Döntõbizottság ideiglenes intézkedést az eljárás során nem alkalmazott, mert annak törvényi feltételei a szerzõdéskötés idõpontjáig nem álltak fenn.
<br>Döntõbizottság elsõdlegesen azt vizsgálta, hogy mindhárom kérelmezõ által benyújtott kérelem azon része, amely az ajánlati felhívás és az ajánlati dokumentáció jogszerûségi vizsgálatára vonatkozik, határidõben került-e elõterjesztésre.
<br>A Kbt. 79. § (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.
<br>Döntõbizottság a becsatolt átvételt igazoló tértivevények vizsgálatakor megállapította, hogy I. sz. kérelmezõ és III. sz. kérelmezõ 2003. július 15-én, II. sz. kérelmezõ 2003. július 16-án vette át az ajánlati felhívást, majd ezt követõen a dokumentációt is átvették és a 2003. augusztus 6-án megtartott konzultáción részt vettek, ahol ajánlatkérõ pontosította az ajánlati dokumentáció feltételeit. Ajánlatkérõ által a felhívásban, a dokumentációban és a konzultáción meghatározott feltételek ekkor kérelmezõk tudomására jutottak. Ennek ismeretében állították össze és nyújtották be ajánlatukat. Így az ajánlati felhívás és ajánlati dokumentáció vitatott rendelkezései legkésõbb a 2003. augusztus 6-án megtartott konzultáción tudomásukra jutott.
<br>Tekintettel arra, hogy a Kbt. 79. § (7) bekezdése értelmében a jogorvoslati kérelmet a tudomásra jutástól számított 15 napos jogvesztõ határidõn belül lehet elõterjeszteni, a 2003. szeptember 2-án, a 2003. szeptember 4-én és a 2003. szeptember 9-én elõterjesztett kérelmeknek a felhívás és a dokumentáció feltételeinek, valamint a konzultáción elhangzottaknak a kifogásolására vonatkozó részei elkésettek, és ezért azokat a Döntõbizottság érdemben nem vizsgálhatta, azokat a Kbt. 88. § (1) bekezdés a) pontja szerint elutasította. Ez érinti az I. és III. sz. kérelmezõk jogorvoslati kérelmének ezen részeit, valamint II. sz. kérelmezõ jogorvoslati kérelmét teljes terjedelmében.
<br>Döntõbizottság ezt követõen azt vizsgálta, hogy I. sz. kérelmezõ ajánlatának érvénytelenné nyilvánítása jogszerûen történt-e.
<br>A Kbt. 52. §-a szerint:
<br>(1) Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.
<br>(2) Érvénytelen az ajánlat, ha
<br>a) azt az ajánlati felhívásban meghatározott ajánlattételi határidõ lejárta után nyújtották be;
<br>b) azt olyan ajánlattevõ nyújtotta be, aki nem jogosult az eljárásban részt venni;
<br>c) az ajánlattevõ a biztosítékot nem vagy nem az elõírtaknak megfelelõen bocsátotta rendelkezésre;
<br>d) az nem felel meg az ajánlati felhívásban, illetõleg a dokumentációban meghatározott feltételeknek.
<br>Ajánlatkérõ a dokumentációban elõírta, hogy a többletjótállási idõt a vonatkozó jogszabály szerinti kötelezõ alkalmassági idõn belül kell megadni.
<br>I. sz. kérelmezõ ajánlatában a vállalt többletjótállási idõ 10 év, melyet kérelmében tett nyilatkozata szerint úgy kívánta biztosítani, hogy 5 év után a szivattyúkat kicseréli.
<br>Döntõbizottság a rendelkezésére álló dokumentáció mûszaki leírásából megállapította, hogy abban az irányítástechnika kiépítése - mint elvégzendõ feladat - szerepel. Tehát ez, valamint a szivattyúk cseréje az ajánlatkérés része. Ezek a munkák a szennyvízcsatorna-hálózat gépészeti berendezéseit jelentik, amelyekre nézve a 12/1988. (XII. 27.) ÉVM-IpM-KM-MÉM-KVM sz. rendelet 5 év kötelezõ alkalmassági idõt ír elõ.
<br>Figyelemmel arra, hogy a többletjótállási idõt a felhívás 10. a) pontjában meghatározott korlátok között lehetett megtenni, ezért a maximálisan vállalható többletjótállási idõ 5 év lehetett.
<br>Döntõbizottság megállapította, hogy I. sz. kérelmezõ. által vállalt 10 év többletjótállási idõ meghaladja a felhívásban meghatározott vállalható 5 éves mértéket. Nem fogadta el Döntõbizottság I. sz. kérelmezõ azon védekezését, hogy a szivattyúkat 5 év múlva kicserélik, mert az az ajánlat gondos átvizsgálása során sem volt fellelhetõ, illetve I. sz. kérelmezõ is elismerte, hogy ajánlatából ez nem derül ki. Ezért ajánlatkérõ döntése, mely szerint az ajánlat nem felel meg a felhívás és a dokumentáció elõírásainak és ezért a Kbt. 52. § (2) bekezdés d) pontja szerint érvénytelen, jogszerû.
<br>Döntõbizottság I. sz. kérelmezõ kérelmét, melyben az ajánlata érvénytelenné nyilvánító döntést sérelmezi a Kbt. 88. § (1) bekezdés a) pontja alapján elutasította.
<br>Ezt követõen Döntõbizottság azt tette vizsgálat tárgyává, hogy az érvénytelen ajánlatot benyújtó I. sz. kérelmezõ az eljárás eredményét támadó jogorvoslati kérelem része képezheti-e a döntõbizottsági eljárás tárgyát.
<br>A Kbt. 53. § (2) bekezdése szerint: az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.
<br>Erre való tekintettel I. sz. kérelmezõ ajánlatát az eljárás további szakaszából ki kellett zárni, az az értékelés szakaszában már nem vehetett részt. Így jogos érdekét nem sérthette ajánlatkérõ eljárást lezáró döntése, még akkor sem, ha arról utólag kiderülne, hogy az jogszabálysértõ volt. Hiszen az I. sz. kérelmezõ által benyújtott érvénytelen ajánlat nem vehet részt az értékelésben még akkor sem, ha esetlegesen az eljárást lezáró döntés megsemmisítésre kerül, és az ajánlatkérõ újból értékelné az ajánlatokat. Erre tekintettel jogalappal az értékelést nem kifogásolhatja, mert az ajánlatok értékelési szakaszában nem minõsül ajánlattevõnek.
<br>A Döntõbizottság álláspontja szerint érvénytelen ajánlatot tevõ jogát, jogos érdekét az érvényes az ajánlatok bírálata nem sértheti.
<br>A Kbt. 79. § (2) bekezdése szerint a bizottság eljárása kérelemre vagy hivatalból indul, a (3) bekezdése kimondja, hogy a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.
<br>Ezért I. sz. kérelmezõ értékelést kifogásoló kérelmét Döntõbizottság a Kbt. 88. § (1) bekezdés a) pontja alapján elutasította.
<br>Ezt követõen Döntõbizottság megvizsgálta III. sz. kérelmezõ kérelmének azt a részét, melyben az "elõteljesítés: a kiírt véghatáridõn belüli üzemképes állapotra" részszempont értékelését kifogásolta.
<br>Döntõbizottság a rendelkezésére álló iratokból, és felek nyilatkozataiból megállapította, hogy ajánlatkérõ a felhívásban és a dokumentációban azt határozta meg, hogy a teljesítést csak teljeskörûen fogadja el. A dokumentáció elõírásai egyértelmûen a teljes megvalósításra vonatkozó határidõt tartalmazzák. Ajánlatkérõ nyilatkozatát, hogy az elõteljesítés fogalmán nem a teljes beszerzésnek a felhívásban megjelölt határidõnél korábbi befejezését kell érteni, hanem az csak a szennyvízcsatorna üzemképes állapotának idõpontjára vonatkozik, Döntõbizottság nem fogadta el, mert azt sem a felhívásban, sem a dokumentációban, sem a konzultáción nem határozta meg.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 55. § (6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el.
<br>Fentiekre tekintettel ajánlatkérõnek az ajánlatok elbírálásakor már nincs lehetõsége a részszempontok tartalmának kiegészítésére, illetve módosítására. Az értékelést csak a felhívásban meghatározott szempontok szerint, a dokumentációban rögzített feltételekkel megegyezõen végezheti.
<br>A Döntõbizottság megállapította, hogy a III. sz. kérelmezõ jogorvoslati kérelme e részben megalapozott, mert ajánlatkérõ megsértette a Kbt. 55. § (6) bekezdését, mivel nem a felhívásában meghatározott részszempont szerint, hanem attól eltérõ szemponthoz tartozó tartalmi elem alapján végezte el az ajánlatok értékelését.
<br>A Kbt. 88. § (1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.
<br>A Kbt. 88. § (4) és (5) bekezdése az alábbiakat mondja ki: "(4) a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves összeg.
<br>A Kbt. 88. § (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.
<br>A Kbt. kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel szemben a bírság alkalmazását. A jelen közbeszerzési eljárásban ajánlatkérõ nyilatkozata szerint a közbeszerzési eljárás során a jogsértõ magatartásra a bírálóbizottság döntése alapján került sor. Így a Döntõbizottság egyszemélyi felelõsséget nem állapított meg.
<br>A Döntõbizottság az összes körülményt mérlegelve arra a következtetésre jutott, hogy ajánlatkérõ a jogorvoslati eljárás során a törvényben elõírtakon túl együttmûködõ magatartást nem tanúsított, részérõl a Kbt.-be ütközõ magatartás ismételt tanúsítására nem került sor.
<br>A Döntõbizottság a bírság megállapításánál figyelemmel volt arra is, hogy a szerzõdés megkötésre került, annak értéke 302 M Ft, a szerzõdés megkötésére tekintettel a jogsértés reparációjára nem kerülhet sor. A kiszabott bírság a szerzõdés nettó értékének mintegy 1%-a, melyet a Döntõbizottság méltányosnak és elegendõnek tartott.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pont alapján a megalapozatlan kérelmeket elutasította, b) pont alapján a jogsértést megállapította, az f) pont alapján bírságot szabott ki és a h) pont szerint - tekintettel a jogszabálysértés megállapítására - rendelkezett a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 14.
<br>
<br>Dr. Szaller Ottó s. k.,	Bujdosó Gézáné s. k.,
<br>közbeszerzési biztos	közbeszerzési biztos
<br>
<br>Beckné Erdei Beáta s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>