<html><head><title></title></head><body  text=black link=black alink=blue vlink=black><h2>FÕVÁROSI ÍTÉLÕTÁBLA (8604)
</h2>
<br>
<br>3.Kf.27.086/2003/4.
<br>
<br>A Fõvárosi Ítélõtábla a dr. Tótok János jogtanácsos által képviselt Magyar Államkincstár (1052 Budapest, Deák F. u. 5.) felperesnek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési határozat bírósági felülvizsgálata iránt indult perében a Fõvárosi Bíróság 2002. szeptember 10. napján kelt 12.K.30.725/2002/3. számú ítélete ellen a felperes által 4. sorszám alatt elõterjesztett fellebbezésére meghozta az alábbi
<br>
<br>ÍTÉLETET:
<br>
<br>A Fõvárosi Ítélõtábla az elsõfokú bíróság ítéletét helybenhagyja.
<br>Kötelezi a felperest, hogy az alperesnek 15 nap alatt 10 000 (tízezer) forint másodfokú perköltséget fizessen meg.
<br>A feljegyzett fellebbezési illeték az államot terheli.
<br>Az ítélet ellen fellebbezésnek helye nincs.
<br>
<br>INDOKOLÁS
<br>
<br>Az alperes az ajánlatkérõt bírsággal sújtotta a közbeszerzésekrõl szóló 1995. évi XL. törvény (a továbbiakban: Kbt.) 52. § (2) bekezdés d) pontja és 52. § (1) bekezdése megsértése miatt, mivel a MEGATREND 2000. Rt. (a továbbiakban: ajánlattevõ) ajánlatát érvénytelennek nyilvánította azzal az indokkal, hogy nem teljes körû APEH igazolást csatolt.
<br>Az ajánlattevõ ajánlata tartalmazott egy, az adóhatóság részérõl 2001. november 7. napján, közbeszerzési pályázat elbírálásához, hatvanhárommillió-nyolcszázhatvanháromezer-kettõszázhat Ft összegû adótartozásról kiállított igazolást, mely tartozás megfizetésére az ajánlattevõ fizetési kedvezményt kapott. Megjegyzésként a hatóság - az önkormányzatnál történõ felhasználáshoz - az 1 éven belüli, kódszámokkal jelölt adónemekben fennálló tartozását is feltüntette.
<br>A felperes határozat felülvizsgálatára irányuló keresetét az elsõfokú bíróság elutasította. Ítéletének indokolásában kifejtette, hogy az ajánlattevõ teljes körû igazolást csatolt, amely a Kbt. 46. § vonatkozó követelményeinek megfelelt. Osztotta az alperes álláspontját, mely szerint a hatósági igazolás kiállítására jogosult hatóság maga határozza meg az alkalmazandó jogszabályi rendelkezések alapján az általa kiállított igazolások formai és tartalmi követelményeit. Nincs jelentõsége, ha a pozitív igazolás további "ezen túlmenõ köztartozás nem áll fenn" kitételt nem tartalmaz, mert az külön rögzítés nélkül is úgy van.
<br>Az elsõfokú bíróság ítélete ellen a felperes nyújtott be fellebbezést annak megváltoztatását, az alperes határozatának hatályon kívül helyezését, a jogkövetkezmények alóli mentesítését és az alperes perköltség fizetésére kötelezését kérte. Változatlanul az volt az álláspontja, hogy az ajánlattevõ által csatolt igazolás nem felelt meg maradéktalanul a Kbt. és a 9/199. (AEÉ 2/2000.) APEH utasításban, továbbá a dokumentációban írtaknak, mivel hiánypótlás nélkül nem volt megállapítható, hogy az kitért-e az adóhatóságnál nyilvántartott elkülönített állami pénzalappal szemben fennálló tartozásra is.
<br>Az alperes ellenkérelmében az elsõfokú ítélet helybenhagyását és a felperes perköltség megfizetésére kötelezését kérte. Továbbra is állította, hogy az igazolás a jogszabályi követelményeknek megfelelt. Az igazolásban szereplõ kódszámok vizsgálata szükségtelen volt, mivel az 1 éven belüli tartozásra vonatkozott.
<br>A fellebbezés nem alapos.
<br>Az elsõfokú bíróság a tényállást helyesen állapította meg, és helytálló az abból levont jogi következtetése is, azt a másodfokú bíróság megismételni nem kívánja. A fellebbezésben foglaltakkal kapcsolatban a Fõvárosi Ítélõtábla a következõkre kíván rámutatni.
<br>Az ajánlatkérõi dokumentáció a Kbt. szerinti adóigazolást követelte. Az igazolás tartalmát és formáját nem szabta meg; ennek meghatározására ugyanis kizárólag az igazolás kiadására jogosult adóhatóság jogosult. A perben azt kellett eldönteni, hogy az ajánlatkérõ által beszerzett igazolás megfelel-e a Kbt. 46. § (1) bekezdés b) pontjában és (5) bekezdésében foglaltaknak. A két részbõl álló igazolás elsõ részében tartalmazta a Kbt. vonatkozó szabályainak felhívásával az igazolás célját, valamint a hatóság nyilatkozatát az ajánlattevõ nála nyilvántartott valamennyi, egy évnél régebben lejárt fizetési kötelezettségrõl, amellyel a közbeszerzési eljáráshoz szükséges adatokat teljeskörûen tanúsította. Az igazolás második részében megjegyzésként feltüntette az ajánlattevõ 1 éven belüli, kódszámokkal jelölt tartozásait. Az igazolásnak ez a része a közbeszerzési eljárástól független adatokat tartalmaz, amely az ajánlathoz szükséges igazolás teljességét nem érinti, nem változtatja meg az igazolás jellegét. A Fõvárosi Ítélõtábla az elsõfokú bírósággal ezért egyetértett abban, hogy a perbeli közbeszerzési eljárás tekintetében az igazolás teljes körû volt, függetlenül attól, hogy az igazolás második része - a közbeszerzési eljárás, valamint az ajánlatkérõ szempontjából közömbös, reá nem tartozó - további adatokat is közölt.
<br>A fentiek alapján a másodfokú bíróság az elsõfokú bíróság ítéletét a Pp. 253. § (2) bekezdése alapján helybenhagyta.
<br>A sikertelenül fellebbezõ felperes köteles az alperes képviseletével felmerült másodfokú perköltség viselésére a Pp. 78. § (1), (2) és 79. § (1) bekezdése alapján.
<br>A tárgyi illetékfeljegyzési jog folytán feljegyzett fellebbezési illetéket a felperes illetékmentessége okából az állam viseli az illetékekrõl szóló 1990. évi XCIII. törvény 5. § (1) bekezdés c) pontja, 39. § (3 ) bekezdés c) pontja és 46. § (1) bekezdése, továbbá a költségmentességrõl szóló 6/1986. (VI. 26.) IM rendelet 14. §-a alapján.
<br>
<br>Budapest, 2003. szeptember 17.
<br>
<br>Dr. Matheidesz Ilona s. k.,	Dr. Sára Katalin s. k.,
<br>a tanács elnöke	elõadó bíró
<br>
<br>Dr. Páldy Zsuzsanna s. k.,
<br>bíró
<br><br></body></html>