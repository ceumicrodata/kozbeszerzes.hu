<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1965)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.54/12/2003.<br>
<br>
Tárgy: jogorvoslati eljárás megszüntetése.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Bayer Center Építõipari Kft. (7673 Cserkút, Külterület 090/2, képviseli: dr. Horváth Sándor ügyvéd, 7626 Pécs, Búza tér 8/A., a továbbiakban: kérelmezõ) a Teleki Zsigmond Mezõgazdasági Szakképzõ Iskola és Kollégium (7773 Villány, Mathiasz J. u. 2., a továbbiakban: ajánlatkérõ) "Teleki Zsigmond Mezõgazdasági Szakképzõ Iskola és Kollégium, Baross G. u. 96. sz. alatti diákotthon átalakítása, teljes felújítása" tárgyú közbeszerzési eljárása ellen kezdeményezett jogorvoslati eljárást megszünteti.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. szeptember 18-i, 38. számában tette közzé részvételi felhívását nyílt elõminõsítéses eljárás megindítására a rendelkezõ részben meghatározott tárgyban.<br>
Ajánlatkérõ a Közbeszerzési Értesítõ 2002. november 27-i, 48. számában tette közzé a tájékoztatóját a részvételi szakasz eredményérõl. Eszerint alkalmasnak minõsítette és ajánlatra hívta fel: a BAUCONT Rt.-t, a BÉV Rt.-t, a STRABAG Építõ Kft.-t, a T-BAU Építõipari Rt.-t, a ZÁÉV Rt.-t és a kérelmezõt.<br>
Ajánlatkérõ az ajánlati felhívásában rendelkezett többek között arról, hogy érvénytelenné minõsíti azt az ajánlatot, amely a vállalt garanciális idõtartamra nem tartalmazza a bruttó vállalási árra vetített 1%-os összegû jólteljesítési bankgarancia biztosítását, továbbá kérte az ajánlattevõ által készített szerzõdéstervezet csatolását is.<br>
Ajánlatkérõ a 2003. január 28-án kelt levelével értesítette arról a kérelmezõt, hogy ajánlatát érvénytelennek minõsíti, mert nem tartalmazza a vállalt garanciális idõtartamra a bruttó vállalási árra vetített 1%-os összegû jólteljesítési bankgarancia biztosítását. Közölte továbbá, hogy e tárgyban korábban kiadott hiánypótlási felhívást nem is lehetett volna kibocsátani.<br>
A kérelmezõ 2003. február 6-án nyújtotta be a jogorvoslati kérelmét, melyben kérte ajánlatkérõ érvénytelenné nyilvánító döntésének a megsemmisítését, és ideiglenes intézkedésként a közbeszerzési eljárás felfüggesztését.<br>
Álláspontja szerint a benyújtott ajánlata érvényes, az ajánlati adatlapon egyértelmûen nyilatkozott a jólteljesítési biztosíték mértékérõl és ezt szerzõdéstervezete 14. pontja is tartalmazza. Elõadta továbbá, hogy az ajánlattételi szakaszban jogviszony hiánya miatt jólteljesítési bankgarancia nem nyújtható, illetve ajánlatkérõ nem is határozta meg, hogy e bankgarancia biztosítását milyen formában kéri. Utólagosan is csak ajánlati bankgaranciát, illetõleg ígérvényt tudtak csatolni.<br>
A Döntõbizottság a jogorvoslati eljárást megindította és 2003. február 20-án 13.00 órára tárgyalást tûzött ki, továbbá a D. 54/3/2003. szám alatt ideiglenes intézkedést hozott, a közbeszerzési eljárást felfüggesztette.<br>
Ajánlatkérõ írásbeli észrevételében bejelentette, hogy 2003. február 11-én közölte vele az ajánlatkérõ iskolát felügyelõ szervezet képviselõje, hogy a fedezeti oldal átcsoportosítása miatt javasolja a közbeszerzési eljárásnak a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés e) pontja alapján történõ eredménytelenné nyilvánítását.<br>
Egyéb érdekeltként a BAUCONT Rt. és a T-BAU Rt. írásbeli észrevételében egyetértett a jogorvoslati kérelemben foglaltakkal.<br>
A kérelmezõ 2003. február 14-én bejelentette, hogy - ajánlatkérõ azon tájékoztatására tekintettel a fedezethiány miatt a közbeszerzési eljárás eredménytelenné nyilvánítását javasolják - kéri a jogorvoslati eljárás megszüntetését, mert az eljárás megindítására megalapozó körülmények okafogyottá váltak, egyben kérte a befizetett igazgatási szolgáltatási díj visszatérítését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
Tájékoztatja a Döntõbizottság a feleket, hogy a jogorvoslati eljárás megszüntetésére tekintettel a 2003. február 20. napjára kitûzött tárgyalás elmarad.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az igazgatási szolgáltatási díj viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(2) bekezdése értelmében az igazgatási szolgáltatási díjat a jogorvoslati eljárás megindításakor kell megfizetni a Döntõbizottság eljárásáért.<br>
A Kbt.-nek az igazgatási szolgáltatási díj viselésére vonatkozó rendelkezései szûk körûek. A Kbt. 88. § (1) bekezdés h) pontja azt mondja ki, hogy a Döntõbizottság: "a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással felmerült költségek viselésére."<br>
A Kbt. rendelkezései a 25. § értelmében kógensek, így a Döntõbizottság csak ezen esetekben jogosult rendelkezni a díj viselésével kapcsolatban.<br>
Az igazgatási szolgáltatási díj speciális eljárási díj és emiatt más jogszabályok (Áe., illeték stb.) rendelkezései nem alkalmazhatók rá.<br>
Így a fentiek alapján nem áll fenn a lehetõsége más kötelezésének az eljárási díj viselésére.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. február 17.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>