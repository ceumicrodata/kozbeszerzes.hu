<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (1824)
</b></h2><FONT size=3><i><u></i></u><br>
<br>
13.K.32.345/2002/6.<br>
<br>
A Fõvárosi Bíróság a dr. Barcza Klára ügyvéd (5000 Szolnok, Ságvári krt. 4.) által képviselt MOL Magyar Olaj- és Gázipari Rt. (1093 Budapest, Közraktár u. 30.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. szám: D.380/8/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perben az alperes pernyertessége érdekében a dr. Sz. Szabó Sándor ügyvéd (1065 Budapest, Bajcsy Zs. út 55. III/1.) által képviselt Budapesti Közlekedési Rt. (1072 Budapest, Akácfa u. 15.) beavatkozott - meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek és a beavatkozónak 10 000-10 000 (tízezer-tízezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Budapesti Közlekedési Rt. mint ajánlatkérõ a 2002. május 2-án közzétett ajánlati felhívásával a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt közbeszerzési eljárást indított 8 570 000 liter motorikus gázolaj beszerzésére.<br>
Az ajánlati felhívás 8. a) pontjában az ajánlatkérõ elõírta, hogy az ajánlati biztosíték összegszerûen meghatározott mértéke 10 000 000 Ft. A 8. b) pont az ajánlati biztosíték feltételeit tartalmazta. Eszerint az ajánlati biztosíték befizethetõ a BKV Rt. Budapest Banknál vezetett 10102093-01671903-00000003 számú számlájára "Motorikus gázolaj" címmel, átutalással vagy az ajánlati dokumentáció feltételeinek megfelelõ bankgarancia rendelkezésre bocsátásával. A befizetés megtörténtét igazoló, az ajánlattevõ számlavezetõ pénzintézete által kiállított eredeti dokumentumot, illetve bankgaranciát az ajánlatnak tartalmaznia kell. Az ajánlati biztosítéknak az ajánlattételi határidõ lejártát követõ 100 napig kell érvényben maradnia. Az ajánlati biztosíték visszafizetésre kerül a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés alapján.<br>
Az ajánlati felhívás 13. a) pontja szerint a nyertes ajánlat kiválasztása a legalacsonyabb összegû ellenszolgáltatás szempontja alapján történik.<br>
Az ajánlatkérõ által kiadott ajánlati dokumentáció 6. pontja az ajánlati biztosítékra vonatkozóan további elõírásokat tartalmazott. A 6.2. pontban az ajánlatkérõ kikötötte, hogy a bankgaranciát egy Magyarországon lévõ banknak kell kibocsátania a dokumentáció 6. számú mellékletében meghatározott formában és tartalommal. A 6.5. pont rögzítette, hogy az ajánlatkérõ minden olyan ajánlatot mint érvénytelen ajánlatot visszautasít, amely nem tartalmazza az ajánlati biztosítékot az elõírtak szerint.<br>
Az ajánlati biztosíték elvárt formanyomtatványát az ajánlatkérõ a dokumentáció 6. számú mellékletében az alábbi formában és tartalommal közölte:<br>
"Mivel ………………………… (a továbbiakban: "az Ajánlattevõ") ……………………… idõpontban ajánlatot nyújtott be …………………………………… szolgáltatás elvégzésére (továbbiakban: "az Ajánlat") ezen tanúsítvány alapján mindenki tudomást szerezhet arról, hogy MI ………………………, akiknek jegyzett irodája van ………………………………… címen (továbbiakban: "a Bank") fizetési kötelezettséget vállalunk ……………………………………… felé ( továbbiakban: "Ajánlatkérõ") ………………………… összeg erejéig, mely a fenti Ajánlatkérõnek helytállóan és jogosan jár, és a Bank kötelezi magát és jogutódját, hogy ezen tanúsítvány szerint jár el. A Bank hivatalos bélyegzõjével ellátva …… év ………… hónap …… napján.<br>
A kötelezettség FELTÉTELEI a következõk:<br>
a) ha az Ajánlattevõ az ajánlati kötöttségének idõtartama alatt visszavonja ajánlatát vagy,<br>
b) ha a szerzõdés megkötése az Ajánlattevõ érdekkörében felmerült okból hiúsul meg. Vállaljuk, hogy az Ajánlatkérõ elsõ írásos felszólítására kifizetjük az Ajánlatkérõnek a fenti összeget, anélkül, hogy az Ajánlatkérõnek alá kellene támasztania igényét, feltéve, hogy az Ajánlatkérõ felszólításában feltünteti, hogy a kért összeg a fenti egyik vagy mindkét feltétel bekövetkezése miatt esedékes, és megadja, hogy melyik feltétel(ek)rõl van szó.<br>
Ez a garancia az ajánlattételi határidõ lejártát követõ 100 napig marad érvényben, de nem késõbb, mint ideig, és bármely, arra vonatkozó igénynek meg kell érkeznie a Bankhoz legkésõbb a fenti idõpontig.<br>
	…………………………	……………………………<br>
	(A Bank pecsétje)	(A Bank aláírása)"<br>
A 2002. június 12-ig tartó ajánlattételi határidõben a felperes és az OMV Hungária Kft. nyújtott be ajánlatot. A felperes ajánlati ára 1 201 514 000 Ft plusz 25% áfa, az OMV Hungária Kft. ajánlati ára 1 202 799 500 Ft plusz 25% áfa volt.<br>
A felperes az ajánlatához mellékelte a dokumentáció 6. számú mellékletének megfelelõ tartalommal a Raiffeisen Bank Rt. által adott ajánlati biztosítékot az alábbi szöveggel kiegészítve:<br>
"Igénybejelentésüket ezen garancialevélre vonatkozóan átutalással teljesítjük 5 (öt) banki munkanapon belül, az Önök által Bankunknak írásban megküldött felszólításuknak megfelelõen. Igénybejelentésüket szíveskedjenek cégszerûen aláírva számlavezetõ bankjukon keresztül továbbítani Bankunkhoz annak igazolásával, hogy az azon szereplõ aláírások cégszerûek. A Bank telefonon, telefaxon érkezõ fizetési felhívást nem fogad el."<br>
Az ajánlatkérõ a 2002. június 28-án tartott eredményhirdetésen az OVM Hungária Kft. ajánlatát hirdette ki nyertesnek, a felperes ajánlatát pedig érvénytelenné nyilvánította. Az érvénytelenné nyilvánítás indoka az volt, hogy a felperes a dokumentációban foglaltaktól eltérõen csatolta az ajánlati biztosítékra vonatkozó pénzintézeti nyilatkozatot.<br>
A felperes (kérelmezõ) 2002. július 2-án jogorvoslati kérelmet terjesztett elõ az alpereshez, sérelmezve ajánlatának érvénytelenné nyilvánítását. Kérte a jogsértés megállapítását és ajánlata érvénytelenségére vonatkozó döntés megsemmisítését. Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján az ajánlatot a tartalmi azonosság hiánya, és nem a kiírással való szó szerinti egyezõség hiánya miatt lehet csak érvénytelennek nyilvánítani. Az ajánlatában lévõ pénzintézeti nyilatkozat tartalmában nem tért el a dokumentációban meghatározott szövegtõl, ugyanilyen tartalmú bankgarancia nyilatkozatát a korábbi közbeszerzési eljárásban az ajánlatkérõ elfogadta. Becsatolta a bankgaranciát kiállító pénzintézet nyilatkozatát, miszerint az általa kiállított nyilatkozat az általános banki gyakorlatnak megfelel és a felek érdekeinek védelmét szolgálja.<br>
A jogorvoslati kérelem tárgyában tartott tárgyaláson a felperes hivatkozott arra is, hogy a dokumentáció 6. számú melléklete "elvárt" és nem "kötelezõ" formanyomtatványként határozta meg az itt közölt nyilatkozat szövegét.<br>
Az ajánlatkérõ a jogorvoslati kérelem elutasítását kérte. Elõadta, hogy a kérelmezõ - általa is elismerten - a kiírástól eltérõen csatolta az ajánlati biztosítékra vonatkozó nyilatkozatot, ezért az érvénytelenség megállapítását nem vitathatja. Elõadta továbbá, hogy a jelen közbeszerzési eljárásban hozott döntése nem kifogásolható egy korábbi közbeszerzési eljárásban hozott döntésére alapítva, és nem helytálló a kérelmezõnek a banki nyilatkozatnak az õ biztonsága védelmére való hivatkozása sem, mivel a kiírás szerint erre nem tartott igényt.<br>
Az alperes a 2002. július 18-án kelt D.380/8/2002. számú határozatával a felperes jogorvoslati kérelmét elutasította.<br>
A határozat indokolásában az alperes rámutatott arra, hogy az ajánlatkérõ a dokumentáció 6.5. pontjában kifejezetten kikötötte, hogy érvénytelenné fogja nyilvánítani azt az ajánlatot, amely nem tartalmazza az ajánlati biztosítékot (illetve az arra vonatkozó nyilatkozatot) a dokumentációban elõírtaknak megfelelõen és ez a 6. számú mellékletben szereplõ idézett szövegnek való tartalmi és formai megfelelést jelent.<br>
Az alperes megállapította, hogy a kérelmezõ ajánlata a 6. sz. melléklet szerinti szövegen túlmenõen tartalmazza még a következõ szöveget is: "Igénybejelentésüket ezen garancialevélre vonatkozóan átutalással teljesítjük 5 (öt) banki munkanapon belül, az Önök által Bankunknak írásban megküldött felszólításuknak megfelelõen. Igénybejelentésüket szíveskedjenek cégszerûen aláírva számlavezetõ bankjukon keresztül továbbítani Bankunkhoz annak igazolásával, hogy az azon szereplõ aláírások cégszerûek. A Bank telefonon, telefaxon érkezõ fizetési felhívást nem fogad el." Erre figyelemmel kétséget kizáró módon megállapítható, hogy a kérelmezõ bankgaranciájára vonatkozó pénzintézeti nyilatkozat nem felel meg az ajánlati dokumentációban meghatározott tartalmi és formai követelményeknek, ezért a kérelmezõ ajánlatát az ajánlatkérõ jogszerûen nyilvánította érvénytelennek.<br>
Az alperes hivatkozott arra is, hogy az ajánlatkérõ a kiírás értelmében nem a számlavezetõ pénzintézetén, hanem közvetlenül az ajánlattevõ pénzintézeten keresztül kívánta érvényesíteni a bankgaranciát. A dokumentáció szövege írásbeli lehívási módot tartalmaz, azaz nem zárta ki a lehívásnak szintén írásos módon, telefaxon történõ továbbítását. A kérelmezõ által csatolt banki nyilatkozat szerint a szintén írásos közlési módnak tekintendõ telefaxon való lehívásra nincs lehetõség.<br>
Az alperes nem fogadta el a kérelmezõ azon érvelését, hogy nem volt kötelezõ a formanyomtatvány szószerinti követése, mert a 6. számú melléklet címében az "elvárt" és nem a "kötelezõ" kitétel szerepel. Az alperes rámutatott arra, hogy az "elvárt formanyomtatvány" az adott szövegkörnyezetben kötetezõ érvényû, tekintettel arra, hogy ajánlatkérõ a dokumentáció 6.2. pontjában kifejezetten elõírta annak alkalmazását és ennek elmaradása esetére a 6.5. pontban az érvénytelenné nyilvánítási következményt.<br>
A felperes keresetet terjesztett elõ az alperes határozatának bírósági felülvizsgálata iránt. Elõadta, hogy a Raiffeisen Bank által kiállított bankgarancia-levelet nyújtotta be biztosítékként, amely szó szerint megegyezett az ajánlati dokumentáció 6. számú mellékletében szereplõ és az ajánlatkérõ részérõl elvárt minõsítéssel megjelölt garancialevéllel, de szövegében - a határozatban idézett szövegnek megfelelõen - egy bekezdéssel többet tartalmazott.<br>
A felperes álláspontja szerint az alperes határozata sérti a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában foglaltakat és a felperes jogos érdekeit, hiszen ezáltal egy igen jelentõs megrendeléstõl esett el. Kifejtette, hogy a Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek. Ez a jogszabályhely azonban nem szó szerinti egyezõséget követel meg, hanem tartalmi azonosságot. Az általuk benyújtott garancialevél, mint ajánlati biztosíték a kiírási feltételeknek tartalmilag mindenben maradéktalanul megfelel. A többet-tartalom a Bank által a garancialevélben beírt banktechnikai megoldást tartalmaz arra vonatkozóan, hogy milyen módon jár el a Bank a garancia lehívása során, ez azonban nem rontja a garancialevél tartalmát. A kiírási dokumentáció az eljárás módjára vonatkozóan semmilyen megszorítást, elõírást nem tartalmaz. Vitathatatlan, hogy a Banknak a pénzforgalom biztonsága érdekében minden esetben vizsgálnia kell egy pénzügyi átutalás elõtt a cég nevében eljáró képviselõ cégjegyzési jogosultságát, ehhez képest az aláírási címpéldányokat nyilvántartó számlavezetõ bankon keresztül a legegyszerûbb technikailag a bankgarancia lehívása. Utalt arra is, hogy nincs ráhatása arra, hogy a Bank a pénzforgalom biztonságát szem elõtt tartva az ajánlatkérõ, ill. az alperes által vitatott kiegészítõ bekezdést a garancialevél tartalmának részévé tegye.<br>
A felperes arra is hivatkozott, hogy a BKV Rt. által a közelmúltban ugyanezen feltételekkel kiírt közbeszerzési tenderekben ugyanezen banktól teljesen megegyezõ szövegû bankgarancia levelet csatoltak, és azt az ajánlatkérõ soha nem kifogásolta. Így alappal feltételezte azt, hogy az általa a perbeli eljárás során benyújtott garancialevél is tartalmilag megfelel a pályázati kiírásnak és a kiíró elvárásainak egyaránt.<br>
Megjegyezte a felperes, hogy a felperesi ajánlat érvénytelenné nyilvánításával az ajánlatkérõ a drágább ajánlatot fogadta el, így a közbeszerzési eljárás alapelve sérült.<br>
Az alperes és a pernyertessége érdekében beavatkozó BKV Rt. a kereset elutasítását kérték.<br>
Az alperes fenntartotta a határozatában foglalt jogi álláspontját. Hangsúlyozta, hogy a felperes pénzintézetének nyilatkozata szó szerint tartalmazta az elõírt szöveget is, de azt még kiegészítette egy bekezdéssel, amellyel az írásbeli lehívási módot tartalmazó kiíráshoz képest a bankgarancia lehívásának lehetõségét - a telefaxon történõ továbbítás kizárása folytán - szûkítette.<br>
A beavatkozó álláspontja szerint az alperes által meghozott és a felperes által a jelen perben támadott határozat mind ténybeli, mind jogi szempontból teljes mértékben megalapozott. A vizsgált közbeszerzési eljárásban benyújtott 2 ajánlatot összehasonlítva egyértelmûen megállapítható, hogy míg az OMV Hungária Kft. által megfogalmazott bankgarancia feltételek teljes mértékben megfeleltek az ajánlatkérõ által rögzített (és a fentiekben említett) követelményeknek, a felperes azonban ajánlatában - az ajánlati felhívásban és dokumentációban megfogalmazott kifejezett tiltás ellenére - többlettartalmat jelölt meg a bankgarancia feltételei tekintetében.<br>
A beavatkozó is utalt arra, hogy a lehívás faxon történõ továbbításának kizárása, valamint az ajánlattevõ pénzintézete helyett az ajánlatkérõ számlavezetõ pénzintézetén keresztül történõ bankgarancia érvényesítés olyan érdemi kikötések, amelyek a kiíráshoz képest egyértelmûen megszorításnak minõsülnek a bankgarancia lehívásának lehetõsége tekintetében.<br>
A felperes keresete alaptalan.<br>
A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény 72. §-a és a Pp. 324. § (2) bekezdés c) pontja alapján vizsgálta felül, a tényállást a felek és a beavatkozó nyilatkozatai, valamint a közigazgatási iratok alapján állapította meg.<br>
A perben a bíróságnak abban a kérdésben kellett állást foglalnia, hogy a felperes ajánlatának érvénytelenné nyilvánítása helytálló ajánlatkérõi döntés volt-e, és erre figyelemmel a felperes jogorvoslati kérelmének elutasítása megfelelt-e a vonatkozó jogszabályi elõírásoknak.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A bíróság megállapította, hogy a felperes az ajánlatához olyan ajánlati biztosítékot csatolt, amely a dokumentáció 6. számú mellékletét képezõ "ajánlati biztosíték" formanyomtatvány szövegén kívül további kiegészítõ bekezdést tartalmazott. Ebben a bekezdésben a Raiffeisen Bank azt közölte az ajánlatkérõvel, hogy igénybejelentését ezen garancialevélre vonatkozóan átutalással teljesítik 5 (öt) banki munkanapon belül az ajánlatkérõ által a Raiffeisen Banknak írásban megküldött felszólításának megfelelõen. Közölte továbbá, hogy az ajánlatkérõnek az igénybejelentését cégszerûen aláírva számlavezetõ bankján keresztül kell továbbítania a Raiffeisen Bankhoz annak igazolásával, hogy az azon szereplõ aláírók cégszerûek, és a Raiffeisen Bank telefonon, telefaxon érkezõ fizetési felhívást nem fogad el."<br>
A bíróság rámutat arra, hogy az ajánlatkérõ az ajánlati dokumentáció 6.2. pontjában egyértelmûen elõírta azt az igényét, hogy a bankgaranciát egy Magyarországon lévõ banknak kell kibocsátania a dokumentáció 6. sz. mellékletében meghatározott formában és tartalommal. Az ajánlatkérõ 6. számú mellékletének megnevezésében szereplõ "elvárt" szóhasználat - a 6.2. pontban foglaltakra is figyelemmel - értelemszerûen az ajánlatkérõ által igényelt formai és tartalmi követelményeket jelentette. Ezzel összhangban a 6.5. pont szerint az ajánlatkérõ leszögezte azt, hogy minden olyan ajánlatot mint érvénytelen ajánlatot visszautasít, amely nem az elõírtak szerint tartalmazza az ajánlati biztosítékot.<br>
A bíróság álláspontja szerint a dokumentáció 6. számú mellékletének való formai és tartalmi megfelelõség követelményének a felperes által csatolt ajánlati biztosíték akkor felelt volna meg, ha a melléklettel azonos - nem szûkített és nem bõvített - tartalmú alakszerû nyilatkozat adására került sor. Jelen esetben nem vitás, hogy a Raiffeisen Bank nyilatkozata - jóllehet szó szerint tartalmazta az elõírt szöveget is, - olyan bekezdéssel egészült ki, amely a bankgaranciára vonatkozó igénybejelentés teljesítésének további feltételeit tartalmazza. A bíróság egyetértett azzal az ajánlatkérõi, ill. alperesi megállapítással, hogy a felperes által csatolt pénzintézeti nyilatkozat szûkíti az ajánlatkérõ rendelkezésére álló írásbeli igényérvényesítés lehetõségeit, mivel kizárja a telefaxon történõ lehívást, és az ajánlatkérõ nem közvetlenül, hanem saját számlavezetõ pénzintézetén keresztül érvényesítheti a bankgaranciát.<br>
Megjegyzi a bíróság, hogy a jelen perben felülvizsgált alperesi határozat ténybeli és jogi megalapozottságát nem érinti az a körülmény, hogy az ajánlatkérõ a korábbi közbeszerzési eljárásaiban a jelen eljárásban kifogásolt banknyilatkozatot aggálytalanul elfogadta.<br>
Minderre tekintettel a bíróság megállapította, hogy a felperes által csatolt ajánlati biztosíték nem felel meg az ajánlati dokumentációban meghatározott tartalmi és formai követelményeknek, így a felperes ajánlatát az ajánlatkérõ jogszerûen minõsítette érvénytelennek.<br>
Mivel a felperes a közbeszerzési eljárásban érvénytelen ajánlatot tett, nincs jelentõsége annak a körülménynek, hogy a felperes ajánlati ára a nyertesétõl alacsonyabb volt.<br>
A kifejtettek alapján a bíróság nem látott okot az alperesi határozat hatályon kívül helyezésére, ill. megváltoztatására, ezért a felperes keresetét elutasította.<br>
A felperes a Pp. 78. § (1) bekezdése alapján köteles az alperes és a beavatkozó költségeit megfizetni.<br>
A felperes a kereseti illetéket a keresetlevelén lerótta, ezért a bíróságnak a 6/1996. (VI. 26.) IM rendelet 13. § (2) bekezdésén alapuló illetékfizetésrõl rendelkeznie nem kellett.<br>
<br>
Budapest, 2002. december 11.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>