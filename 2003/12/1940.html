<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1940)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.785/9/2002.<br>
<br>
Tárgy: a Morgan Hungary Kft. jogorvoslati kérelme a BKV Rt. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Dömötör Iván ügyvéd (1074 Budapest, Rottenbiller u. 12.) által képviselt Morgan Hungary Kft. (1103 Budapest, Gyömrõi út 118., a továbbiakban: kérelmezõ) jogorvoslati kérelmét - melyet dr. Szabó Sándor ügyvéd (1065 Budapest Bajcsy-Zs. út 55.) által képviselt Budapesti Közlekedési Rt. (1072 Budapest, Akácfa u. 15., a továbbiakban: ajánlatkérõ) villamos, HÉV-, metró- és MFAV-jármûvekhez szénkefék szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. október 9-én megjelent számában a rendelkezõ részben megjelölt beszerzés tárgyában.<br>
A felhívás szerint villamos jármûvekhez 30 250 db/év (I-es termékcsoport), HÉV-jármûvekhez 3600 db/év (II-es termékcsoport), metró- és MFAV-jármûvekhez 18 250 db/év (III-as termékcsoport) szénkefét kívánt ajánlatkérõ beszerezni. Az egyes termékcsoportokra részajánlatot is lehetett tenni.<br>
Ajánlatkérõ az ajánlatok elbírálására a legalacsonyabb összegû ellenszolgáltatás elbírálási szempontot választotta.<br>
A 2002. november 21-i ajánlattételi határidõre a kérelmezõ, a Movill Kft. és a Schunk Wien GmbH mindegyik termékcsoportra, a Carbosint Kft. a III. termékcsoportra ajánlatot nyújtott be.<br>
Ajánlatkérõ az ajánlatok bírálata során azt a megállapítást tette, hogy a kérelmezõ által "csatolt származási bizonyítvány szerint 100%-ban magyar munkaerõ felhasználásával készülnek a termékek, vagyis csak a munkaerõ ráfordításra vonatkozik az igazolás, nem derül ki belõle, hogy a belföldön foglalkoztatottak által elõállított érték az árubeszerzés tárgya értékének meghaladja-e az ötven százalékát, ezért az nem felel meg a Kbt. elõírásainak, így az ajánlatok feldolgozása során az ajánlatkérõ az árakat - a tíz százalékos eltérés tekintetében - nem vette egyenértékûnek. Ajánlata az ajánlati felhívás és az ajánlati dokumentáció elõírásainak megfelel."<br>
A 2002. december 11-én tartott eredményhirdetésen az ajánlatkérõ az I. és II. termékcsoportra a Movill Kft., a III. termékcsoportra a kérelmezõ ajánlatát hirdette ki nyertesnek.<br>
Kérelmezõ 2002. december 23-án jogorvoslati kérelmet terjesztett elõ a Döntõbizottsághoz. A 2002. január 20-án tartott tárgyaláson módosított kérelmében kérte az I. termékcsoportra vonatkozó ajánlatkérõi döntés jogsértõ voltának megállapítását.<br>
Sérelmezte, hogy ajánlatkérõ az árak értékelésénél nem fogadta el az általa csatolt származási bizonyítványt és így ajánlati árát nem vette egyenértékûnek a nyertes árával.<br>
Álláspontja szerint a kereskedelmi és iparkamaráknak a származási bizonyítvány kiállításakor az áru származási helye megállapítása tekintetében a vámtörvényt és annak végrehajtási rendeletét kell alkalmazni. A vámtörvény (1995. évi C. tv.) 16. § (1) bekezdése szerint az áru származási helye ahol azt<br>
a) vagy teljes egészében elõállították,<br>
b) vagy az ahhoz felhasznált anyagot elegendõ mértékben megmunkálták, feldolgozták.<br>
A b) alatti esetkört a 16. § (3) bekezdése úgy határozza meg, hogy elegendõ mértékû megmunkálás vagy feldolgozás alatt azt kell érteni, amelynek eredményeként az áru értékében 50%-ot meghaladó értéknövekedés következik be. Így ezen törvényhelyek tartalma szerint kiállított származási bizonyítvány igazolja, hogy a megjelölt termékek magyar származásúnak minõsülnek, amelyek értékében a megmunkáláshoz, feldolgozáshoz felhasznált 100%-ban magyar munkaerõ 50%-ot meghaladó értéknövekedést eredményezett. Ezért nem helytálló ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdésében foglalt feltétel igazolását hiányoló megállapítása.<br>
Ajánlatkérõ észrevételében és a tárgyaláson kérte a jogorvoslati kérelem elutasítását.<br>
Elõadta, hogy a bizonyítvány nem igazolja, hogy a munkaerõ felhasználáson kívül milyen mértékben került felhasználásra import anyag és alkatrész a termék elõállítása során. Kérelmezõnek a munkaerõ felhasználáson túl az anyag hányadra vonatkozóan is igazolni kellett volna a belföldi származás mértékét. A szénkefe és a kábel importanyag, a szénkefével szemben alapvetõ követelmény a szennyezésmentesség, aminek elérése igen komoly és drága technológiai eljárást igényel. Ezért állítja, hogy a termék értékén belül az anyagérték 65-70%-ot is kitesz.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése elõírja: "Az ajánlatok elbírálása során legfeljebb tízszázalékos mértékû eltérés esetén azt az árra vonatkozó ajánlatot is egyenértékûnek kell tekinteni, amely alapján a belföldön foglalkoztatottak által elõállított érték az árubeszerzés tárgya értékének ötven százalékát meghaladja." E tény igazolásának módjára nézve a (6) bekezdés így rendelkezik: "A (2)-(3) bekezdésben meghatározott - az árura vonatkozó - tényt a gazdasági kamarák által kiállított származási bizonyítvánnyal kell igazolni."<br>
Az ajánlatok elbírálását az 55. § szabályozza. Az 55. § (6) bekezdése így rendelkezik: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja kiválasztani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdésében foglaltakat is érvényesíteni kell. Az az ajánlat az összességében legelõnyösebb, amelynek összpontszáma a legnagyobb, vagy amelyet az egyenértékû (azonos pontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni."<br>
A jelen jogvitára irányadóan itt idézett rendelkezés alapján megállapítható, hogy az 59. § (2) bekezdésében rögzített egyenértékûségi szabályt csak az összességében legelõnyösebb ajánlat elbírálási szempont választása esetén kell ajánlatkérõnek alkalmaznia.<br>
Ezt alátámasztja hogy a (6) bekezdés második mondatától kezdõdõ rendelkezésrész szövege végig kizárólag csak az összességében legelõnyösebb ajánlat elbírálási részszempontból való értékelésrõl szól. "Az értékelési folyamatban az 59. § (2)-(3) bekezdésében foglaltakat is érvényesíteni kell" mondatot "az az ajánlat az összességében legelõnyösebb" szövegrész követi. Az "összességében" szó a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerinti - az összességében legelõnyösebb ajánlat - elbírálási szempontból való értékeléshez, nem pedig a 34. § (1) bekezdés a) pontja szerinti "legalacsonyabb összegû ellenszolgáltatás" elbírálási szempontból való értékeléshez kapcsolódó fogalom.<br>
A fenti megállapítást alátámasztja az is, hogy ha csak egy bírálati részszempont van - nevezetesen a "legalacsonyabb összegû ellenszolgáltatás" -, akkor az egyenértékûségi szabály alkalmazása mintegy "kiiktatja" az egyetlen bírálati részszempontot. Ha az egyetlen bírálati részszempont alapján egyenértékûvé válnak az ajánlatok, akkor további részszempont nem lévén, ajánlatkérõ az egyenértékûségi szabály alapján nem tud dönteni az eljárásban való nyertesség kérdésében.<br>
A Döntõbizottság megállapította, hogy ajánlatkérõ a közbeszerzési eljárásban nem alkalmazhatta az egyenértékûségi szabályt, ezért a jogorvoslati kérelmet elutasította.<br>
A Döntõbizottság megjegyzi, hogy bár ajánlatkérõnek az egyenértékûségi szabály alkalmazása terén hozott döntése a fentiek alapján helytálló volt, de a mellõzés indoka nem volt helytálló.<br>
Az I. termékcsoportra a nyertes ajánlati ára 22 289 660 Ft, a kérelmezõé 23 094 700 Ft volt. A két ár közötti eltérés mértéke 3,4%.<br>
A kérelmezõ ajánlatában lévõ származási bizonyítvány a kérelmezõ, mint szállító és ajánlatkérõ, mint címzett nevének, címének megjelölésével a következõket tartalmazza:<br>
"53 100 db SZÉNKEFE VILLAMOS, HÉV, METÓ, MFAV JÁRMÛVEKHEZ A MELLÉKELT LISTA SZERINT"<br>
"Származása: MAGYAR/100%-ban magyar munkaerõ felhasználásával készült"<br>
Az igazoláshoz mellékelt lista az I. termékcsoport valamennyi tételét tartalmazza sorszám, azonosító szám, anyagminõség és mennyiség (db) feltüntetésével.<br>
Az igazolásból az állapítható meg, hogy a szénkefe 100%-ban magyar munkaerõ felhasználásával készült, annak szó szerinti értelmezése szerint a szénkefe anyagát is magyar munkaerõ nyerte ki és dolgozta fel.<br>
A Budapesti Kereskedelmi és Iparkamara igazolása a Pp. 195. § (1) bekezdése alapján közokiratnak minõsül, miután azt a kamara "ügykörén belül a megszabott alakban állította ki". A közokirat e hivatkozott törvényhely értelmében "teljesen bizonyítja" a "tanúsított adatok és tények valóságát".<br>
Ajánlatkérõnek tehát nem volt joga arra, hogy szakmai ismeretei alapján felülbírálja a kamarai igazolás tartalmát.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) és h) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. február 10.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>