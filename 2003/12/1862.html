<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (1862)
</b></h2><FONT size=3><i><u></i></u><br>
25.K.33.615/2002/2.<br>
<br>
A bíróság a dr. Imre András ügyvéd (6722 Szeged, Nemestakács u. 12/A.) által képviselt Somogyi és Társa Építõ és Szolgáltató Kft. (6000 Kecskemét, Tatársor u. 6.) felperesnek, a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott (hiv.sz.: D.653/11/2002.) - közigazgatási határozat felülvizsgálata iránti perében a bíróság meghozta a következõ<br>
<br>
VÉGZÉST:<br>
<br>
A bíróság a keresetlevelet idézés kibocsátása nélkül elutasítja.<br>
A végzés ellen a kézbesítéstõl számított 15 nap alatt fellebbezésnek van helye, amelyet ennél a bíróságnál lehet 3 pld.-ban a Magyar Köztársaság Legfelsõbb Bíróságához elõterjeszteni.<br>
<br>
INDOKOLÁS<br>
<br>
A felperes keresetében támadta az alperes 2002. november 19-én kelt, D.653/11/2002. számú határozatát jogszabálysértésre hivatkozással. Kérte a határozat felülvizsgálatát, ennek körében a határozat megváltoztatását, és az alperes perköltségben való marasztalását. A keresetlevelet a felperes jogi képviselõje útján közvetlenül a bíróságnál terjesztette elõ, amelyet 2002. november 6. napján adott postára és a bírósághoz 2002. november 9. napján érkezett meg.<br>
Az alperes nyilatkozatában elsõdlegesen elkésettségre hivatkozással kérte a keresetlevél idézés kibocsátása nélküli elutasítását, másodlagosan pedig érdemi nyilatkozata alapján kérte a kereset elutasítását és a felperes perköltségben való marasztalását, egyben megküldte a közigazgatási iratokat.<br>
A bíróság megállapította, hogy a keresetlevél az alábbiak miatt elkésett.<br>
A közbeszerzésekrõl szóló, többször módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#90">Kbt.) 90. §</a> (1) bekezdése szerint a keresetlevelet a határozat kézbesítésétõl számított 15 napon belül kell benyújtani a bizottsághoz. Az errõl szóló tájékoztatást a perben támadott közigazgatási határozat - helyesen - tartalmazza.<br>
A bíróság megállapította, hogy a felperes a felhívott jogszabályi rendelkezés ellenére a keresetlevelet nem az alperesnél, hanem közvetlenül a bíróságnál nyújtotta be. Erre tekintettel a bíróság a keresetlevelet megküldte az alperesnek, amely hozzá 2002. december 18. napján érkezett meg.<br>
A közigazgatási iratokból a bíróság megállapította, hogy a felperes a perben támadott határozatot 2002. november 21. napján vette át, így a keresetlevél benyújtására nyitva álló határidõ 2002. december 6. napján lejárt. Tekintettel arra, hogy a felperes keresetlevele végül is 2002. december 18. napján érkezett meg az alpereshez, a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(1) bekezdése alapján az elkésett. Felperes igazolási kérelmet nem terjesztett elõ.<br>
A Polgári Perrendtartásról szóló, többször módosított 1952. évi III. tv. (Pp.) 130. § (1) bekezdés h) pontja szerint a bíróság a keresetlevelet idézés kibocsátása nélkül elutasítja, ha megállapítható, hogy külön jogszabály a keresetindításra határidõt állapít meg, ezt a felperes elmulasztja, és igazolási kérelmet sem terjeszt elõ, vagy azt a bíróság elutasítja.<br>
Miután a Kbt., mint külön jogszabály a keresetindításra 15 napos határidõt állapít meg, és ezt a felperes a fentiek szerint elmulasztotta, és igazolási kérelmet sem terjesztett elõ, ezért a bíróságnak a keresetlevelet a Pp. 130. § (1) bekezdés h) pontjának alapján el kellett utasítania.<br>
Az eljárás az illetékekrõl szóló, többször módosított 1990. évi XCIII. tv. (Itv.) 57. § (1) bekezdés a) pontja alapján illetékmentes.<br>
<br>
Budapest, 2003. január 10.<br>
<br>
dr. Vitál-Eigner Beáta s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>