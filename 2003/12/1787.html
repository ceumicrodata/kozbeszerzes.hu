<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1787)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.5/11/2003.<br>
<br>
Tárgy: a LUROTEX Kft. jogorvoslati kérelme a Honvédelmi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Honvédelmi Minisztérium Beszerzési és Biztonsági Beruházási Hivatal (Budapest X., Salgótarjáni út 18., a továbbiakban: ajánlatkérõ) "köznapi és társasági ruházat beszerzése" tárgyú közbeszerzési eljárása ellen a Lurotex Textilipari Kft. (9970 Szentgotthárd, Hunyadi u. 33., a továbbiakban: kérelmezõ) által benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. december 18-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Az ajánlati felhívás 3. c) és d) pontja alapján ajánlattevõ a részajánlat tételét lehetõvé tette, mégpedig cikkenként a megjelölt teljes mennyiségre.<br>
Az ajánlati felhívás 11. a) pontjában a mûszaki alkalmasság igazolása körében ajánlatkérõ az alábbiakat is meghatározta:<br>
"- a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja szerinti nyilatkozat a beszerzés tárgyára vonatkozó termékek szállításairól az elõzõ 2 év (2001-2002) idõszakára igazolt referencialevéllel. A nyilatkozatnak tartalmaznia kell a szerzõdés tárgyát, az ellenszolgáltatás összegét, a teljesítés idejét és a szerzõdést kötõ másik fél megnevezését, …"<br>
"- A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés b) pontjának megfelelõen 2 db termékminta benyújtása termékenként a dokumentáció szerint,…"<br>
Az ajánlati felhívás 11. b) pontjában ajánlatkérõ a szerzõdés teljesítésére alkalmatlanná minõsítés körében az alábbiakat is meghatározta:<br>
"- az utóbbi 2 évben (2000-2001) a megpályázni kívánt, a beszerzés tárgyára vonatkozó termékek szállítására referenciát bemutatni nem tud."<br>
"- A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés d) pontjának megfelelõen a benyújtott mintadarabok, ragasztási minták, alap- és bélésanyagok nem felelnek meg a mûszaki dokumentációban elõírt követelményeknek."<br>
Ajánlatkérõ a Közbeszerzési Értesítõ 2003. január 8-i és 2003. január 15-i számában megjelent hirdetményével ajánlati felhívását ismételten módosította. Ez utóbbi módosításban az alábbiak is szerepeltek:<br>
"11. b) pont harmadik bekezdése módosul a következõkre:<br>
- az utóbbi 2 évben (2001-2002 év) a megpályázni kívánt, a beszerzés tárgyára vonatkozó termékek szállítására két referenciát bemutatni nem tud."<br>
Ajánlatkérõ ajánlati dokumentációt is készített, mely alapdokumentációból és a 29-féle cikkre külön-külön termékdokumentációból állt.<br>
Ajánlatkérõ az ajánlati dokumentációnak egyes tételekre vonatkozó részének az alapanyag mûszaki követelményeknél az alábbiakat is meghatározta:<br>
"Szín, megrendelés szerinti fegyvernemi színekben"<br>
Az ajánlati dokumentációnak az egyes tételeire vonatkozó részében, annak címében ajánlatkérõ az egyes tételek színeit az alábbiak szerint határozta meg:<br>
"E mûszaki leírás tárgya a Magyar Honvédség részére készülõ 085-8165-3545-00 cikkszámú társasági zubbony sötétkék tiszti"<br>
Ajánlatkérõ az egyes tételekhez tartozó mûszaki leírás 2. "felhasználható anyagok, anyaghányad" címû részében meghatározta az alap- és kellékanyagként a Magyar Honvédségben e célra rendszeresített ruházatnál elfogadott anyagok körét az egyes felhasználható anyagok körénél (pl. alapanyag, bélésanyag, hurkolt zsebanyag stb.).<br>
A kérelmezõn kívül 11 cég vásárolta meg a dokumentációt. A kérelmezõ 9 cikkre vonatkozó termékdokumentációt vásárolt meg.<br>
Kérelmezõ 2003. január 3-án nyújtott be jogorvoslati kérelmet a Döntõbizottsághoz. Ebben kérte jogsértés megállapítását, ideiglenes intézkedésként a közbeszerzési eljárás felfüggesztését és ajánlatkérõ kötelezését a jogszerû eljárásra. Kérelmezõ sérelmezte az ajánlati felhívás 11. a) pontjának mûszaki alkalmasság igazolása, valamint a 11. b) pontban alkalmassági és alkalmatlansági feltételként meghatározott referencia-elõírásokat. Álláspontja szerint ezen elõírásokkal ajánlatkérõ megsértette a közbeszerzési törvény 24. § (2) bekezdését. A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint nem írható elõ olyan feltétel, hogy az új cégek, akik még nem pályáztak, eleve ne vehessenek részt az eljárásba. Cége a selyem típusú szövetek gyakorlatilag egyedüli gyártója Magyarországon, anyacége, illetve cégcsoporton belül több társult vállalata is ezen a területen dolgozik. ISO-9001-2000, NATO AQAP minõségbiztosítási tanúsítvánnyal, "minõsített NATO-beszállító" címmel rendelkezik. Elõadta továbbá, hogy 2002. évben az Olasz Védelmi Minisztérium pályázatán 1 451 950 euró összegû (körülbelül 350 000 000 millió forint) tendert nyert, mely alapján a teljesítést megkezdte. Elõadta, hogy a felhívás szerinti referenciának a Kbt. 44. § (2) bekezdés a) pontja szerinti feltételnek az elõírása miatt belföldön nem tud eleget tenni, és ezért ajánlatot benyújtani. Hivatkozott továbbá arra, hogy a részletes dokumentáció (761/12/2002.) az alapanyag mûszaki követelmények elõírásához színmintát ajánlatkérõ nem csatolt (pl. 9.6.1. szín megrendelés szerint fegyvernemi színekben) így álláspontja szerint csak az elõzetesen elkészített mintaruházat lehet a nyertes.<br>
Ajánlatkérõ a kérelem megalapozatlansága miatti elutasítását kérte. Elõadta, hogy álláspontja szerint nem sértette meg a Kbt. szabályait a referenciák elõírásával. A Kbt. 44. § (2) bekezdés a) pontja szerint az ajánlattevõnek a szerzõdés teljesítésére való alkalmassága az elõzõ, legfeljebb 3 év legjelentõsebb szállításainak, szolgáltatásainak ismertetésével igazolható. Ennek megfelelõen az ajánlati felhívás 11. a) és b) pontjában alkalmassági, illetve alkalmatlanná minõsítési feltételként a 2001. év és 2002. évekre összesen 2 referencia becsatolását írta elõ. Ez azt jelenti, hogy ajánlattevõ a 2001. vagy a 2002. évre vonatkozóan 2 db referenciát csatoljon, és lehetõsége van arra is, hogy egy referenciát 2001., egy referenciát pedig a 2002. évre vonatkozóan csatoljon ajánlatához. A fentiek alapján a kérelmezõ által "új cégeknek" nevezett gazdasági társaságok is jó eséllyel nyújthatnak be pályázatot a jelen közbeszerzési eljárásban tekintettel arra, hogy az ajánlatkérõ a Kbt. 24. § (1) és (2) bekezdésében foglalt alapelveket maximálisan betartotta. Az a tény, hogy a kérelmezõ a selyem típusú szöveteknek gyakorlatilag egyedüli gyártója Magyarországon, továbbá az, hogy minõsített NATO-beszállítói címmel rendelkezik, a jelen eljárással kapcsolatban irreleváns. A színminta hiányával kapcsolatban elõadta ajánlatkérõ, hogy amennyiben a kérelmezõ az ajánlati felhívásban, valamint a dokumentációban elõírt mintatermékekre vonatkozó paramétereket nem találta egzakt módon megfogalmazottnak, módja és törvényes lehetõsége lett volna az ajánlatkérõtõl a Kbt. 38. § alapján írásban tájékoztatást kérni. Elõadta továbbá, hogy színminta azért nem került kiadásra, mert a konkrét színen belül a színárnyalat nem volt jelentõs (fegyvernemi színek esetén pl. hajózóállomány esetében sötétkék).<br>
Egyéb érdekeltek érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fent.<br>
A Döntõbizottság az alábbiak szerint megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehetõ elõírni.<br>
Ajánlatkérõ a felhívás 11. a) pont elsõ francia bekezdésében az elõzõ 2 év (2001-2002) idõszakára elõírta a beszerzés tárgyára vonatkozó termékek szállításának referencialevéllel való igazolását. Ezzel összefüggésben meghatározta, hogy alkalmatlannak minõsíti a szerzõdés teljesítésére az ajánlattevõt, ha az utóbbi 2 évben a beszerzés tárgyára vonatkozó termékek szállítására két referenciát bemutatni nem tud.<br>
A kérelmezõ több éve mint nyersanyag (szövet)-elõállító gazdasági tevékenységet fejt ki, azonban konfekcióval kapcsolatos tevékenységet ténylegesen nem végez, illetve konfekcióipari termékek elõállítására alvállalkozók bevonásával vállalkozik. Ezzel kapcsolatban a Döntõbizottság - a kérelmezõ által is elismerten - megállapította azt is, hogy 2002. évben az Olasz Védelmi Minisztérium 022/02/0003/A. sz. pályázatán több száz millió forintos értékû pályázatot nyert meg, melyben a teljesítést szintén alvállalkozók bevonásával végzi, amely eljárásban az alapanyagot kérelmezõ állítja elõ, de konfekcionálást ennek a beszerzésnek a teljesítésében sem végez.<br>
A Döntõbizottság álláspontja szerint az ajánlatkérõ által a 2001. és 2002. évre elõírt 2 db referenciát akár a 2001., akár a 2002. évben teljesített két megfelelõ referenciával, akár a 2001. és 2002. évben egy-egy megfelelõ referenciával teljesíteni lehet, hiszen ajánlatkérõ 2 évre vonatkozóan összesen írt elõ két referencia meglétét. Ajánlatkérõ számára a beszerzés tárgyára vonatkozó referencia fontos mûszaki alkalmassági szempont volt, ennek alapján a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont írta elõ a referencia meglétét mint alkalmassági feltételt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja lehetõvé teszi az ajánlatkérõknek a mûszaki alkalmasság vizsgálata körében referenciák elõírását annak megállapítására, hogy az ajánlattevõk képesek-e ténylegesen elõállítani azt az adott terméket, amelyre ajánlatot tesznek.<br>
A Döntõbizottság rámutat arra, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja lehetõvé teszi az elõzõ 3 év vonatkozásában referenciák elõírását. Ajánlatkérõ a Kbt. rendelkezései által meghatározott 3 éves referencia-idõszakból csak az utóbbi 2 évre vonatkozóan írta elõ referencia meglétét.<br>
Ennek alapján ajánlatkérõ referenciával kapcsolatos elõírása összhangban van a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjának rendelkezésével.<br>
A Kbt. rendelkezései nem engedik meg, hogy ajánlatkérõ a teljesítéssel kapcsolatban nem álló és túlzó mértékû referenciákat határozzon meg alkalmasság, illetve alkalmatlansági feltételként. A Kbt. 44. § (7) bekezdése biztosítja azt, hogy az elõírt referenciamunkának, illetve referenciaterméknek a beszerzés tárgyával kapcsolatban kell lennie, és a beszerzés értékével arányban kell állnia. A jelen beszerzés során ajánlatkérõ a felhívás 11. a) és b) pontjában a beszerzés tárgyára vonatkozó termékekkel kapcsolatban kért referencianyilatkozatot, melyben a szállítás nagyságrendjét nem határozta meg, továbbá nem zárta ki külföldre teljesített referenciát sem.<br>
Ajánlatkérõ a referenciák csatolásával kapcsolatban az alkalmassági feltételeket a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésének megfelelõen a közbeszerzés tárgyára korlátozta, lehetõvé tette a részajánlat tételét, és ennek alapján az ajánlattevõknek módjában áll olyan termékekre ajánlatot tenni, amelyre vonatkozóan az elõírtak szerint referenciával rendelkeznek. Az ajánlatkérõ által alkalmatlansági feltételként meghatározott két darab referencia nem tekinthetõ túlzott mértékûnek.<br>
A Döntõbizottság álláspontja szerint a fentiek alapján ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja és 44. § (7) bekezdés rendelkezéseivel összhangban határozta meg a referencia elõírásait az ajánlati felhívásában. Tekintettel arra, hogy ajánlatkérõ referenciák elõírásával kapcsolatos eljárása megfelelt a Kbt. tételes rendelkezéseinek, így e körben az alapelvi szabályokat sem sértette meg.<br>
Ennek alapján a jogorvoslati kérelem e része megalapozatlan.<br>
A Döntõbizottság elfogadta ajánlatkérõ azon nyilatkozatát, mely szerint a Magyar Honvédségben két fegyvernemi szín, a világosbarna és a sötétkék van rendszeresítve.<br>
A Döntõbizottság megállapította, hogy az egyes tételekre vonatkozó dokumentációk konkrétan meghatározzák az egyes felhasználható anyagok összetételét, illetve színét, azonban színmintát nem tartalmaznak. Ajánlatkérõ azon nyilatkozatát, mely szerint egy adott színnek (pl. sötétkék) az eltérõ árnyalatait, illetve árnyalatnyi eltéréseit nem tekintették jelentõsnek, tekintettel arra, hogy egy beszerzéssel történne az adott termék, adott cikk beszerzése, és annak a mintaterméknek kell megfelelni, így a megajánlott összes terméknek ugyanolyan árnyalatúnak kell lennie, egyebekben ajánlatkérõ számára a színen belüli pontos színárnyalat nem volt releváns, ezért nem adott ki ezzel kapcsolatban színmintát, a Döntõbizottság elfogadta.<br>
E körben a Döntõbizottság figyelembe vette azt is, hogy ajánlatkérõ a felhívásban és a dokumentációban sehol nem határozott meg olyan feltételt, mely szerint az ajánlatkérõ által név szerint (pl. sötétkék) meghatározott színnek valamely színárnyalatát elõnyben részesítené, illetõleg az attól eltérõ árnyalatokat érvénytelennek tekintetné.<br>
A Döntõbizottság ennek alapján megállapította, hogy ajánlatkérõnek a színminta hiányával kapcsolatos kérelmi része is megalapozatlan.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis az alaptalan jogorvoslati kérelmet a Kbt. 88. § (1) bekezdés a) pontja szerint elutasította, és a jogorvoslati eljárásban felmerült költségekrõl a Kbt. 88. § (1) bekezdés h) pontjának megfelelõen rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 6.<br>
<br>
Dr. Nagy László Gábor s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>