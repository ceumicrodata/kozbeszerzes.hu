<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1861)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.795/16/2002.<br>
<br>
Tárgy: a HM Centrál Mosodák Állami Rt. jogorvoslati kérelme Gyöngyös Város Önkormányzat Bugát Pál Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága HM Centrál Mosodák Állami Rt. (1134 Budapest, Róbert K. krt. 47., képviseli: dr. Ujvári Andrea ügyvéd, 1113 Budapest, Ulászló u. 66., a továbbiakban: kérelmezõ) jogorvoslati kérelmét, melyet a Gyöngyös Város Önkormányzata Bugát Pál Kórház (3200 Gyöngyös, Dózsa Gy. út 20-22., képviseli: dr. Jakab Sándor ügyvéd, 2131 Göd, Pesti út 81., a továbbiakban: ajánlatkérõ) "kórházi textiltisztítás 416 tonna/év mennyiségben" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. október 30-án megjelent 44. számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában. Ajánlatkérõ a beszerzés tárgyára vonatkozó szerzõdést 24 hónapos idõtartamra kívánta megkötni. Az ajánlati felhívás szerint a részajánlattétel és a többváltozatú ajánlattétel kizárt volt. Az ajánlati felhívás 11. a) pontja tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, amelyeket ajánlattevõknek és a közbeszerzés értékének 10%-át meghaladó mértékben igénybe venni kívánt alvállalkozónak is igazolni kellett.<br>
Ajánlatkérõ a pénzügyi, gazdasági alkalmassági igazolására kérte a számlavezetõ pénzintézet nyilatkozatát arról, hogy az ajánlattevõ a dokumentációban rögzített szerzõdés pénzügyi, gazdasági teljesítésére alkalmas az alábbi tartalommal.<br>
- a számlavezetés kezdõ idõpontja,<br>
- tájékoztatás a fizetési kötelezettség teljesítésérõl,<br>
- tájékoztatás a számlán történõ esetleges sorban állásról és annak legutolsó idõpontjáról.<br>
A mûszaki alkalmasság igazolása körében kérte ajánlatkérõ egészségügyi intézmények referencialistáját a közbeszerzés tárgyára vonatkozóan, valamint a mûszaki-technikai felszereltség leírását és bemutatását.<br>
Az ajánlati felhívás 11. b) pontja szerint a szerzõdés teljesítésére alkalmatlanná minõsítés szempontjai voltak:<br>
- a referencia hiánya<br>
- az egyszámláján történõ sorban állás.<br>
Az ajánlati felhívás 13. pontja szerint az ajánlatok elbírálásának szempontja az összességében legelõnyösebb ajánlat, melynek feltételeit ajánlatkérõ az alábbiak szerint határozta meg:<br>
részszempontok súlyszámok<br>
- szakmai igényekhez alkalmazkodó minõségi jellemzõk	20<br>
alszempontok:<br>
- vállalt maximális visszamosási mennyiség	16<br>
- a visszamosási mennyiség ideje	4<br>
- szolgáltatás ára	30<br>
- fizetési feltételek, határidõk	20<br>
alszempontok:<br>
- átutalási határidõ maximalizálása	2<br>
- késedelmes átutalásnál alkalmazott tûrési határidõ	2<br>
- kötbér mértéke	6<br>
- átutalási határidõ banki napban	10<br>
- az ajánlattevõ által vállalt kárátalány mértéke	10<br>
alszempontok:<br>
- szállításból eredõ kár vállalásának mértéke	7<br>
- mosásból eredõ kár vállalásának mértéke	3<br>
- a lehetõ leghosszabb idõre garantált fix ár	10<br>
Az értékelés során adható pontszám részszempontonként 1-10-ig.<br>
A részszempontok szerint a legjobb ajánlattevõ részszempontonként a maximális pontszámot kapja, a további ajánlattevõk arányosan kapják a pontokat a legkedvezõbb ajánlattól való eltérés aránya szerint. Az összegzett pontszámok alapján a legmagasabb pontszámot elérõ ajánlattevõ minõsül a legkedvezõbb ajánlattevõnek.<br>
Ajánlatkérõ dokumentációt is biztosított, a dokumentáció részei voltak az ajánlati felhívás, az ajánlat elkészítésével kapcsolatos elõírások, valamint a szerzõdési feltételek. Az ajánlat érdemi elkészítésének elõírásai között a 8/3. pontban ajánlatkérõ a pénzügyi, gazdasági alkalmasság igazolására szolgáló iratok között kérte a legutolsó, rendelkezésre álló éves beszámoló csatolását is.<br>
Ajánlatkérõ a 9.1. pontban a mûszaki alkalmasság igazolására a mûszaki-technikai felszereltség körében kérte, hogy ajánlattevõ írja le azon üzemet és gépparkját, valamint technológiáját, amivel a szolgáltatást biztosítja. A textiltisztítást csak olyan helyen végezheti, amely rendelkezik az elõírt engedélyekkel (pl. ORKI, ÁNTSZ, mosószer-alkalmazás engedélye stb.). Ezen engedélyeket a pályázathoz csatolni kell.<br>
A 9.4. pontban ajánlatkérõ rögzítette, hogy ajánlattevõnek minden körülmények között biztosítania kell a kórház számára szükséges mennyiségû tiszta textíliát. Pályázatban ki kell fejtenie, hogyan oldja meg géphiba, valamint egy napnál több munkaszüneti nap esetén a folyamatos ellátást.<br>
A 9.5. pontban pedig kérte, hogy az ajánlattevõ az ajánlatban térjen ki a minõségvizsgálat, minõségbiztosítás és minõség-ellenõrzés alkalmazni kívánt rendszerére.<br>
A 2002. december 16-i ajánlattételi határidõre az alábbiak nyújtották be ajánlatukat: a Miskolci Patyolat Rt., a Magyar Egészségügyi Mosodák Kft., az Egri Király Patyolat Kft. és kérelmezõ.<br>
Kérelmezõ 2002. december 20-án kelt levelében megkereste írásban ajánlatkérõt azzal, hogy álláspontja szerint az Egri Király Patyolat Kft. kórházi mosatási referenciával nem rendelkezik.<br>
Az ajánlatkérõnél felállított bizottság ugyanezen a napon értékelte az ajánlatokat és megállapította, hogy három ajánlat érvényes. A Magyar Egészségügyi Mosodák Kft. ajánlatát érvénytelenné nyilvánították, és vele 2002. december 23-án kelt levélben az érvénytelenné nyilvánításról szóló döntést közölték is.<br>
Az eljárást lezáró döntés, valamint a nyilvános eredményhirdetés 2002. december 27-én történt meg. A nyertes ajánlat az Egri Király Patyolat Kft. ajánlata lett, míg a második legkedvezõbb ajánlat kérelmezõé volt.<br>
Ajánlatkérõ a szerzõdést a nyertes ajánlattevõvel 2003. január 6-án megkötötte.<br>
A kérelmezõ 2002. december 30-án nyújtott be jogorvoslati kérelmet, melyet 2003. január 6-án kelt beadványában kiegészített. A jogorvoslati kérelemben kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, a jogsértõt költségek viselésére kötelezze, ideiglenes intézkedésként a szerzõdéskötést tiltsa meg. Kérelme indoklásában elõadta, hogy álláspontja szerint a nyertes ajánlattevõt alkalmatlannak kellett volna minõsíteni. Kérelmezõ tudomása szerint a nyertes ajánlattevõ nem rendelkezik megfelelõ referenciával, mert kórházak számára nem végez tisztítási tevékenységet. Referenciái szociális otthonoknál végzett mosatásokban kerültek megjelölésre, ez azonban jellegében különbözik a kórházak számára végezhetõ tevékenységtõl. Álláspontja szerint a nyertes nem rendelkezik a kórházi textíliák tisztításához szükséges mûszaki-technikai felszereltséggel sem, így például a tiszta és szennyezett útvonal elkülönítésével. A nyertes ajánlattevõ mérlegadataiba történõ betekintés alapján megállapítható, hogy a nyertes ajánlattevõ már 2001-ben felélte a 3 M Ft-os jegyzett tõkéjét. A nyertes nem csak 2001-ben, de már 2000-ben is veszteséges gazdálkodást folytatott. A becsatolt adatokból megállapítható az is, hogy lényegében 2001-ben gazdasági tevékenységet a nyertes ajánlattevõ nem végzett.<br>
Kérelmezõ kifogásolta továbbá, hogy a bontási jegyzõkönyvben, illetõleg az eljárás összegzésérõl készített iratban a nyertes ajánlattevõ székhelyeként másmás cím került megjelölésre. Kérelmezõ hivatkozott arra is, hogy - álláspontja szerint - ajánlatkérõ az ajánlatok összehasonlítását nem a megadott elbírálási szempontok alapján végezte el. Az elsõ két és az utolsó részszempont körében tett ajánlatkérõi értékelést kérelmezõ nem vitatta, vitatta azonban a fizetési feltételek és határidõk részszempont körében az alszempontok értékelését, valamint az ajánlatkérõnek a kárátalány mértékére vonatkozó értékelését.<br>
Kérelmezõ 2003. február 5-én újabb beadványt nyújtott be a Döntõbizottsághoz, melyben felvetette a nyertes ajánlattevõ hamis adatszolgáltatását.<br>
Ajánlatkérõ érdemi észrevételében kérte a megalapozatlan jogorvoslati kérelem elutasítását. Indoklásában hivatkozott arra, hogy a nyertes ajánlattevõ kérte ajánlatának zárt kezelését tekintettel az üzleti titokra, ezért érthetetlen számára, hogy a kérelmezõ honnan szerzett információt a referenciákra és a mûszaki-technikai felszereltségre vonatkozóan. A nyertes egyebekben rendelkezik mosási referenciával, továbbá olyan körülmények között és olyan gépekkel végzi a szolgáltatását, amely ellen az ÁNTSZ az elmúlt négy év alatt nem emelt kifogást. Álláspontja szerint az értékelés körében a felhívásban foglaltaknak, illetõleg az ajánlati tartalmi elemeknek megfelelõen járt el és az összességében legelõnyösebb ajánlatot hirdette ki nyertesnek.<br>
Az egyéb érdekeltek közül a Miskolci Patyolat Rt. egyetértett a jogorvoslati kérelemben foglaltakkal. Álláspontja szerint a nyertes ajánlattevõ nem rendelkezik megfelelõ referenciával, ugyanis a szociális otthonok nem egészségügyi intézmények, nem tartoznak az egészségügyi törvény hatálya alá. Ezenkívül a referencia akkor felel meg a felhívásnak, ha az a beszerzés tárgyával azonos, azaz kórházi textiltisztítás, amit csak kórház számára lehet teljesíteni. Hivatkozott arra is, hogy álláspontja szerint ajánlatkérõ nem a felhívásban meghatározott pontozási módszer szerint számolta ki a pontszámokat, ezt bizonyítja az ajánlati ár pontozása, ahol a legkedvezõbbnél 20%-kal magasabb ár csak 1 pontot kapott.<br>
A Magyar Egészségügyi Mosodák Kft. a saját ajánlata érvénytelenné nyilvánítását sérelmezte, a jogorvoslati kérelemhez érdemi észrevételt nem tett.<br>
A Döntõbizottság a közbeszerzési eljárásban keletkezett iratok, a felek nyilatkozatai alapján megállapította, hogy a jogorvoslati kérelem nem megalapozott.<br>
A Döntõbizottság elsõdlegesen azt a kérdést vizsgálta, hogy ajánlatkérõ döntése jogszerû volt-e abban a tekintetben, hogy a nyertes ajánlattevõt az ajánlati felhívásban foglaltak és az ajánlat tartalma alapján alkalmasnak minõsítette.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (1), illetve (2) bekezdése taxatíve felsorolással tartalmazza, hogy ajánlatkérõ a pénzügyi, gazdasági és mûszaki alkalmasság igazolását milyen módon követelheti meg ajánlattevõktõl, mely igazolási módok közül a (3) bekezdés szerint egy vagy több igazolási mód is elõírható.<br>
Az ajánlati felhívás a mûszaki alkalmasság körében ennek megfelelõen elõírta az egészségügyi intézmények referencialistájának csatolását a közbeszerzés tárgyára vonatkozóan [44. § (2) bekezdés a) pontja], valamint a mûszaki felszereltség leírását, bemutatását [44. § (2) bekezdés b) pontja].<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
Ajánlatkérõ a fentiek alapján a mûszaki alkalmassági követelményekhez egyetlen egy alkalmatlansági szempontot fûzött, mégpedig a referencia hiányát.<br>
A Döntõbizottság a nyertes ajánlat tartalmát vizsgálva az alábbiakat állapította meg:<br>
A nyertes által az ajánlathoz csatolt cégkivonat alapján a nyertes ajánlattevõ székhelye: 1062 Budapest, Rózsa u. 51., fióktelepei között pedig szerepel a 3300 Eger, Faiskola út 1. szám. A fõ tevékenységi köre 2000. december 13-tól mosás és tisztítás. A nyertes ajánlattevõ által becsatolt referenciák között szerepel a Mátrai Állami Gyógyintézet által 2002. december 6-án kiállított referencialevél, mely szerint 2002. június 1-jétõl kötött vállalkozási szerzõdés alapján végzi az intézet részére a textília mosását.<br>
A fentieken kívül 5 db idõsek otthona, 1 db pszichiátriai és szenvedélyek otthona és 1 db mentõszolgálat részére végzett szolgáltatásról kiállított referencia található. Ennek alapján ajánlatkérõ e tekintetben jogszerûen minõsítette alkalmasnak a nyertes ajánlattevõt a becsatolt referenciák alapján figyelemmel arra, hogy alkalmatlanná nyilvánítási szempontként a referencia hiányát írta elõ, a nyertes ajánlattevõ pedig egészségügyi intézményben végzett referenciát csatolt.<br>
Az ajánlatban fellelhetõ a mûszaki-technikai felszereltség leírása és bemutatása. A beszerzés tárgyát képezõ tevékenység technikai eszközeinek bemutatása megtörtént, a nyertes ajánlattevõ részletesen ismertette a rendelkezésére álló gépparkját, valamint a személyi feltételeket is. Az ajánlatban fellelhetõ a mosási technológia részletes ismertetése, valamint a tisztításhoz alkalmazott tisztítóeszközök is. Az ajánlat része volt a minõségbiztosítás, minõségvizsgálat és minõség-ellenõrzés ismertetése. Az ajánlatban fellelhetõ az ÁNTSZ Eger Megyei Jogú Város Városi Intézete által 2002. szeptember 11-én kiállított szakvélemény a fertõtlenítõ mosási technológiáról az Eger, Faiskola út 1. szám alatti telephelyre vonatkozóan.<br>
A fentiekbõl következõen a nyertes ajánlattevõ eleget tett az ajánlati felhívásban foglaltaknak, referenciáit, mûszaki-technikai felszereltségét bemutatta, ismertette. A referenciák között egészségügyi intézményben végzett referencia szerepel, így az elõírt alkalmassági követelménynek is eleget tett.<br>
Kérelmezõ hivatkozott továbbá arra, hogy a cégbíróságon beszerzett mérlegadatok alapján megállapítható, hogy a nyertes ajánlattevõ veszteségesen gazdálkodott a 2000. és a 2001. években, sõt az is megállapítható a mérlegadatokból, hogy a 2001. évben lényegében tevékenység végzésére sem került sor. A mérlegadatok álláspontja szerint nem felelnek meg a számviteli törvény elõírásainak.<br>
A Döntõbizottság megállapította, hogy az ajánlati felhívás mérleg csatolását nem tette kötelezõvé az ajánlattevõk részére, ennek hiányához alkalmatlanná nyilvánítás jogkövetkezményét nem fûzte. Az ajánlatkérõ a dokumentációban ugyan elõírta a mérlegbeszámoló csatolását, mely alapján a nyertes ajánlattevõ a 2000. évi mérlegét becsatolta. A nyertes ajánlattevõ az ajánlatkérõi elõírásnak eleget tett. Az ajánlatkérõ a mérlegbeszámoló tartalmához kapcsolódóan alkalmassági követelményt nem határozott meg.<br>
Fentiekbõl következõen ajánlatkérõ jogszerûen döntött a nyertes ajánlat érvényességérõl, illetõleg a nyertes ajánlattevõ alkalmasságáról.<br>
Ezt követõen a Döntõbizottság vizsgálta, hogy az ajánlatok elbírálása megfelelt-e az ajánlati felhívásban foglaltaknak, illetõleg az ajánlat tartalmi elemeinek.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
Ajánlatkérõ számítási módszere szerint a legjobb ajánlati elem a maximális, a legrosszabb a minimális pontot kapja, a kettõ közötti vállalásokra adott pontszámok arányosan kerülnek megállapításra.<br>
Elsõ elbírálási szempont a szakmai igényekhez alkalmazkodó minõségi jellemzõk, amelyhez két alszempont kapcsolódott.<br>
Az ajánlatkérõ értékelése alapján ezen elbírálási szempontból mind a nyertes, mind pedig a kérelmezõ a maximális 10 pontot megkapta. Ezen elbírálási szemponttal történõ ajánlatkérõi értékelést kérelmezõ nem vitatta.<br>
Második elbírálási szempont a szolgáltatás ára volt.<br>
Ezen elbírálási szempontból is a kérelmezõ és a nyertes ajánlattevõ is a maximális 10 pontot kapta meg.<br>
Kérelmezõ ezen elbírálási szempontot sem vitatta (a vállalási ár a nyertes és kérelmezõ esetén is 110 Ft + áfa/kg volt.<br>
Harmadik elbírálási szempont a fizetési feltételek és határidõk, amelyek négy alszempontot tartalmaztak.<br>
Elsõ alszempont az átutalási határidõ maximalizálása.<br>
Ajánlatkérõ ezen az alszemponton a banki napban megadott idõértéket értette, amelyen belül a nyertes számlájának kiegyenlítését kéri.<br>
Kérelmezõ vállalása: 63 naptári nap (a kérelmezõ szerint ez 45 banki napnak felel meg).<br>
Nyertes: 70 banki nap,<br>
Miskolci Patyolat Rt.: 30 banki nap.<br>
Az ajánlatkérõ a nyertesnek 10 pontot adott, a kérelmezõnek és a Miskolci Patyolat Rt.-nek 1-1 pontot.<br>
A Döntõbizottság megítélése szerint az ajánlatkérõ által megadott módszer alapján a kérelmezõ pontszáma helyesen 4,375 kerekítve 4 pont.<br>
Második alszempont a késedelmes átutalásnál alkalmazott tûrési határidõ (amely idõn belül nem alkalmaz szankciót a vállalkozó a fizetési határidõ letelte után).<br>
Kérelmezõ: 5 banki nap,<br>
Nyertes: 6 hónap, amely 135 banki napnak felel meg,<br>
Miskolci Patyolat Rt.: 5 nap, amely 3 banki napnak felel meg.<br>
Ajánlatkérõ értékelése szerint a nyertes 10 pont, a másik két ajánlattevõ 1-1 pontot kap.<br>
Az ajánlatkérõ módszerével történõ számítás esetén a kérelmezõ pontszáma 1,13, amely kerekítve 1 pont, tehát ajánlatkérõ értékelése megfelelõ.<br>
Harmadik alszempont a kötbér mértéke.<br>
Ajánlatkérõ állítása szerint itt nem az ajánlattevõk által vállalt kötbért, hanem a késedelmi kamatot értékelték, ez pedig mindenkinél azonos volt.<br>
A közbeszerzési eljárás során egyik ajánlattevõ sem kérdezett rá, hogy lényegében ajánlatkérõ e körben mit kíván értékelni figyelemmel arra, hogy a fizetési feltételek körében történt a kötbér elõírása, így elfogadható, hogy ez esetben ajánlatkérõ a késedelmi kamatot értékelte, annál is inkább, mivel a kötbér értékelését a 4. részszempont körében ajánlatkérõ megtette és kétszer a kötbért értékelni nem lehet.<br>
Ezen alszempont esetében egyébként minden ajánlattevõ a maximális 10 pontot megkapta.<br>
Negyedik alszempont az átutalási határidõ banki napban.<br>
Kérelmezõ vállalása: 40 banki nap 4 pont,<br>
Nyertesé: 70 banki nap 10 pont,<br>
Miskolci Patyolat Rt.: 30 banki nap 1 pont.<br>
A helyes számítás esetén a kérelmezõnek valójában 3,25 pont, azaz 3 pont járna.<br>
A 4. részszempont az ajánlattevõ által vállalt kárátalány mértéke. Ezen belül az elsõ alszempont a szállításból eredõ kár vállalásának mértéke.<br>
Ajánlatkérõ álláspontja szerint a kérelmezõ ajánlata e tekintetben azért volt a legrosszabb, mert 3 napon belül reklamáció és jegyzõkönyvi megállapodás mellett vállalta az átalányt. Kérelmezõ álláspontja szerint csak magát a vállalt kárátalány mértéket lehet e körben értékelni, az egyéb feltételeket nem.<br>
A Döntõbizottság megjegyzi, hogy a kifogásolt feltételeket egyébként az ajánlatkérõ maga fogalmazta meg így a dokumentációban a szerzõdési feltételek között, a kérelmezõ ezt a szöveget csak átvette változtatás nélkül.<br>
Az ajánlatkérõ értékelése e szempontból: a nyertes és a Miskolci Patyolat Rt. 10 pontot, míg kérelmezõ 1 pontot kapott.<br>
Kérelmezõ ajánlatában a mérték nem állapítható meg kifejezett nyilatkozat hiányában, de a felek egyetértettek abban, hogy 100%-os vállalásnak minõsül a kérelmezõ nyilatkozata. A nyertes 100%-ot, a Miskolci Patyolat Rt. pedig 300%-ot vállalt.<br>
E tekintetben a Döntõbizottság álláspontja szerint a nyertes és kérelmezõ ajánlata azonosnak minõsül, így 1-1 pontot kapnak, míg a legkedvezõbb ajánlat kap 10 pontot.<br>
A második alszempont a mosásból eredõ kár vállalásának mértéke.<br>
E tekintetben az ajánlatokból kifejezett nyilatkozatok hiányoznak, ajánlatkérõ szerint mindenki 100%-ot vállalt, de a kérelmezõ a 3 napon belüli jegyzõkönyvezésre vonatkozó igénye miatt kedvezõtlenebb ajánlatot tette. E körben csak a vállalás mértékét lehet figyelembe venni, ezért a Döntõbizottság álláspontja szerint valamennyi ajánlattevõ 10 pontot kaphatott.<br>
Ajánlatkérõ értékelése az összegzés szerint az alábbi pontszámokat tartalmazza:<br>
Kérelmezõ:<br>
P = 16 × 10 + 4 × 10 + 30 × 10 + 2 × 1 + 2 × 1 + 6 × 10 + 10 × 4 + 7 × 1 + 3 × 1 + 10 × 10 = 714<br>
Nyertes:<br>
P = 16 × 10 + 4 × 10 + 30 × 10 + 2 × 10 + 2 × 10 + 6 × 10 + 10 × 10 + 7 × 10 + 3 × 10 + 10 × 10 = 900<br>
A Döntõbizottság a fenti indokok alapján a pontozás korrekcióját elvégezte, így a Döntõbizottság álláspontja szerint az alábbi összpontszámok adódnak:<br>
Kérelmezõ:<br>
P = 16 × 10 + 4 × 10 + 30 × 10 + 2 × 4 + 2 × 1 + 6 × 10 + 10 × 3 + 7 × 1 + 3 × 10 + 10 × 10 = 737<br>
Nyertes:<br>
P = 16 × 10 + 4 × 10 + 30 × 10 + 2 × 10 + 2 × 10 + 6 × 10 + 10 × 10 + 7 × 1 + 3 × 10 + 10 × 10 = 837<br>
A Döntõbizottság megállapította, hogy az ajánlatkérõ az ajánlatok értékelése során kisebb számítási hibákat ugyan vétett, azonban ez a végsõ döntést nem befolyásolta.<br>
A fentiek alapján megállapítható volt, hogy ajánlatkérõ az összességében legelõnyösebb ajánlatot hirdette ki nyertesnek.<br>
A Döntõbizottság megvizsgálta az értékelés eredményét azzal a módszerrel is számolva, hogy az összehasonlítás alapja a részszempontonkénti legjobb ajánlat és a további ajánlati elemek a legkedvezõbb ajánlattól való eltérés aránya szerint kapják a pontszámokat. Ez esetben az alábbi eredmény adódott:<br>
Kérelmezõ:<br>
P = 16 × 10 + 4 × 10 + 30 × 10 + 2 × 6 + 2 × 1 + 6 × 10 + 10 × 6 + 7 × 3 + 3 × 10 + 10 × 10 = 785<br>
Nyertes:<br>
P = 16 × 10 + 4 × 10 + 30 × 10 + 2 × 10 + 2 × 10 + 6 × 10 + 10 × 10 + 7 × 3 + 3 × 10 + 10 × 10 = 851<br>
A Döntõbizottság megállapította, hogy ezen módszer alkalmazása esetén sem történik a nyertes személyében változás.<br>
A Döntõbizottság megjegyzi, hogy ennek egyébként abból a szempontból nincs relevanciája, hogy a kérelmezõ nem valamennyi elbírálási részszempontból vitatta az értékelést. Az értékelés módszerének pedig minden részszempont esetén azonosnak kell lennie.<br>
A Döntõbizottság az eljárása során ideiglenes intézkedést nem alkalmazott, mert annak törvényi feltételei nem állnak fenn.<br>
A Döntõbizottság megjegyzi továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#83">Kbt. 83. § </a>(1) bekezdése alapján a felek a tárgyalás befejezéséig terjeszthetik elõ a bizonyítékaikat. A Döntõbizottság jelen ügyben 2003. január 24-én tárgyalást tartott, így a Döntõbizottság a kérelmezõ 2003. február 5-én beterjesztett beadványában foglaltakat figyelembe venni nem tudta.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján a jogorvoslati kérelmet elutasította és a h) pont alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 5.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>