<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (1788)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.13/9/2003.<br>
<br>
Tárgy: a Neptun-Bau Rt. jogorvoslati kérelme Szalonna Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a NEPTUN-BAU Rt. (3780 Edelény, József Attila utca 3., a továbbiakban: kérelmezõ) által a Szalonna Község Önkormányzata (3754 Szalonna, Tanácsház tér 1., nevében és megbízásából eljár: SZAVA Kft., 3770 Sajószentpéter, Deák F. út 17., a továbbiakban: ajánlatkérõ) "Szalonna község 2. számú lakóövezet ivóvízellátása" tárgyú közbeszerzési eljárása ellen benyújtott jogorvoslati kérelemnek helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: a <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését, és erre tekintettel a Kbt. 59. § (1) bekezdését, ezért ajánlatkérõ eljárást lezáró döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbi tényállást állapította meg:<br>
Ajánlatkérõ 2002. november 20-án a Közbeszerzési Értesítõben közzétett ajánlati felhívásával a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ az ajánlati felhívás 11. pontjában meghatározta az ajánlattevõk pénzügyi, gazdasági és mûszaki alkalmasság igazolására kért adatokat és tényeket, valamint az ajánlattevõknek a szerzõdés teljesítésére alkalmatlanná minõsítésének szempontjait.<br>
Ajánlatkérõ az ajánlati felhívás 13. pontjában meghatározta, hogy az ajánlatok elbírálásának szempontja a legalacsonyabb összegû ellenszolgáltatás lesz.<br>
Az ajánlati felhívás 16. pontja "Egyéb információk" címû részének második francia bekezdésében ajánlatkérõ az alábbiakat írta elõ:<br>
"A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdéseiben foglaltak a felhívás részét képezi."<br>
Az ajánlati felhívás 16. pontja "Egyéb információk" címû részének negyedik francia bekezdésében ajánlatkérõ a hiánypótlási lehetõséget kizárta.<br>
Az ajánlati felhívásban ajánlatkérõ mind a részajánlat, mind a többváltozatú ajánlat tételének lehetõségét kizárta.<br>
Ajánlatkérõ dokumentációt is készített, mely ajánlatkérõ ajánlati és szerzõdési feltételeit, valamint a Térmû Kft. által készített engedélyezési tervet is tartalmazta.<br>
A 2002. december 31-i ajánlattételi határidõig 6 ajánlat érkezett. Ajánlatot nyújtott be a kérelmezõ, a FER 3331 Kft., az N+F Kft., az FK Raszter Rt., a NYÍRVÍZ Kft. és a Diamit Rt.<br>
Ajánlatkérõ megbízottja, majd 2003. január 6-án az ajánlatkérõ pénzügyi bizottsága elvégezte az ajánlatok értékelését és meghozta az ajánlatkérõ eljárást lezáró döntését. Ajánlatkérõ 2003. január 6-án tartotta az eredményhirdetést, melyen az alábbiakat hirdette ki.<br>
"Hat pályázat érkezett be, a részletes értékelés a megadott szempontrendszer szerint megtörtént. A FER 3331 Kft. két kötelezõ mellékletet nem csatolt, emiatt értékelhetetlennek értékelte a bizottság, és a pályázók körébõl kizárta.<br>
Öt pályázatot ítélt eredményesnek, ezek közül 2 ajánlat, nevezetesen a Neptun-Bau Rt. és a Diamit Rt. ajánlata a kiírás 16. pont második francia bekezdése szerint a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése alapján - legfeljebb 10%-os mértékû eltérés esetén - egyenértékûnek tekintendõ a vonatkozó ajánlat.<br>
Az (5) bekezdés kimondja, hogy elõnyben kell részesíteni a környezetbarát védjegyhasználatra adott nyilatkozatot.<br>
A Neptun-Bau Rt. nem csatolta erre vonatkozó nyilatkozatát, a Diamit Rt. igen, ezért elõnyben kell részesíteni, és a fentiek alapján a bizottság döntése értelmében nyertes ajánlattevõként a Diamit Rt.-t hirdetjük ki."<br>
Kérelmezõ 2003. január 9-én nyújtott be jogorvoslati kérelmet a Döntõbizottsághoz, melyet a tárgyaláson tett nyilatkozatával pontosított. Kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg a jogsértés megtörténtét, valamint marasztalja jogsértõt a költségekben, és ideiglenes intézkedéssel tiltsa meg a szerzõdéskötést.<br>
Kérelme indokaként elõadta, hogy álláspontja szerint ajánlatkérõ eljárást lezáró döntése jogsértõ. Az indokolás szerint a kérelmezõ és a nyertes ajánlata a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) bekezdése alapján egyenértékû, mert az árak között az eltérés kevesebb mint 10%. A felhívás szerint az ajánlatok elbírálásának szempontja a legalacsonyabb összegû ajánlat volt, és az õ ára alacsonyabb, mint a nyertesé. Álláspontja szerint jelen esetben nem lehetett volna alkalmazni a Kbt. 59. § (5) bekezdését. Ajánlata megfelelt az ajánlati felhívás feltételeinek, többek között a Kbt. 59. § (2) bekezdésére vonatkozó nyilatkozatok tekintetében is, azonban a Kbt. 59. § (5) bekezdésének alkalmazásának nem voltak meg a törvényi feltételei, ezért az eljárás nyertesének õt kellett volna tekinteni.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában kérte a jogorvoslati kérelem elutasítását. Álláspontja szerint a közbeszerzési eljárást a Kbt. szabályainak megfelelõen folytatta le, nem követett el jogsértést, a Kbt. 59. § (2)-(5) bekezdésének alkalmazását jogszabály kötelezõen elõírja számára, erre a felhívás 16. pontjában az ajánlattevõk figyelmét felhívta. A Kbt. 59. § (3) bekezdése kimondja, hogy építési beruházásra vonatkozó ajánlatok elbírálása során legfeljebb 10%-os mértékû eltérés esetén egyenértékûnek kell tekintenie az ezen a határon belüli magasabb árra vonatkozó ajánlatot is, és e tekintetben a kérelmezõ és a nyertes ajánlata között 10%-nál kisebb volt az eltérés. Elõadta, hogy a Kbt. 59. § (5) bekezdése szerint egyenértékû ajánlatok esetében elõnyben kell részesíteni azt az ajánlatot, amely környezetbarát védjeggyel rendelkezõ termék használatát tartalmazza. Ezen tényrõl az ajánlattevõnek nyilatkoznia kell, és ezt utólag igazolnia kell. Jelen esetben a környezetbarát védjegy használat értékelésére sor kerülhetett. A kérelmezõ nem nyilatkozott a beépítendõ anyagokat illetõen kifejezett nyilatkozatát nem pótolja az általánosan tett elfogadó nyilatkozat. Álláspontja szerint a kérelmezõt másodikként kellett az ajánlatkérõnek kihirdetnie.<br>
Egyéb érdekeltek közül a DIAMIT Rt. tett észrevételt, melyben elõadta, hogy álláspontja szerint jogszerûen járt el az eljárás során az ajánlatkérõ, és a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdéseinek alkalmazása jogszerûen történt.<br>
A Döntõbizottság D.13/3/2003. számú határozatával ideiglenes intézkedésként a szerzõdés kötését megtiltotta.<br>
A Döntõbizottság a rendelkezésre álló adatok és a felek által tett nyilatkozatok alapján megállapította, hogy a jogorvoslati kérelem az alábbiak szerint megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdése szerint ha több ajánlatnak azonos a (6) bekezdés szerint kiszámított összpontszáma, és azok közül a 35. § (1) bekezdésére vagy az 59. § (4)-(5) bekezdésére tekintettel az ajánlatkérõ nem köteles valamelyiket elõnyben részesíteni, az eljárás nyertese az alacsonyabb ellenértéket tartalmazó ajánlat, azonos ellenérték esetén pedig az az ajánlat, mely a nem egyenlõ értékelési pontszámot kapott részszempontok közül a legmagasabb súlyszámú részszempontra nagyobb értékelési pontszámot kapott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(3) bekezdése szerint az építési beruházásra vonatkozó ajánlatok elbírálása során legfeljebb tízszázalékos mértékû eltérés esetén egyenértékûnek kell tekinteni azt az árra vonatkozó ajánlatot is, amelyben az építési beruházás részét képezõ árubeszerzés értékének ötven százalékát meghaladja a belföldön foglalkoztatottak által elõállított érték, illetve, amelyben az alvállalkozói szerzõdések értékének ötven százalékát meghaladó mértékben kerül sor belföldi székhelyû (lakóhelyû) alvállalkozók igénybevételére.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(4) bekezdése alapján a (2)-(3) bekezdésben meghatározott tartalmú ajánlatok közül azt az ajánlatot kell elõnyben részesíteni, amely alapján a belföldön foglalkoztatottak által elõállított érték a legmagasabb.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(5) bekezdése úgy rendelkezik, hogy abban az esetben, ha a (2)-(4) bekezdésben foglaltak alapján a nyertes ajánlat nem állapítható meg, egyenértékû ajánlatok esetén elõnyben kell részesíteni - ebben a sorrendben - azt az ajánlatot:<br>
a) mely környezetbarát védjegyhasználattal rendelkezõ terméket tartalmaz;<br>
b) amikor az ajánlattevõnek a minõségbiztosítási rendszerét - bármely nemzeti rendszerben akkreditált - tanúsító tanúsította.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(6) bekezdése szerint a (2)-(3) bekezdésben meghatározott - az árura vonatkozó - tényt a gazdasági kamarák által kiállított származási bizonyítvánnyal kell igazolni. Ha az ajánlattételi határidõ lejártáig ez a tény még nem igazolható, az ajánlattevõnek errõl az ajánlatában kell nyilatkoznia, és a tényt utólag igazolnia.<br>
A Diamit Rt. ajánlati ára bruttó 69 998 800 Ft.<br>
A Diamit Rt. ajánlatában az alábbi nyilatkozatokat tette:<br>
"Nyilatkozat a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdés szerint:<br>
A Diamit Építõ, Ipari, Szolgáltató és Befektetési Rt. mint ajánlattevõ nyilatkozza, hogy:<br>
- az árubeszerzéseink 50%-át meghaladja belföldön foglalkoztatottak által elõállított érték, társaságunk kizárólag belföldi lakóhelyû munkavállalókat foglalkoztat, így az általunk elõállított érték 100%-ban belföldinek minõsül."<br>
"Az árubeszerzéseink 50%-át meghaladja a belföldön foglalkoztatottak által elõállított érték, társaságunk kizárólag belföldi lakóhelyû munkavállalókat foglalkoztat, így az általunk elõállított érték 100%-ban belföldinek minõsül."<br>
"Tevékenységünk során - ahol ez lehetséges - környezetbarát védjeggyel ellátott terméket alkalmazunk (tisztító- és mosószerek, kenõanyagok, a magas- és mélyépítés, közmûépítés, földmunkák, építési fõvállalkozás végzése tevékenységekre stb.).<br>
"A természeti és épített környezetvédelmét kiemelten kezeljük, az építési munka során a környezet károsításának elkerülését a mellékletként csatolt környezetvédelmi terv szerint kívánjuk megvalósítani. A fenti célok elérése érdekében 2002. december 20-án a Magyar Szabványügyi Testület auditálta az MSZ EN ISO 14.001:1997 környezetközpontú irányítás rendszerünket, melynek tanúsítványát 2003. év elején vehetjük át."<br>
A kérelmezõ ajánlati ára: bruttó 68 935 500 Ft.<br>
Kérelmezõ ajánlatának 4/3. pontjában a felolvasó lapon az alábbiakat is meghatározta:<br>
"Az ajánlati felhívásban és pályázati dokumentációban meghatározott elõírásokat és a szerzõdés feltételeit tudomásul vesszük, azokat magunkra nézve kötelezõnek ismerjük el, ajánlatunkat azok ismeretében tettük meg.<br>
Kérelmezõ ajánlatában csatolta minõségirányítási rendszerének auditálásáról szóló tanúsítványt, mely szerint az megfelel az ISO 9100:2100 szabvány követelményeinek. A tanúsítás kiterjed a magas- és mélyépítés, közmûépítés, földmunkák végzése tevékenységekre. A tanúsítvány 2005. május 28-ig érvényes.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének elsõ mondata alapján az ajánlatkérõ az ajánlatokat a felhívásban általa meghatározott két lehetséges értékelési szempont (legalacsonyabb összegû ellenszolgáltatás vagy az összességében legelõnyösebb ajánlat) közül az általa választott szerint bírálja el. A Kbt. 55. § (6) bekezdés második mondata a két értékelési szempont közül csak az összességében legelõnyösebb ajánlat bírálati szempont értékelésének szabályait rögzíti, és nem tartalmaz rendelkezést a legalacsonyabb összegû ellenszolgáltatás bírálati szempont értékelésére.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés második mondatától kezdõdõ szövege szerint az az ajánlat az összességében legelõnyösebb, amelynek az összpontszáma a legnagyobb vagy amelyet az egyenértékû (azonos összpontszámú) ajánlatok közül a Kbt. 35. § (1) bekezdése vagy az 59. § (4)-(5) bekezdései alapján elõnyben kell részesíteni. A Kbt. e rendelkezése két feltételt határoz meg egyidejûleg. Egyrészrõl csak az összességében legelõnyösebb ajánlat értékelésére tartalmaz rendelkezéseket, másrészrõl kimondja, hogy a legnagyobb pontszámú ajánlat az összességében legelõnyösebb vagy egyenértékû (azonos összpontszámú) ajánlatok közül az, amelyet elõnyben kell részesíteni. A Kbt. 55. § (6) bekezdésének ezen szövegrésze már csak az összességében legelõnyösebb ajánlat értékelésére határoz meg szabályokat. E szabályok egyike a Kbt. 59. § (2)-(3) bekezdések rendelkezéseinek alkalmazását írja elõ.<br>
Tekintettel arra, hogy az elõnyben részesítési szabályok alkalmazására vonatkozó rendelkezések az ajánlatok értékelésének csak az összességében legelõnyösebb ajánlat bírálati szempont szerinti eljárás feltételei között szerepel, így az más bírálati szempont esetén nem alkalmazható. Ennek alapján az elõnyben részesítési szabály nem alkalmazható a legalacsonyabb összegû ellenszolgáltatás bírálati szempont szerinti értékelés során.<br>
Ezzel összhangban a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(7) bekezdése arról rendelkezik, hogy ha több ajánlatnak azonos az összpontszáma és közülük nem kell a Kbt. 35. § (1) vagy az 59. § (4)-(5) bekezdései szerint valamelyiket elõnyben részesíteni, akkor mi a nyertes ajánlat kiválasztásának módja. Az ajánlatok pontszámot csak az összességében legelõnyösebb ajánlat bírálati szempont szerinti értékelés során kapnak, így azonos összpontszám a legalacsonyabb ajánlati ár bírálati szempont alkalmazása során nem merülhet fel. Elõbbiek miatt a legalacsonyabb összegû ellenszolgáltatás bírálati szempont esetében kizárt a Kbt. 59. § (2)-(5) bekezdés szerinti elõnyben részesítési szabályainak alkalmazása.<br>
Az a tény, hogy az ajánlati felhívásban utalás történt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdéseinek alkalmazására, nem alapozza meg az ajánlatkérõ eljárását. A fent kifejtettek alapján ugyanis a Kbt. 55. § (6)-(7) bekezdései teremtik meg az alkalmazhatóság jogi kereteit, azok pedig kizárják a Kbt. 59. § (2)-(5) bekezdés tényleges alkalmazásának lehetõségét a legalacsonyabb összegû ellenszolgáltatás bírálati szemponttal összefüggésben.<br>
Jelen közbeszerzési eljárásban a legalacsonyabb összegû ellenszolgáltatás bírálati szempontot választotta ajánlatkérõ, ám az ajánlatok elbírálása során alkalmazta a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2)-(5) bekezdéseinek rendelkezéseit is.<br>
Az elõzõekben kifejtettek alapján ajánlatkérõ ezen eljárása nem felelt meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezéseinek, így ajánlatkérõ megsértette a Kbt. 55. § (6) bekezdésében meghatározottakat.<br>
Ajánlatkérõ értékelési eljárása alapján - melynek jogsértõ voltát a Döntõbizottság az elõzõekben megállapította - nem a legalacsonyabb összegû ellenszolgáltatást megajánló érvényes ajánlat lett a közbeszerzési eljárás nyertese annak ellenére, hogy a bírálati szempont a legalacsonyabb összegû ellenszolgáltatás volt, ezért ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését is, így a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság a jelen közbeszerzési eljárásban megállapította, hogy személyi bírság alkalmazására jelen eljárásban nincs lehetõség, tekintettel arra, hogy az eljárást lezáró döntést testület hozta.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak kalkulált értékét, az ajánlatkérõnek, illetve a lebonyolítónak az eljárást segítõ együttmûködõ magatartást.<br>
Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg, és azt, hogy az eljárást lezáró döntés megsemmisítése által a jogsérelem reparálható, valamint értékelte a Döntõbizottság azt is, hogy a jelen eljárásban kiszabható bírság 1 000 000 Ft-tól a jelen beszerzés kalkulált értékének 30%-áig terjedhet. Ennek alapján a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni. Ennek alapján ajánlatkérõvel mint jogi személlyel szemben 1 000 000 Ft, azaz egymillió forint bírság kiszabása arányban áll a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 10.<br>
<br>
Dr. Nagy László Gábor s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>