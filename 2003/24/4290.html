<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4290)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.125/7/2003.<br>
<br>
Tárgy: a Top Cop Security Rt. jogorvoslati kérelme a Semmelweis Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Top Cop Security Rt. (2030 Érd, Zrínyi u. 3/D., képviseli: dr. Solti Szabolcs ügyvéd, 1136 Budapest, Tátra u. 6. I. em. 6., a továbbiakban: kérelmezõ) jogorvoslati kérelmét, melyet a Semmelweis Egyetem (1085 Budapest, Rökk Szilárd u. 13., képviselik: dr. Salamonné Bódis Enikõ és dr. Salamon Ferenc ügyvédek, 1012 Budapest, Vérmezõ út 14., a továbbiakban: ajánlatkérõ) "II. Sz. Belgyógyászati Klinika technikai eszközökkel támogatott élõerõs vagyonvédelmi szolgáltatása 3 éves idõtartamra 2 fõ folyamatos szolgálattal" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ felhívást jelentetett meg a Közbeszerzési Értesítõ 2002. december 11-i, 50. számában nyílt eljárás megindítására a rendelkezõ részben megjelölt beszerzés tárgyában 9928/2002. sz. alatt.<br>
A felhívás 15. b) pontja szerint a szerzõdéskötés idõpontja: az eredményhirdetést követõ 15. nap, amennyiben ez a nap nem munkanap, akkor az ezt követõ elsõ munkanap.<br>
A 16. g) pont elõírta, hogy ajánlattevõ csatolja a tevékenységre vonatkozó szolgáltatási és általános felelõsségbiztosítását, melynek valamennyi eseményfajta vonatkozásában limithatára 5 millió forint fölött van, valamint a 16. l) pont elõírta az ajánlattevõ nyilatkozatát arra vonatkozóan, hogy a dokumentációhoz csatolt mintaszerzõdést elfogadja.<br>
A 16. m) pont szerint ha az ajánlatkérõ az eredményhirdetéskor a második legkedvezõbbnek minõsített ajánlattevõt is meghatározta, az eljárás nyertesének visszalépése esetén ezzel köt szerzõdést.<br>
Az ajánlatkérõ dokumentációt is készített. Ebben a II. fejezet II. 9. pont elõírta azt, hogy az ajánlattevõ csatolja a tevékenységére vonatkozó szolgáltatási (szakmai) és általános felelõsségbiztosításának másolatát, és 30 napnál nem régebbi - a biztosító által kiadott - igazolását eredetiben vagy közjegyzõ által hitelesítve arról, hogy szolgáltatási és általános felelõsségbiztosítása érvényes.<br>
A VI. fejezet mintaszerzõdést tartalmazott, amelynek III. 5. pontja elõírta, hogy a megkötött általános felelõsségbiztosításról és szolgáltatási felelõsségbiztosításról szóló biztosítási kötvény a szerzõdés 2. sz. mellékletét képezi.<br>
Kérelmezõ 2003. január 10-én arról kért tájékoztatást ajánlatkérõtõl, hogy az ajánlathoz csatolandó biztosítói igazolás elfogadható-e a biztosítási szerzõdéshez kapcsolódó kötvény helyett, mivel azt a 2003. évre vonatkozóan az AXA Biztosító Rt. várhatóan január 24-ére bocsátja rendelkezésére. A biztosítóintézet hivatalos igazolást állított ki cégük részére a biztosítás meglétérõl, a biztosítási díj befizetésérõl, amely okirat tartalmazza a kötvényen szereplõ valamennyi adatot és információt, beleértve az egyes eseményfajták kárlimiteit is.<br>
Az ajánlatkérõ válaszában úgy nyilatkozott, hogy a biztosítási kötvény megszerzéséig a biztosító intézet teljes körû, hivatalos igazolását is elfogadja a pályázati anyagokban, de csak eredeti vagy közjegyzõ által hitelesített formában.<br>
Az ajánlattételi és egyben bontási határidõre, 2003. január 22-ére a kérelmezõn kívül a Kövéd Kft., a CBA Kft., a Villám Holding Rt., a Special Kft., a Strázsa-Véd Kft., az Árgus-Security Kft., az Aramis 98 Kft., a Herkules-94 Õr-Véd Kft. és a Bross Rt. nyújtott be ajánlatot.<br>
Az ajánlatok értékelése során ajánlatkérõ öt ajánlatot érvénytelenné nyilvánított. Az érvényes ajánlatokat ajánlatkérõ elbírálta, és a 2003. február 6-án tartott eredményhirdetésen nyertesnek a kérelmezõ ajánlatát, az ezt követõ második legkedvezõbbnek a Herkules-94 Õr-Véd Kft. ajánlatát hirdette ki.<br>
Az ajánlatkérõ 2003. február 13-án kelt levelében felhívta kérelmezõt, hogy a közbeszerzési eljárás szerzõdéskötéséhez az általános és szakmai felelõsségbiztosítási kötvények másolatait a szerzõdéskötés február 20-i idõpontjáig csatolja, mivel ezek a kérelmezõ által is elfogadott mintaszerzõdés részei, mellékletei. Felhívta a kérelmezõ figyelmét, hogy a kötvények hiányában a szerzõdéskötés a kérelmezõ érdekkörében felmerült okból hiúsul meg.<br>
Kérelmezõ válaszlevelében arra hivatkozott, hogy cégük érvényes, a követelményeknek megfelelõ általános és szakmai felelõsségbiztosítással rendelkezik, amelyet pályázati anyagaikban a biztosítóintézet hivatalos és eredetiben csatolt okiratával igazoltak. Ajánlatkérõ január 14-én kelt faxában tájékoztatta õket arról, hogy a biztosítási kötvény megérkezéséig a biztosítóintézet hivatalos igazolását is elfogadják.<br>
Az ajánlatkérõi dokumentációban található és cégük által is elfogadott mintaszerzõdés mellékletében valóban megjelölésre kerül a biztosítási kötvény másolata. Ezzel kapcsolatban felhívják ajánlatkérõ figyelmét arra, hogy sem a szerzõdés, sem pedig a dokumentáció nem határozza meg, hogy a kérdéses mellékletet hogyan és mikor kell a szerzõdéshez csatolni. Úgy gondolják, hogy sem a jogszabályi logika, sem annak alapvetõ rendelkezései, a rugalmas üzleti etika pedig végképp nem támaszt akadályt, hogy a kötvény kézhezvételéig a biztosítóintézet hivatalos - a kötvény helyettesítésére alkalmas - okirata képezze a szerzõdés mellékletét.<br>
Ezt követõen - ajánlatkérõt elõzetesen értesítve - a kérelmezõ a szerzõdést négy példányban 2003. február 20-án egyoldalúan aláírta. Az ajánlatkérõ által ekkor felvett "Emlékeztetõ" ezt a tényt rögzítette, valamint azt is, hogy a szerzõdés aláírásakor a biztosítási kötvény másolatát a Top Cop Rt. nem csatolta, csak a biztosító által 2003. január 17. napján keltezett egyoldalas igazolást.<br>
Ajánlatkérõ megkeresésére az AXA Biztosító Rt. 2003. február 25-én kelt faxon küldött levelében közölte, hogy a kérelmezõ részére kiállított - 2003. január 17-i - igazolás az általa beterjesztett ajánlat alapján készült, azonban az elfogadott és megküldött szerzõdés az ajánlattól eltér. A levél tartalmazta a szerzõdés lényeges paraméterei között a biztosítási fedezetet és kombinált limitként 60 000 000 Ft-ot jelölt meg, továbbá azt, hogy a biztosítói nyilatkozat a biztosítási kötvény kibocsátásáig annak igazolására és helyettesítésére alkalmas.<br>
Az ajánlatkérõ 2003. február 25-i levelében értesítette a kérelmezõt, hogy a biztosítási kötvények csatolásának elmaradása miatt nem jogosult a megbízási szerzõdést a mintaszerzõdéstõl eltérõ tartalommal kérelmezõvel megkötni. Közölte továbbá, hogy a kérelmezõnek felróható okból történt szerzõdéskötés meghiúsulásra tekintettel a második legkedvezõbb ajánlattevõvel köti meg a szerzõdést.<br>
Ajánlatkérõ a szerzõdést a Herkules-94 Õr-Véd Kft.-vel 2003. március 6-án megkötötte.<br>
A kérelmezõ 2003. március 12-én jogorvoslati kérelmet nyújtott be a Döntõbizottsághoz. Kérte, hogy a Döntõbizottság állapítson meg jogsértést és semmisítse meg az ajánlatkérõ 2003. február 25-én kelt döntését, amelyben a társaságukkal történõ szerzõdéskötést megtagadta.<br>
Amennyiben az ajánlatkérõ a második helyezett ajánlattevõvel szerzõdést kötött, állapítsa meg ennek jogszerûtlenségét, mivel az ajánlati felhívás 16. m) alpontja alapján kizárólag cége visszalépése esetén teszi lehetõvé a szerzõdéskötést. Szabjon ki közbeszerzési bírságot, valamint kötelezze a jogsértõ ajánlatkérõt az eljárási díj és a költségek megfizetésére.<br>
Elõadta, hogy az elõírt biztosítási jogviszonnyal rendelkezett, amelyet a biztosító mind az ajánlat benyújtásához, mind az ajánlatkérõ megkeresésére teljeskörûen igazolt.<br>
Elismerte, hogy a biztosítási kötvényt a szerzõdés mellékleteként nem csatolta, mivel azt a biztosító a szerzõdés megkötéséig nem állította ki, azonban ez a körülmény nem jelenti azt, hogy cége a pályázati kiírásban megkövetelt biztosítási jogviszonnyal nem rendelkezett volna. Különösen érthetetlen az ajánlatkérõ döntése annak fényében, hogy cége kifejezetten a kötvény hiánya miatt megkereste az egyetemet, amely írásban elfogadta a biztosító teljes körû igazolását a kötvény helyett, és társaságuk ezen elõzmények után nyerte meg a közbeszerzési eljárást.<br>
Mivel a közbeszerzési törvény 73. §-a alapján az ajánlatkérõ a pályázati eljárásban foglaltakhoz képest a szerzõdéskötésre nem állapíthat meg többletkötelezettségeket, az ajánlatkérõ döntését jogszerûtlennek tartja.<br>
Hangsúlyozta továbbá, hogy az ajánlatkérõ a szerzõdés aláírását nem arra hivatkozva tagadta meg, hogy nem rendelkezik a pályázati feltételeknek megfelelõ biztosítási jogviszonnyal - sõt a jogviszony meglétének igazolására az AXA Biztosító Rt.-t külön megkereste, amely a biztosítás fennálltát igazolta -, hanem kizárólag arra hivatkozott, hogy cége a még ki nem állított biztosítási kötvényt nem csatolta.<br>
Az ajánlatkérõ írásbeli észrevételében a kérelem elutasítását kérte. Elõadta, hogy a kérelmezõnek a dokumentáció áttanulmányozása után meg kellett ismernie a szerzõdéskötés feltételeit is, és tudomásul kellett vennie, hogy a szerzõdés elválaszthatatlan részét képezõ mellékleteként a szerzõdéskötéshez milyen okiratokat kell csatolnia.<br>
A mintaszerzõdés mellékleteként megjelölt biztosítási kötvény a szerzõdés elválaszthatatlan részét képezi. Az ajánlati felhívás 16. l) pontjában külön nyilatkozatot kértek az ajánlattevõtõl a mintaszerzõdés elfogadásáról.<br>
Ajánlattevõ a kérelmezõ által csatolt - 2003. január 17. napján kelt - biztosítói igazolást a közbeszerzési eljárás ezen szakaszában a szolgáltatási és általános felelõsségbiztosítás meglétének tanúsítására (igen magas, 200 millió Ft/év) elfogadta, figyelemmel arra is, hogy az ajánlattevõ jelezte, hogy a biztosítási kötvényt a biztosítóintézet január 24-re fogja rendelkezésére bocsátani, tehát a szerzõdéskötés idõpontjára, február 21-re csatolni tudja azt.<br>
A kérelmezõ a közbeszerzési eljárásban nyertes lett, ezért a szerzõdéskötés esedékes idõpontjára ajánlatkérõ kérte a biztosítási kötvény csatolását. Kérelmezõ ezt a megadott idõre csatolni nem tudta. Az újabb biztosítói igazolás tartalmazta, hogy az az ajánlatba csatolt igazolástól eltér (jóval alacsonyabb, kombinált limit 60 millió Ft/év), ezt a kérelmezõ jogorvoslati kérelmében nem említette.<br>
Az ajánlatába csatolt január 17-i igazolás a kérelmezõ ajánlata alapján került kiállításra, a biztosító azonban attól eltérõ feltételekkel kötötte meg a biztosítási szerzõdést 2003. február 25-én.<br>
A szerzõdéshez a biztosítási kötvény mellékletként való csatolását azért tartotta szükségesnek ajánlatkérõ, mert a közbeszerzés tárgya vagyonvédelmi szolgáltatás, amely rendeltetése a különféle káresemények megakadályozása. A szerzõdéshez szorosan hozzá tartozó kérdés a kár telepítésének a szabálya, hogy káresemény bekövetkezése esetén milyen eljárási rendben, hogyan biztosítható a reparáció. A biztosító második igazolás az ajánlatba csatolt igazolástól eltér, lényegesen szûkebb tartalmú.<br>
A kérelmezõ 2002. december 27-én vásárolta meg a dokumentációt, tehát több mint 50 nap állt rendelkezésére a biztosítási kötvény beszerzéséhez.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése értelmében a szerzõdést a felhívás és a dokumentáció tartalmának megfelelõen kell megkötni. A kiírás szerint a biztosítási kötvény a megkötendõ szerzõdés melléklete, a kötvény tartalma tehát a szerzõdés része. A melléklet csatolásának elmaradása tehát azt jelenti, hogy az ajánlattevõ más tartalmú szerzõdést kívánt kötni, ezért ajánlatkérõ a szerzõdéskötést a kérelmezõ hibájából meghiúsultnak tekintette.<br>
A 2003. április 4-én megtartott tárgyaláson ajánlatkérõ szóban elõadta azt, hogy a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdésére hivatkozással mentesült a kérelmezõvel megkötendõ szerzõdéstõl. Ettõl függetlenül a közbeszerzési eljárás eredményes volt, tehát a második legjobb ajánlattevõt kellett felhívnia a szerzõdés megkötésére.<br>
Ajánlatkérõ álláspontja szerint amennyiben a szerzõdést a kiírástól eltérõ feltételekkel megköti, az egyrészt sértette volna az eljárás tisztaságát, másrészt a többi ajánlattevõ érdekeit.<br>
Egyéb érdekeltként a Strázsa-Véd Kft. tett szóbeli észrevételt a 2003. április 4-én megtartott tárgyaláson, mely szerint ajánlatkérõ a biztosítási feltételek meghatározásánál, illetve elfogadásánál nem egyértelmûen járt el.<br>
A Döntõbizottság a jogorvoslati kérelmet az alábbiak szerint elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése alapján eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. Ha az ajánlatkérõ lehetõvé tette a közbeszerzés egy részére történõ ajánlattételt, a részek tekintetében nyertesekkel kell szerzõdést kötni. E szerzõdés szükség esetén az ajánlatoknak, illetve a felhívásnak megfelelõen tartalmazhatja az ajánlattevõként szerzõdést kötõk közötti együttmûködés feltételeit is.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdése alapján az ajánlatkérõ az 59. § (1) bekezdése szerinti szervezettel (személlyel) szemben csak abban az esetben mentesül a szerzõdés megkötésének kötelezettsége alól, ha az eredményhirdetést követõen - általa elõre nem látható ok következtében - beállott körülmény miatt a szerzõdés megkötésére vagy teljesítésére nem képes.<br>
Az ajánlatkérõ a felhívásban és a dokumentációban elõírta, hogy az ajánlathoz csatolni kell a tevékenységre vonatkozó szolgáltatási és általános felelõsségbiztosítás másolatát, valamint a biztosító igazolását arról, hogy ezek az ajánlattétel idõpontjában érvényesek.<br>
A kérelmezõ - a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>(1) bekezdés szerinti - tájékoztatás kérésére adott válaszában az ajánlatkérõ lehetõvé tette, hogy a biztosítási kötvény megszerzéséig elegendõ a biztosító teljes körû igazolásának csatolása a pályázati anyagokban.<br>
A dokumentáció meghatározta a részletes szerzõdési feltételeket és elõírta, hogy a biztosítási kötvény a szerzõdés 2. sz. mellékletét képezi. A felhívás szerint a dokumentáció szerinti mintaszerzõdés elfogadásáról az ajánlatban nyilatkoznia kellett az ajánlattevõknek.<br>
A kérelmezõ ajánlatának 34. oldalán csatolta az AXA Biztosító Rt. igazolását a következõ kárlimitekre és kiterjesztésekre vonatkozóan:<br>
- 200 millió Ft/év, az általános, valamint tevékenységi szolgáltatási felelõsségre (évente max. 8 káresemény, 30 millió Ft/káresemény),<br>
- 15 millió Ft/kár/év tárgyak elvesztésébõl adódó károkra,<br>
- 100 millió Ft/év, a biztosított személyzet mulasztásának felróható betörés-, lopás- és rabláskárokra.<br>
Az igazolás tartalmazta, hogy a biztosítási kötvény nem került még kibocsátásra.<br>
Az ajánlat 59. oldalán kérelmezõ úgy nyilatkozott, hogy nyertessége esetén a szerzõdés hatálya alatt biztosítási szerzõdését nem kívánja oly módon módosítani, hogy annak limitértékei csökkenjenek.<br>
A kérelmezõ nyilatkozott az ajánlati dokumentációban foglalt mintaszerzõdés elfogadásáról is.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdés elõírja, hogy az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdés elsõ mondata szerint eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni.<br>
Az ajánlati felhívás 15. b) pontja alapján a 2003. február 21-én esedékes szerzõdéskötés idõpontjáig a kérelmezõ nem csatolta a biztosítási kötvényt. A biztosító ajánlatkérõ megkeresésére 2003. február 25-én úgy nyilatkozott, hogy a kérelmezõvel megkötött biztosítási szerzõdés paraméterei a következõk:<br>
- biztosítási fedezet: általános felelõsség<br>
- kombinált limit: 60 millió Ft<br>
A biztosító nyilatkozata szerint az irat a biztosítási kötvény kibocsátásáig annak igazolására alkalmas.<br>
Megállapítható, hogy az ajánlatba csatolt biztosítói igazolás limitértékei és kiterjesztései - kérelmezõ az 59. oldalon található csökkenést kizáró nyilatkozata ellenére - a biztosító és a kérelmezõ között létrejött biztosítási szerzõdésben szûkítõ értelemben módosultak. Az ajánlatkérõ nem köthette meg a szerzõdést, mivel egyrészt a biztosítási kötvényt kérelmezõ nem csatolta a felhívás szerinti határidõre, másrészt a 2003. február 25-én birtokába került kötvényt helyettesítõ biztosítói nyilatkozat tartalmából értesült arról, hogy az eltér az ajánlatba csatolt igazolástól. Így joggal hivatkozhatott a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(3) bekezdésére, miszerint mentesül a szerzõdés megkötése alól, ha az eredményhirdetést követõen - általa elõre nem látható ok következtében beállott körülmény miatt a szerzõdés megkötésére vagy teljesítésére nem képes. Ajánlatkérõ jelen esetben a kérelmezõ mulasztását nem láthatta elõre. A mulasztás miatt viszont a Kbt. 62. § (1) bekezdésében meghatározottak szerint nem volt jogosult szerzõdést megkötni a nyertes ajánlattevõvel, mivel a szerzõdést a dokumentáció és az ajánlat tartalmának megfelelõen kell megkötni a feleknek. Ajánlatkérõ nyilatkozata szerint kizárólag a pályázati anyagban tette lehetõvé, hogy kérelmezõ mindössze a biztosító igazolását csatolja.<br>
A Döntõbizottság megalapozatlannak tartja kérelmezõ azon hivatkozását, hogy ajánlatkérõ a pályázati kiíráshoz viszonyítva többletkötelezettséget állapított meg a szerzõdéskötéshez, hiszen ajánlatkérõ egyértelmûen rögzítette a dokumentáció VI. fejezet III. 5. pontjában azt, hogy a megkötött általános felelõsségbiztosításról és szolgáltatási felelõsségbiztosításról szóló kötvény a szerzõdés 2. sz. mellékletét képezi.<br>
A Döntõbizottság álláspontja szerint nem járt el jogszerûtlenül ajánlatkérõ, amikor a szerzõdést a kihirdetett második legkedvezõbb ajánlattevõvel kötötte meg. A Kbt. rendelkezései alapján ajánlatkérõt az eredményes közbeszerzési eljárás lezárásaként szerzõdéskötési kötelezettség terheli. Alapesetként ezen kötelezettség a közbeszerzési eljárásban nyertesnek kihirdetett ajánlattevõ irányában áll fenn, azonban a törvény biztosítja annak lehetõségét, hogy a nyertesnek kihirdetett ajánlattevõvel való szerzõdéskötés kötelezettsége alól mentesüljön ajánlatkérõ. Ilyen esetekben pedig - amennyiben ajánlatkérõ a második legkedvezõbb ajánlattevõt is megjelölte - ajánlatkérõ az általa megnevezett második helyezettel jogosult az eljárást lezáró szerzõdést megkötni.<br>
A kérelmezõ - biztosítói igazolás szerinti tartalmú - biztosítóval kötött szerzõdése az ajánlathoz képest módosításnak minõsül, az ajánlatkérõ akkor járt volna el jogsértõen, ha ezt figyelmen kívül hagyva köt szerzõdést kérelmezõvel.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 10.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>