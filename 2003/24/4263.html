<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (4263)
</b></h2><FONT size=3><i><u></i></u><br>
<br>
12.K.32.346/2002/10.<br>
<br>
A Fõvárosi Bíróság, a dr. Várhelyi Attila ügyvéd (8400 Ajka, József Attila u. 23. II/8.) által képviselt Ajka Város Önkormányzata (8400 Ajka, Szabadság tér 12.) felperes által, a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen, a dr. Hargitai László ügyvéd (1114 Budapest, Bartók B. u. 15/B. I/5.) által képviselt MEDLINES Kft. (2314 Halásztelek, Óvoda u. 7.) felperesi beavatkozó és a dr. Berta Hubert ügyvéd (1054 Budapest, Alkotmány u. 10.) által képviselt Mertronik Hungária Kft. (1013 Budapest, Döbrentei tér 1.) alperesi beavatkozó részvételével  - közbeszerzési ügyben hozott - közigazgatási határozat felülvizsgálata iránt indított perében, valamint az ugyanezen felek között ugyanezen tárgyban indult és ide egyesített 12.K.32.346/2002. számú perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A le nem rótt kereseti illetéket az állam viseli.<br>
Kötelezi a bíróság a felperest, hogy 15 napon belül fizessen meg alperesnek 30 000 (harmincezer) Ft-ot, az alperesi beavatkozónak 20 000 (húszezer) Ft-ot perköltségként.<br>
Az ítélet ellen a kézbesítéstõl számított 8 napon belül a Legfelsõbb Bírósághoz lehet fellebbezni. A fellebbezést 6 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg.<br>
Felperes mint ajánlatkérõ a Közbeszerzési Értesítõ 2000. szeptember 20-i számában nyílt eljárást hirdetett a Magyar Imre Kórház, Ajka részére aneszteziológiai és intenzív terápiás berendezések beszerzésére. A beérkezett 18 ajánlattevõt felperes hiánypótlásra hívta fel. Alperesi beavatkozó jogorvoslati kérelemmel élt a felperesi döntéssel szemben. Álláspontja szerint felperes olyan pályázatok részére is lehetõséget biztosított a hiánypótlásra, amelynek hiánya a jogszabályok értelmében nem pótolható.<br>
Az alperes 2000. december 19-én kelt D.598/15/2000. számú határozatával megállapította, hogy az ajánlatkérõ megsértette a közbeszerzésrõl szóló 1995. évi XL. törvény - <a href="http://net.jogtar.hu/jr/gen/getdoc.cgi?docid=99500040.tv#43">Kbt. - 43. </a>§ (4) bekezdését, ezért az ajánlatkérõ döntéseit a hiánypótlási lehetõség biztosításáig visszamenõ hatállyal megsemmisítette. A határozat alapján felperes a nyílt közbeszerzési eljárást eredménytelennek nyilvánította és a Közbeszerzési Értesítõ 2001. január 31-i számában tárgyalásos gyorsított eljárás lefolytatására irányuló részvételi felhívást tett közzé.<br>
Idõközben alperes alperesi beavatkozó kérelmére a 2001. február 8-án kelt D.598/19/2000. számú határozatával a D.598/15/2000. számú határozatát kiegészítette a következõkkel:<br>
"Megállapítja, hogy ajánlatkérõ megsértette a közbeszerzésrõl szóló 1995. évi XL. törvény 43. § (4) bekezdését, ezért - a Physio-Control Hungária Kft. (késõbbi nevén Mertronik Hungária Kft.), az Anamed Kft. és a Medial Kft.-re vonatkozó döntés kivételével - az ajánlatkérõ döntéseit a hiánypótlási lehetõség biztosításáig visszamenõ hatállyal megsemmisíti."<br>
Idõközben felperes lefolytatta a tárgyalásos közbeszerzési eljárást, és azt a jogszabályi elõírásoknak megfelelõen lezárta. Ezért alperesi beavatkozó ismételten jogorvoslati kérelemmel fordult alperes felé, melyben sérelmezte a tárgyalásos eljárás megindítását. Véleménye szerint felperesnek nem volt joga újabb közbeszerzési eljárás indítására, hiszen a nyílt eljárás során legalább három ajánlat érvényes volt, köztük a saját ajánlata is. Kérte a jogsértés megállapítását és a nyílt közbeszerzési eljárás eredménytelenségére vonatkozó döntés megsemmisítését, és ideiglenes intézkedésként kérte a tárgyalásos eljárás felfüggesztését.<br>
Alperes 2001. február 16-án kelt D.56/9/2001. számú határozatával elutasította alperesi beavatkozó kérelmét. Határozatának indokolásában kifejtette, hogy "ajánlattevõ jogszerûen döntött úgy, hogy a megismételt döntésével nem ad lehetõséget a hiányok pótlására, és ezáltal valamennyi ajánlat hiányos maradt. A hiányok megmaradása folytán valamennyi ajánlat érvénytelen volt, így a nyílt közbeszerzési eljárás eredménytelenné nyilvánítása is jogszerû döntés volt ajánlatkérõ részérõl."<br>
Alperesi beavatkozó keresettel élt a határozattal szemben, fenntartva a jogorvoslati kérelmében foglaltakat. A Fõvárosi Bíróság 2001. szeptember 21. napján kelt 13.K.31.157/2001/6. számú ítéletével az alperes D.56/9/2001. számú határozatát hatályon kívül helyezte és alperest új eljárás lefolytatására kötelezte. Indokolásában kifejtette, hogy "a hiánypótlás biztosítását követõen az ajánlatkérõ már nincs abban a helyzetben, hogy e döntésétõl utóbb elálljon, a jogszerû hiánypótlás folytán rendelkezésre álló ajánlatot az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(4) bekezdése alapján el kellett volna bírálnia. Ezért a 2001. január 15-i eredményhirdetési jegzõkönyvben foglalt okból történõ eredménytelenné nyilvánítás a D.598/15/2000. számú határozat téves értelmezésén alapult, ezért ez az ajánlatkérõi döntés jogszabálysértõ volt."<br>
Alperesi fellebbezés folytán lefolytatott másodfokú eljárásban az elsõ fokú ítéletet a Legfelsõbb Bíróság 2002. április 16-án kelt Kf.III.38.079/2001/4. számú ítéletével helybenhagyta.<br>
A jogerõs bírósági ítélet folytán megismételt közigazgatási eljárás során alperes 2002. július 25-én kelt D.368/12/2002. számú határozatával alperesi beavatkozó jogorvoslati kérelmének részben helyt adott, és megállapította, hogy ajánlatkérõ megsértette a közbeszerzésrõl szóló 1995. évi XL. törvény - <a href="http://net.jogtar.hu/jr/gen/getdoc.cgi?docid=99500040.tv#55">Kbt. - 55. </a>§ (4) bekezdését, a 60. § (1) bekezdés b) pontját és a 70. § (1) bekezdés a) pontját. Ezért a Kbt. 88. § (1) bekezdés f) pontja értelmében 1 000 000 Ft bírságot szabott ki ajánlatkérõ terhére.<br>
A felperes a határozat ellen - a törvényes határidõn belül - keresettel élt, és kérte a határozat felülvizsgálatát és a felülvizsgálat eredményeképpen a bírságot kiszabó részében a határozat megváltoztatását. Keresetében elõadta, hogy alperes hiányosan tárta fel a tényállást az eljárás során, így megalapozatlanul jutott arra a következtetésre, hogy felperessel szemben a bírság kiszabása indokolt. Álláspontja szerint a törvény értelmében - a 2002. január 1. módosítás elõtti állapot szerint - alperesnek mérlegelési joga van arra nézve, hogy alkalmazza-e, és ha igen, milyen mértékben a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerinti szankciót. Felperesi álláspont szerint a szankció mellõzése többek között azért is indokolt a perbeli esetben, mert a felperesi döntés az alperes D.598/15/2000. számú határozatán alapult, mely részben hibás volt, hiszen a rendelkezõ rész és az indokolás eltérõ értelmezésre adott lehetõséget. Álláspontja szerint alperes ennek jogkövetkezményeit nem háríthatja vissza felperesre. A késõbbi kiegészítõ határozat pedig már a megindult tárgyalásos eljárás során született meg.<br>
Alperes nyilatkozatában elõadta, hogy a megtámadott határozat nem jogsértõ, az a Fõvárosi Bíróság ítéletén alapult, rnelyben a bíróság kötelezõen elõírta alperesnek a bírság kiszabása iránti intézkedés megtételét. Elõadta továbbá, hogy az államigazgatási eljárás általános szabályairól szóló 1957. évi IV. törvény - Áe. - 73. § (3) bekezdése értelmében az alperest kötik a bíróság rendelkezései és indokolása, a megismételt eljárás során köteles azokat figyelembe venni. Mindezekre tekintettel kérte a kereset elutasítását.<br>
A bíróság a Pp. 54. § értelmében tájékoztatta a közbeszerzési eljárásban pályázatot benyújtott ajánlattevõket a beavatkozás lehetõségérõl.<br>
Az elsõ szóbeli tárgyaláson a Physio-Control Hungária Kft. - idõközben névváltozás folytán Mertronik Hungária Kft. - bejelentette, hogy az alperes pernyertessége érdekében a perbe be kíván avatkozni, és kérte az alperesi határozat helybenhagyását.<br>
Elõadta, hogy felperes döntése jogszabálysértõ volt, függetlenül attól, hogy az az alperes elsõ határozatán alapult-e vagy sem. Egyébként is felperes tévesen értelmezte alperes határozatát, melyet a bíróság ítéletével meg is állapított. Sérelmezte továbbá, hogy a tendert egy olyan pályázó nyerte meg, akinek az eredeti közbeszerzési eljárás során nem volt érvényes ajánlata, míg a saját ajánlatukat a bírósági ítélet hiánypótoltatható ajánlatnak minõsítette. A fentiekre tekintettel a kiszabott bírság nem tekinthetõ eltúlzottnak.<br>
Alperes a szóbeli tárgyalás folyamán elõadta, hogy jogszerûen szabta ki a bírságot a felperes terhére, miután a felperesi jogsértés tényét megállapította. A 2002. január 1. napja elõtt hatályos <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében a bírság kiszabásánál nincs szükség további feltétel fennállására, elegendõ a jogsértés megállapítása. Rámutatott továbbá, hogy a törvény kijelentõ módot alkalmaz - "bírságot szab ki" - szemben a többi jogkövetkezmény feltételes módban való megfogalmazásával. Észrevételében alperes rámutatott arra a tényre is, hogy erõsen megkérdõjelezhetõ felperes jóhiszemûsége. Az alperes nem vitatta, hogy az elsõ, D.598/15/2000. számú határozatnak voltak formai hibái, azonban az indokolása megfelelõ segítséget nyújtott a felperesnek a helyes eljárás lefolytatására. Ezt felperes nem kellõ súllyal vette figyelembe.<br>
A közbeszerzési eljárás bonyolítója, a Medlines Kft. is bejelentette, hogy felperes pernyertessége érdekében a perbe be kíván avatkozni. Indokolásában csatlakozott felperesi indokoláshoz.<br>
A bíróság megállapította, hogy a felperes keresete az alábbiak szerint nem megalapozott.<br>
A közbeszerzési eljárásról szóló 1995 évi XL. törvény (továbbiakban <a href="http://net.jogtar.hu/jr/gen/getdoc.cgi?docid=99500040.tv#88">Kbt.) 88. §</a> (1) bekezdés f) pontjának 2002. január 1-je elõtt hatályos rendelkezése szerint a bizottság határozatában bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának 2002. január 1-je után hatályos szövege pedig úgy szól, hogy: "A bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
Amelyet ugyanezen szakasz (5) bekezdése azzal egészít ki, hogy: "A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartásra, az e törvénybe ütközõ magatartás ismételt tanúsítására - tekintettel kell megállapítani."<br>
A felperes a 13.K.31.157/2001/6-os számú, a Legfelsõbb Bíróság Kf.III.38.079/2001/4. számú 2002. április 16-án kelt határozatával jogerõs fõvárosi bírósági ítéletén alapuló alperesi határozatot nem azon az az alapon támadta, hogy az a bírósági ítélet rendelkezéseitõl és indokolásától eltért volna vagy nem vette volna figyelembe, hanem azt állította, hogy a bíróság iránymutatásán, mely szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ában foglalt jogkövetkezményekrõl is döntenie kell az alperesnek a megismételt eljárás során (13.K.31.157/2001/6.), a közbeszerzési eljárás kezdõ idõpontjában hatályos jogszabályi rendelkezéseket kell érteni, és nem az új alperesi határozat meghozatalakor hatályban lévõ szabályokat. Álláspontja szerint ugyanis, a vita tárgyát képezõ közbeszerzési eljárás még 2002 január 1-je elõtt indult, amikor még a bírság kiszabása a hatóság mérlegelésétõl függött (ugyanez volt a helyzet a helybenhagyott fõvárosi bírósági ítélet meghozatalának idõpontjában), ehhez képest a 2002. január 1-je utáni szabályok, mely szerint köteles az alperes bírságot kiszabni, jelen ügyben nem alkalmazható. Amennyiben mérlegelési jogkörében dönt a bírság kiszabásáról vagy mellõzésérõl az alperesi Döntõbizottság, akkor a bírság kiszabását mellõznie kell, hiszen utóbb kiegészített és eredetileg téves rendelkezést tartalmazó határozata alapján folytatta le felperes a közbeszerzési eljárást, így az amennyiben jogsértõ volt, az nem felperes magatartásának következménye, hanem kifejezetten a Döntõbizottság - felperes által kötelezõen betartandó - téves, ellentmondó rendelkezéseibõl fakadt.<br>
Álláspontja szerint az alperest kötõ ítéleti rendelkezéseknek ezzel alperes eleget tett volna, és egyben így lett volna jogszerû határozata.<br>
A bíróság jelen eljárásban osztotta azt a felperesi álláspontot, hogy a jogsértés idõpontjakor hatályos jogszabályokat kell alkalmazni a jogsértésre tekintettel kiszabott bírság vonatkozásában is. Ezért a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának 2002. január 1-je elõtti hatályos szövege irányadó akkor, amikor az alperes a bírság kiszabásáról dönt. A döntõbizottsági gyakorlattal egyezõ bírósági gyakorlat szerint is, a Kbt. 88. §-ának f) pontjában foglalt jogkövetkezmények alkalmazása az alperesi Döntõbizottság mérlegelésétõl függ, a perben releváns idõszakban hatályos jogszabályi szöveg szerint.<br>
A bíróság ezért vizsgálat tárgyává tette jelen eljárásban, hogy az alperesi Döntõbizottság eleget tett-e ennek a mérlegelési kötelezettségének, a szükséges körben azt indokolta-e. A bíróság álláspontja szerint a helybenhagyott 13.K.31.157/2001/6-os számú ítélet nem hagyott kétséget afelõl, hogy a közbeszerzési eljárás 2001. január 15-én történt eredménytelenné nyilvánítása jogsértõ volt, amikor a felperes mint ajánlatkérõ a döntõbizottsági határozat tartalmával ellentétesen nem biztosította három ajánlattevõ esetében a hiánypótlást, jóllehet azt döntõbizottsági határozat indokolása egyértelmûen megállapította. Ebbõl következik, hogy maga a jogsértés megvalósult függetlenül attól, hogy ebben az utóbb kiegészített alperesi határozat indokolásának és rendelkezõ részének ellentmondása is közrejátszott.<br>
A felperes keresetét e körben arra alapozta, hogy 2002. január 1-je óta a bírság kiszabásának mérlegelési körülményeit a törvény meghatározza, mégsem indokolta alperes határozatát ennek megfelelõen. A bíróság a felperes ezen hivatkozását elfogadni nem tudta, mivel egy konkrét jogsértés megítélésekor nem lehet különbözõ idõpontban hatályban lévõ jogszabály- szövegeket egymásra vonatkoztatni, egyszerre meghivatkozni. Mivel a bíróság megállapította, hogy a felperes helyesen hivatkozott arra, hogy a 2002. január 1-je elõtti szabályok alkalmazandók, ezért csak az akkor hatályos normaszöveg vehetõ figyelembe a bírság kiszabásának mérlegelése körében is. Ez már csak azért is így van, mert a mérlegelési szempontokat adó <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdés új szabálya a már kötelezõen kiszabandó bírság mértéknek meghatározásakor figyelembe vehetõ mérlegelési szempontokat tartalmazza, és nem azt, hogy milyen mérlegelési szempontok mellett mellõzhetõ a bírság kiszabása, mivel a bírság kiszabása az új szabályozás szerint minden körülmények között - jogszabálysértés esetén - kötelezõ.<br>
Megjegyzendõ, hogy az új szabályozásban megadott mérlegelési szempontok között egyébként sem szerepel a jogsértõ magatartása vétkességének szempontja, hanem elsõsorban objektív szempontok, úgymint a jogsértés súlya, közvetetten a bírság alanyának anyagi helyzete (lásd: közbeszerzés értéke, tárgya), illetve maga a jogorvoslati eljárásban való magatartás (jó- vagy rosszhiszemû, eljárás lefolytatásának meghiúsítását célzó) magatartása jöhet figyelembe. A közigazgatási anyagi jogi bírság jogérvényesítõ - és nem felelõsségi - jellege tehát az új szabályozásban is érvényesül, ahogy ez a jelen ügyben alkalmazandó 2002. január 1-je elõtti szabályozásban is volt. Jelen ügyben alkalmazandó szabályozás egyáltalán nem tartalmazott mérlegelési szempontokat, amely ezáltal igen szélesre nyitotta a Döntõbizottság mérlegelési lehetõségét.<br>
Mivel azon bírósági ítélet, melyen a támadott határozat alapul, a jogsértés tényét megállapította, ezért a Döntõbizottságnak a határozatában a kifejtetteken túl további tényállás tisztázást a bírság kiszabása körében nem mulasztott el, a bírság kiszabása ugyanis magán a jogsértés - méghozzá súlyos jogsértés - tényén alapszik.<br>
Mindemellett a felperesnek nemcsak az Áe. 26. §-a hivatkozása súlytalan a fentiek alapján, de az a feltételezése is téves, hogy az alperes "nyilvánvalóan" a felperessel egyezõen értelmezte saját jogszabálysértõ határozatát, és annak tartalmát maga is a felperessel egyezõen ítélte meg, hiszen ez indította arra, hogy a Legfelsõbb Bíróságig kérve jogorvoslatot a bíróság által jogszabálysértõnek minõsített határozatának jogszerûsége mellett kitartson. A bíróság meggyõzõdése e vonatkozásban az, hogy az alperesi Döntõbizottságnak ez a magatartása más okokkal is magyarázható - például határozatának utóbb történt kiegészítésébõl eredõ esetleges kártérítési felelõsségének elkerülése -, és így ez a felperesi hivatkozás sem lehetett perdöntõ.<br>
A bíróság ugyanakkor megjegyzi, hogy amennyiben a jelen ügyben nem támadott, és már nem is támadható D.598/15/2000-es alperesi határozat eredetileg ellentmondó és késõbb a határozat kiegészítésével orvosolt rendelkezései okozták a téves és jogszabálysértõ felperesi eljárást, akkor a felperes megkísérelheti ebbõl eredõ kárának megtérítését polgári peres úton érvényesíteni, amennyiben a hatóság polgári jogi felelõssége egyértelmûen megállapítható, és a felperes is a határozat értelmezésekor úgy járt el ahogy az az adott helyzetben általában elvárható. Jelen közigazgatási perben azonban a bíróság már nem értékelhetett egy jogerõs ítélettel lezárt kérdést, mert az a Pp. 229. §-a értelmében ítélt dolognak minõsül jelen per vonatkozásában. Az a vélt vagy valós jogsérelem, mely felperes keresetének alapját képezte, közigazgatási perben nem orvosolható.<br>
A bíróság a fentiekben részletesen ismertetett tényállás, valamint az alkalmazandó jogszabályokra tekintettel azt állapította meg, hogy felperes nem követett el jogsértést, amikor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjára hivatkozással bírságot szabott ki felperesre.<br>
Fentiekre tekintettel a bíróság a rendelkezõ rész szerint határozott.<br>
A bíróság a perköltségrõl az 1990. évi XCIII. tv. 62. § (1) bekezdés h) pontja, a 61/986. (VI. 26.) IM rendelet 14. § szerint és a 8/2002. (III. 30.) IM rendelet alapján rendelkezett.<br>
<br>
Budapest, 2003. március 27.<br>
<br>
dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>