<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4265)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.157/10/2003.<br>
<br>
Tárgy: a KOPINT-DATORG Rt. jogorvoslati kérelme az Agrárgazdasági Kutató- és Informatikai Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A KOPINT-DATORG Konjuktúra-, Piackutató és Számítástechnikai Rt. (1081 Budapest, Csokonai u. 3., a továbbiakban: kérelmezõ) jogorvoslati kérelmét, melyet az Agrárgazdasági Kutató- és Informatikai Intézet (1093 Budapest, Zsil u. 3-5., a továbbiakban: ajánlatkérõ) "a piaci árinformációs rendszer központi szoftverének kifejlesztése, helyszíni beüzemelése az Agrárgazdasági Kutató- és Informatikai Intézet 1093 Budapest, Zsil u. 3-5. teljesítési helyen, a régi rendszer adatainak migrálásával, továbbá a szoftver és a hozzá kapcsolódó dokumentációk (fejlesztés, felhasználás, üzemeltetés) CD és nyomtatott formában történõ átadása az ajánlati dokumentáció szerinti részletezéssel" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. január 22-én ajánlati felhívást tett közzé a Közbeszerzési Értesítõ 4. számában nyílt eljárás megindítására (10751/2002.) a rendelkezõ részben írt tárgyban.<br>
Az ajánlati felhívás 5. pontja tartalmazta a dokumentáció rendelkezésére bocsátásának a körülményeit és feltételeit.<br>
A felhívás 16. pontjában - az egyéb információk között a 3. bekezdésben - azt is közölte ajánlatkérõ, hogy az ajánlattevõk számára konzultációs lehetõséget biztosít a hirdetmény megjelenését követõ 25. napon 10 órától. Itt közölte azt is ajánlatkérõ, hogy a konzultáción készült jegyzõkönyveket minden ajánlattevõ részére megküldi a konzultációt követõ legfeljebb 6. munkanapon belül, és azt is rögzítette, hogy ez alkalommal szakértõk jelenlétét biztosítja.<br>
Ajánlatkérõ dokumentációt is készített, amit idõben az ajánlattevõk rendelkezésére bocsátott.<br>
E dokumentáció 3. mûszaki leírás 3.2. technikai elvárás 4. a) pontja elõírta, hogy "A többrétegû architektúrához alkalmazkodó, illetve rajta alkalmazható technológiai vonulatok a J2EE (Enterprise Javabeans), illetve .Net technológiák használata biztosítja a rendszerrel szemben támasztott követelmények teljesíthetõségét (változások egyszerû követése, méretezhetõség, megbízhatóság). A .Net és J2EE technológiák kiforrottsági szintjét és platformfüggetlenségét figyelembe véve a J2EE használata elvárás."<br>
A dokumentációt 20 cég vásárolta meg. 2003. február 17-én konzultációt tartottak, ahol - többek között - a következõ kérdések és válaszok hangzottak el:<br>
Ménesi Domonkos NORG Kft.<br>
<br>
1. kérdés: J2EE mellett használható-e a .NET-technológia is?<br>
Válasz: A dokumentáció szerint a J2EE preferált, .NET nem használható.<br>
<br>
2. kérdés: Az ajánlatnak része kell legyen az EJB alkalmazás-szerver licenc ára?<br>
Válasz: Igen.<br>
Molnár László FREESOFT Kft.<br>
<br>
1. kérdés: Hogyan érvényesül a mûszaki megfelelõség az értékelési szempontoknál?<br>
Válasz: A kiírást az ajánlati dokumentáció részletezi, melynek mindenképpen meg kell hogy feleljenek a benyújtott ajánlatok.<br>
<br>
2. kérdés: Kizáró ok-e, ha valaki mûszaki megoldásában nem tesz eleget az ajánlati dokumentáció valamely pontjának?<br>
Válasz: Igen. (Kivéve a 3.2. 11 melynél elfogadunk MICROSOFT-alapú megoldást is.)<br>
Ajánlatkérõ a jelenleg üzemelõ rendszer megtekintését 2003. február 25-én tette lehetõvé az ajánlattevõk számára, és az írásban feltett kérdésekre is megadta idõben a válaszokat.<br>
A 2003. március 4-i ajánlattételi határidõig a Siemens Rt., a Freesoft Kft., a T-Systems Kft., a NORG Kft., a Bull Magyarország Kft., a Humánsoft Kft. és kérelmezõ nyújtotta be ajánlatát.<br>
Az ajánlatokat bírálóbizottság értékelte, és ezt követõen 4 ajánlatot, valamint a Humánsoft Kft. alapajánlatát érvénytelennek minõsítette, míg nyertesnek a Humánsoft Kft. opciós ajánlatát javasolták a döntéshozónak.<br>
A bírálóbizottság javaslatának megfelelõen az ajánlatkérõ intézet fõigazgatójának jóváhagyásával a 2003. március 14-i eredményhirdetésen a Humánsoft Kft. opciós ajánlatát hirdették ki az összességében legelõnyösebb ajánlatnak. Az eredményhirdetésen jelen lévõk részére ajánlatkérõ a tájékoztatót átadta, a távollévõk részére pedig azt postai úton kézbesítette.<br>
Az elõkészített szerzõdést a nyertesnek meghirdetett ajánlattevõvel ajánlatkérõ a jogorvoslati kérelemre való tekintettel még nem kötötte meg. A jogorvoslati ügy tárgyalásán úgy nyilatkozott, hogy annak hatálybaléptetésével megvárják a Döntõbizottság jogorvoslati eljárást lezáró határozatát.<br>
Kérelmezõ 2003. március 28-án jogorvoslati kérelemmel fordult a Döntõbizottsághoz. Ebben kérte a jogsértés megállapítása mellett az ajánlatkérõ eljárást lezáró döntésének a megsemmisítését és az ajánlatkérõ kötelezését új döntés meghozatalára. Ezen túlmenõen kérte a jogorvoslati eljárással kapcsolatban felmerült költségei viselésére kötelezni ajánlatkérõt, egyben kérte az ügyben tárgyalás tartását is, valamint ideiglenes intézkedéssel a közbeszerzési eljárás felfüggesztését.<br>
Kérelmét a tárgyaláson változatlanul fenntartva azt azzal indokolta, hogy:<br>
Az ajánlatkérõ 2003. március 12-én kelt döntése szerint az ajánlatok elbírálásának elsõ ütemében megállapításra került, hogy "a KOPINT-DATORG Rt. ajánlatának mûszaki része nem felel meg az ajánlati dokumentáció 3.2.4. pontjában megfogalmazott követelményeknek, valamint a konzultáción elhangzottaknak (J2EE, azon belül EJB használata)". Erre tekintettel az ajánlatok elbírálásának második szakaszában a KOPINT-DATORG Rt. ajánlata nem vett részt.<br>
Az ajánlati felhívás 5. pontjában megjelölt ajánlati dokumentáció 3.2.4. pontja a technikai elvárások között említi a J2EE technológiát és az e technológián alapuló EJB (Enterprise Java Beans) fejlesztõeszköz használatát az alábbiak szerint:<br>
"A többrétegû architektúrához alkalmazkodó, illetve rajta alkalmazható technológiai vonulatok a J2EE (Enterprise Java Beans), illetve .Net technológiák használata biztosítja a rendszerrel szemben támasztott követelmények teljesíthetõségét (változások egyszerû követése, méretezhetõség, megbízhatóság). A .Net és J2EE technológiák kiforrottsági szintjét és platformfüggetlenségét figyelembe véve a J2EE használata elvárás."<br>
A KOPINT-DATORG Rt. ajánlatában az elõírt technológiára elõször a "6.4.1. Technikai, technológiai követelmények" c. fejezetben történik utalás. Az ajánlat e része megemlíti, hogy a JAVA fejlesztési technológia alkalmazni kívánt módszerének ismertetését, elõnyeinek összefoglalását az ajánlat "6.6. Alkalmazott módszertanok és eszközök" c. fejezete ismerteti. Ennek megfelelõen az ajánlat "6.6.3. Fejlesztés" c. fejezetének 2. és 4. pontja tartalmazza. Véleményük szerint továbbá téves az ajánlatkérõi döntés azért is, mert sem a 2003. február 17-ei konzultációról készült jegyzõkönyv, sem pedig az ajánlattevõk kérdéseire adott ajánlatkérõi válaszok nem tartalmaztak az ajánlati dokumentáció hivatkozott pontjában foglaltakhoz képest eltérõ követelményeket.<br>
A leírtakra tekintettel a KOPINT-DATORG Rt. ajánlatának mûszaki része - az ajánlatkérõ hivatkozott döntésében foglaltakkal ellentétben - maradéktalanul megfelel az ajánlatkérõ által támasztott követelményeknek.<br>
A Döntõbizottság a kért ideiglenes intézkedést a törvényi feltételek hiányában nem alkalmazta.<br>
Ajánlatkérõ - írásos ellenkérelmét a tárgyaláson változatlanul fenntartva - kérte a megalapozatlan jogorvoslati kérelem elutasítását. Ezt azzal indokolta, hogy:<br>
Az ajánlat 6.2.2.4. Javasolt mûködési környezet pontjában egyrészrõl a megajánlott architektúra nem tartalmazza a kifejlesztendõ szoftver üzleti logikai szintjét ábrázoló Enterprise JavaBeaneket vezérlõ ún. enterprise JavaBean alkalmazás-szervert (EJB alkalmazásszerver), ugyanakkor említésre kerül egy Oracle alapú megoldás lehetõsége is, de vélhetõen magasabb erõforrásigénye miatt (Oracle9iAS EJB alkalmazásszerver- licencek díja) az ajánlattevõ ezt elveti, holott opcióként élhetne vele.<br>
Az ajánlat 6.6.3.2. Tervezés pontjában az ajánlattevõ közli, hogy a rendszerfejlesztéshez alkalmazott fejlesztõeszköz az Enterprise JavaBeans". Az ajánlat az Enterprise JavaBeanre mint fejlesztõeszközre hivatkozik, valójában ez egy a JAVA 2 Enterprise Edition (J2EE) részét képezõ, szabványokon alapuló alkalmazás programozói interfész (API) és nem egy fejlesztõ-eszköz, mely többek között többrétegû alkalmazások fejlesztését teszi lehetõvé JAVA alapokon, ugyanakkor ezek az enterprise JavaBeanek önmagukban mûködésképtelenek, mindenképpen egy speciális alkalmazás, ún. EJB alkalmazásszerver meglétét igénylik.<br>
Az ajánlat 6.6.3.4. Jakarta Tomcat pontjában web-szerverként megajánlott Tomcat konténer (valójában ez nem egy webszerver, csupán egy jsp/szervlet konténer!), nem képes az Enterprise JavaBeanek kezelésére. Az alkalmazásfejlesztés során a front-end réteghez közvetlenül kapcsolódó szolgáltatásoknak ad helyet (kontroller Beanek, jsp és szervletkezelés).<br>
A fentieket figyelembe véve az ajánlattevõ által megajánlott mûködési környezet nem tartalmazza a kifejlesztendõ alkalmazás mûköd(tet)éséhez elengedhetetlenül szükséges EJB alkalmazásszervert, így egyértelmû, hogy ajánlatával nem teljesíti az ajánlatkérõ ajánlati dokumentációjának 3.2.4. pontjában megfogalmazott követelményeket, ráadásul az ajánlat ellentmondásba keveredik önmagával, hiszen a 6.6.2.3. pontban vállalja az EJB technológia használatát. (Analógiával élve, ha az Enterprise JavaBeaneket üzemanyagnak tekintjük, akkor az EJB alkalmazásszerver a jármû, amely felhasználja ezeket, tehát az ajánlat szerint van üzemanyag, de nincs jármû.)<br>
Az eljárás alatti konzultáció alkalmával elhangzott és jegyzõkönyvezett kérdések és válaszok a helyzetet tovább egyértelmûsítik. A 2003. február 17-i konzultáción elhangzott (11. oldal utolsó kérdése): "Az ajánlatnak része kell legyen az EJB alkalmazásszerver licenczára? Igen."-bõl következik az ajánlatkérõ részérõl az EJB alkalmazásszerver meglétének igénye és így természetesen az Enterprise JavaBeans technológia alkalmazása is! Az ajánlati dokumentáció 3.2.4-es pontjára tekintettel a konzultációs jegyzõkönyv nem tartalmaz eltérõ követelményeket. Az ajánlattevõ ajánlatához csatolt teljességi nyilatkozatában kijelenti, hogy a konzultáción elhangzottakat tartalmazó jegyzõkönyvet megkapta, megértette, és annak tartalmát elfogadja.<br>
Az ügyben érdekelt felek a jogorvoslati eljárás során írásban érdemi észrevételt nem terjesztettek elõ a Döntõbizottsághoz. A jogorvoslati ügy tárgyalásán a Siemens Rt. képviselõje úgy nyilatkozott, hogy - álláspontja szerint - a kérelmezõ kérelme megalapozott, hisz véleménye szerint is az ajánlatkérõ jogsértõ módon zárta ki a kérelmezõt és a Siemens Rt.-t is az eljárás további szakaszából. Megjegyezte egyben azt is, hogy jogorvoslati kérelmet nem terjesztett elõ, e nyilatkozatot a jogorvoslatot benyújtó kérelmezõ véleménye alátámasztására terjeszti elõ.<br>
Ugyancsak a tárgyaláson a Humánsoft Kft. képviselõje szóban úgy nyilatkozott, hogy az ajánlatkérõ jogszerûen zárta ki a kérelmezõt a közbeszerzési eljárásból mint érvénytelen ajánlatot benyújtót, mert - álláspontja szerint - ha egy kisebb jelentõségû rész szerepel a kérelmezõ ajánlatában, akkor a fontosabb részt, az EJB konténert is tartalmaznia kellett volna az ajánlatnak, hisz ez a lényege az egésznek. Mivel ez nem szerepel a kérelmezõ ajánlatában, ezért az ajánlatkérõ helyesen döntött, amikor kizárta a kérelmezõt mint érvénytelen ajánlattevõt. Ezen túlmenõen azt is nyilatkozta, hogy az EJB-t fejlesztõeszközként aposztrofálja a kérelmezõ. Az elhangzott nyilatkozatok szerint álláspontja az, hogy nem fejlesztõeszköz, így megfelelõ kompetenciát nem demonstrált a kérelmezõ, ezért volt érvénytelen az ajánlata.<br>
A Döntõbizottság a rendelkezésére álló iratok, dokumentumok, a felek írásban és a tárgyaláson szóban elõterjesztett nyilatkozatai alapján megállapította, hogy a jogorvoslati kérelem megalapozatlan az alábbiak miatt:<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.<br>
A Döntõbizottságnak alapvetõen a jogorvoslati eljárás során - a vonatkozó kérelemre tekintettel - azt kellett megvizsgálnia, hogy ajánlatkérõ jogszerûen nyilvánította-e a kérelmezõ ajánlatát érvénytelennek.<br>
A Döntõbizottság a kérelmezõ ajánlatát és a dokumentációt megvizsgálva az alábbiakat állapította meg:<br>
A kérelmezõ ajánlatának 208. oldalán található ábrában egy informatikai rendszer felállítását javasolja, mely egy alkalmazásszervert és egy adatbázisszervert jelöl meg.<br>
A kérelmezõ által is kinyilvánítottan a fenti vázlatos architektúrából viszont nem olvasható ki, hogy a hiányolt EJB környezet létezik-e, és hogy használják is a feladat megoldása folyamán.<br>
Az ajánlat 209. oldalán a 6.2.2.2. Alkalmazásszerver fejezetben írja le az egyes komponenseket, amelyek a rendszer mûködését biztosítják, ezek az adminisztrátori, adatfeltöltõ, riport- készítõ, publikáló, XML értelmezõ komponensek. Itt nincs sehol említés az EJB futtató környezetrõl, vagyis ennek a komponens használatáról.<br>
A 6.6.3. Fejlesztés fejezet 2. Enterprise JavaBeans részben kijelenti, hogy "A rendszer fejlesztéséhez alkalmazott fejlesztõeszköz az Enterprise JavaBeans" de utána csak technikai leírás található és nem a feladatra vonatkozóan írta le az eszköz használatát. Nem adott képet, leírást, hogy a feladat megvalósítását milyen módon képzeli el. Az ajánlat 248. oldalán a 6.6.3. Fejlesztés 4.Jakarta Tomcat rész így kezdõdik:" A PÁIR rendszer alkalmazásainak futtatása az alkalmazás szerveren elhelyezett Jakarta Tomcat webszerver feladata." A harmadik mondata "A Jakarta Tomcat képes a J2EE technológián alapuló alkalmazások értelmezésére, azaz futtatására (pl. Java servlet, Java Pages stb.)." Nem fejtette ki, hogy mit, hogyan, mivel/a Jakarta Tomcat melyik részével valósít meg a feladat megoldásakor.<br>
A Döntõbizottság álláspontja szerint a nyílt eljárás miatt ajánlatkérõ konkrét javaslatokat várt a feladat megvalósításához. Ezt kérelmezõ nem tette meg, mivel konkrét elképzelések a feladat megoldásához nincsenek megadva.<br>
A Döntõbizottság a fenti indokok alapján megállapította, hogy a kérelmezõ ajánlata nem felelt meg a dokumentációban írt feltételeknek, illetve az ajánlatkérõi elvárásoknak, ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a megalapozatlan jogorvoslati kérelmet a Kbt. 88. § (1) bekezdés a) pontja szerint elutasította.<br>
A költségek viselésérõl a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdésének h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 30.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s.k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>