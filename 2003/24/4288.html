<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4288)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.160/9/2003.<br>
<br>
Tárgy: a PRO-PATRIA Rt. jogorvoslati kérelme a BM Országos Katasztrófavédelmi Fõigazgatóság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a PRO-PATRIA Rt. (1061 Budapest, Székely M. u. 16., a továbbiakban: kérelmezõ) által a Belügyminisztérium Országos Katasztrófavédelmi Fõigazgatóság (1149 Budapest, Mogyoródi u. 43., nevében eljár: a Belügyminisztérium Beszerzési és Kereskedelmi Rt., 1124 Budapest, Németvölgyi út 41., a továbbiakban ajánlatkérõ) "3 db veszélyhelyzet felderítõ gépkocsi és a hozzá tartozó málhafelszerelések, valamint a 3 készlet tartalék málhafelszerelés szállítása és kapcsolódó szolgáltatások teljesítése" tárgyú közbeszerzési eljárása ellen kezdeményezett jogorvoslati eljárását megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs.<br>
<br>
INDOKOLÁS<br>
<br>
Ajánlatkérõ 2002. december 18-án, a Közbeszerzési Értesítõ 51. számában a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára alapítottan hirdetmény közzétételével induló tárgyalásos eljárás keretében részvételi felhívást jelentetett meg a rendelkezõ részben megjelölt beszerzés tárgyában.<br>
Részajánlat tétele nem, de többváltozatú ajánlat tétele megengedett volt. A felhívás szerint az összességében legelõnyösebb ajánlat volt az elbírálás szempontja a megadott részszempontok és súlyszámok alapján.<br>
részszempontok	súlyszámok<br>
- ajánlati ár	40<br>
- mûszaki tartalom:<br>
- megengedett össz. gördülõtömeg 1000 kg-jára jutó motorteljesítmény (kW)	15<br>
- gépjármûgenerátor-teljesítmény (W)	5<br>
- málhatér beépített generátor teljesítménye (kW)	5<br>
- gépjármûakkumulátor-kapacitás (Ah)	5<br>
- málhatérakkumulátor-kapacitás (Ah)	5<br>
- garanciavállalás ideje	20<br>
Adható pontszám valamennyi részszempont esetén 1-10-ig.<br>
Az értékelés módszere: minden részszempont esetén a legkedvezõbb ajánlat kapja a maximálisan adható 10 pontot, a következõ ajánlat pontszáma a legkedvezõbb ajánlattól való eltéréstõl függõen arányosítással kerül meghatározásra.<br>
Ajánlatkérõ az ajánlattevõk keretszámát háromban határozta meg és elõzetesen a Comp-Trade Kft.-t és a HM ArmCom Rt.-t választotta ki.<br>
A jelentkezési határidõre 2003. január 13-ra a kérelmezõn kívül a Comp-Trade Kft. nyújtotta be jelentkezését. Ajánlatkérõ a jelentkezéseket elbírálta, és a 2003. február 3-i eredményhirdetésen mind a két jelentkezõt alkalmasnak találta és felkérte õket ajánlattételre.<br>
Ajánlatkérõ 2003. február 5-én az ajánlattételre felhívottaknak megküldte az ajánlati felhívást, amelynek 5. pontja - többek között - tartalmazta a dokumentációt rendelkezésre bocsátó szervezet nevét és címét, a dokumentáció megkérésének határidejét.<br>
Az ajánlati dokumentáció - melyet a felhívottak 2003. február 6-án átvettek - tartalmazta az ajánlat elkészítésével kapcsolatos útmutatót, a szerzõdéses feltételeket, a részletes mûszaki leírást, valamint az ajánlati nyilatkozatok mintáit. A dokumentáció IV. fejezete, a Mûszaki leírás részletesen meghatározta a gépjármû belsõ terének megosztását, egymáshoz viszonyított arányát. Közölte ajánlatkérõi kívánalmakat a málhaöltözõtér kialakítását, berendezését illetõen és kitért a beépítendõ generátor teljesítményére is. Az elektromos hálózat kialakítása körében megjelölte a kívánt kapacitású akkumulátort. Mikrometeorológiai felszereléseket is elõírtak, ahol meghatározta, hogy a rendszer ellátása TVS-3/L leválasztóegységrõl történjen, valamint az RS-485/RS-232 átalakító a számítógép soros pontjára menõ kábel csatlakozójába legyen beépítve. A helyi számítógéppel kapcsolatosan közölte, hogy az állomás AmarMet programja Laptop számítógépre van telepítve és Win95, Win98, Win NT 4.0 operációs rendszerek alatt fut. A hírközlõ eszközökhöz tartozó URH-adó pedig Motorola GM 360-as DONAPHONE kezelõvel rendelkezik.<br>
A 2003. február 20-ai ajánlattételi határidõre, mind a két ajánlattételre felkért jelentkezõ benyújtotta ajánlatát.<br>
Ajánlatkérõ az ajánlatokat értékelte, majd 2003. február 25-én az ajánlattevõkkel tárgyalt. Ajánlatkérõ lehetõvé tette az ajánlatok módosítását, beleértve az árat is, 2003. február 27-i határidõvel, amellyel mindkét ajánlattevõ élt. Ajánlatkérõ a módosított ajánlatokat is elbírálta, majd 2003. március 19-i eredményhirdetésen a CompTrade Kft.-t jelölte meg nyertesnek, az összegzést pedig 2003. március 25-én megküldte ajánlattevõknek.<br>
Kérelmezõ 2003. április 4-én jogorvoslati kérelmet nyújtott be a Döntõbizottsághoz, melyet 2003. április 14-ére hiánypótolt. Kérte jogsértés megállapítását, a döntés megsemmisítését, ideiglenes intézkedésként a szerzõdés megkötésének megtiltását, valamint a jogsértõ marasztalását költségekben.<br>
Kérelme indokolását négy pontban terjesztette elõ:<br>
<br>
1. Ajánlatkérõ a mikrometeorológiai felszerelés mûszaki követelményeinél név szerint megnevezi a szükséges programot, illetve a leválasztóegységet, amely egy cég márkaneve, valamint a mûszaki követelményeket ajánlatkérõ szó szerint kimásolja az adott eszköz mûszaki leírásából, ezzel nem teljesül a versenysemlegesség, továbbá a közbeszerzés tárgyát úgy határozta meg, hogy ezzel egyes ajánlattevõket az ajánlattétel lehetõségébõl kizárt, illetve hátrányos megkülönböztetést alkalmazott.<br>
<br>
2. Ajánlatkérõ úgy határozta meg a bírálati részszempontokat, hogy a rendkívül fontos ár, garancia és gépjármûtípus mellett fontos, de a felhasználási célt nem befolyásoló paramétereket pontozott. A gépjármû-generátor, -akkumulátor és málhaakkumulátor a szükségletet messze meghaladó paramétere élvez az elbírálásnál fontosabb, kitüntetett szerepet.<br>
Továbbá elõadta, hogy az elõírásban szereplõ, legalább 1 kW-os generátorral szemben mûszakilag irreálisnak tarja a 4,5 kW teljesítményû generátor beépítését (térfogatban 130 dm3-rel, súlyban 54 kg-mal, fogyasztása 1,7 l/ó-val nagyobb, mint az 1 kW-os generátor megfelelõ adatai).<br>
Indokolatlannak és túlméretezettnek tartja a pontozásból visszaszámított 200, illetve 220 Ah-s akkumulátor beépítését.<br>
A málhafelszerelés mûszaki paramétereit sem a mûszereknél, sem a védõfelszereléseknél történõ pontozás során nem vette figyelembe annak ellenére, hogy a málhafelszerelések értéke a teljes beszerzési ár több mint 60%-át teszi ki.<br>
Az ajánlatkérõ a legoptimálisabb paraméterekhez képest a funkcionális használhatóság követelményeit és a használhatóság szempontjait figyelmen kívül hagyva járt el, így a nyertes ajánlattevõ által megajánlott indokolatlan, nagy terjedelmû és teljesítményû eszközökkel más, az ajánlati dokumentációban meghatározott követelmények (pl. 1 ember öltözködésének biztosítása a málhatérben) nem teljesülnek.<br>
<br>
3. Sérelmezi, hogy a 2003. február 25-i tárgyalás alkalmával ajánlatkérõ kifogásolta azt, hogy nem szerepel ajánlatukban az ajánlati dokumentáció mûszaki leírásában foglalt mûszaki paraméterek pedig ezt a 2003. február 20-án beadott ajánlatuk tartalmazza a 90. oldalon.<br>
<br>
4. Ajánlatkérõ azon magatartása, miszerint az eredményhirdetésen az eljárásról készített összegzést nem adta át az ajánlattevõk megjelent képviselõinek, hanem azt csak a törvény által kötelezõen betartandó határidõhöz képest késõbb - március 25-én - a határidõ lejárati napját követõ nap délutánján küldte meg, törvénysértõ. Az eredményhirdetésen nem került sor az elbírálási részszempontok indokolására, holott az értékelési pontszámokat az eredményhirdetéskor meg kell indokolni.<br>
Ajánlatkérõ észrevételében közölte, hogy álláspontja szerint a kérelem elsõ két pontja elkésett, ezért erre tekintettel elsõdlegesen kéri ezen kérelmi részek érdemi vizsgálat nélküli elutasítását. Másodlagosan kérte a kérelem ezen részeinek érdemi elutasítását is.<br>
A kérelem 3. pontjával (az ajánlati dokumentáció mûszaki leírása) kapcsolatban elõadta, hogy a tárgyaláson kért adatokat, kiegészítéseket a megadott határidõig (2003. február 27-én csütörtökön 12.00 óráig) megfelelõen benyújtotta kérelmezõ, így ajánlatát érvényesnek nyilvánította.<br>
A kérelem 4. pontjával kapcsolatban elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése értelmében az írásbeli összegzés adatait az eljárás eredményének kihirdetése során kell ismertetni, majd az eredményhirdetést követõ 5 munkanapon belül kell megküldeni az összegzést az ajánlattevõknek. A jelen esetben az eredményhirdetés idõpontja 2003. március 19-e volt, így az ezt a napot követõ öt munkanapon belüli végsõ határidõ 2003. március 26-ra esett. A kérelmezõ esetében az összegzés megküldésének dátuma 2003. március 25-e volt, tehát az még a jogszerû határidõn belül került postázásra.<br>
Egyéb érdekeltként a nyertes elõadta, hogy a kérelem elsõ két eleme elkésett, továbbá kérelmezõ téved, mert az eredményhirdetés és az összegzés 2003. március 25-ei megküldése között kevesebb mint öt munkanap telt el.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A 2003. május 6-án megtartott tárgyaláson kérelmezõ jogorvoslati kérelmét teljes terjedelmében visszavonta.<br>
A közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79 § </a>(2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79 § (</a>1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban Áe.) rendelkezéseit kell alkalmazni.<br>
Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A fentiek alapján a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89 § (</a>1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2003. május 8.<br>
<br>
Dr. Szaller Ottó s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Tukacs László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>