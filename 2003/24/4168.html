<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4168)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.171/11/2003.<br>
<br>
Tárgy: az ITENVIRO Kft. jogorvoslati kérelme a Környezetvédelmi és Vízügyi Minisztérium közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ITENVIRO Környezetvédelmi Szolgáltató Kft. (1165 Budapest, Hunyadvár u. 56., a továbbiakban: kérelmezõ) által a Környezetvédelmi és Vízügyi Minisztérium (1011 Budapest, Fõ u. 44-50., nevében eljár: a Környezetgazdálkodási Intézet, 1068 Budapest, Szófia u. 9., képviseli: dr. Patay Géza ügyvéd, 1026 Budapest, Pasaréti út 72., a továbbiakban ajánlatkérõ) "az OKKP keretében a környezetvédelmi tárca beruházási munkái során 1996-2001 között 30 területen létesült figyelõkutak tekintetében: környezeti állapot rögzítése, üzemeltetési engedélyezési terv készítése területenként, a létesítmények jogi helyzetének feltárása, a létesítmények üzemeltetési engedélyének megszervezése, utó-ellenõrzési terv és zárójelentés készítése a létesítmények vagyonleltárával" tárgyú közbeszerzési eljárása ellen kezdeményezett jogorvoslati eljárását megszünteti.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs, annak felülvizsgálatát bíróságtól sem lehet kérni.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2002. december 11-i, 50. számában ajánlati felhívást tett közzé nyílt eljárás megindítására a rendelkezõ részben meghatározott tárgyban 9022/2002 sz. alatt.<br>
Az eljárás eredményhirdetése 2003. március 24-én megtörtént.<br>
Kérelmezõ jogorvoslati kérelmét a 2003. április 9-én nyújtotta be a Döntõbizottsághoz.<br>
Kérelmezõ kérte a Döntõbizottságtól, hogy semmisítse meg az eljárást lezáró döntést, ideiglenes intézkedésként tiltsa meg a szerzõdéskötést, szabjon ki bírságot, valamint marasztalja ajánlatkérõt a költségek viselésében.<br>
Sérelmezte ajánlatkérõ értékelését, mert álláspontja szerint az értékelési pontszámok indokolása nem a valós, az ajánlatában szereplõ tényeken alapul.<br>
A Döntõbizottság ideiglenes intézkedést nem alkalmazott tekintettel arra is, hogy az ajánlati felhívás szerint a szerzõdés megkötésének idõpontja 2003. április 8-ra esett, a jogorvoslati kérelmet pedig 2003. április 9-én nyújtotta be kérelmezõ.<br>
A Döntõbizottság az eljárását megindította, arról értesítette ajánlatkérõt, kérelmezõt és az egyéb érdekelteket.<br>
A Döntõbizottság 2003. április 29-re az ügyben tárgyalást tûzött ki.<br>
Kérelmezõ 2003. április 25-én visszavonta jogorvoslati kérelmét.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a Döntõbizottság eljárása az ügyfél kérelmére vagy hivatalból indul meg. Jelen esetben a Döntõbizottság eljárása a kérelmezõ kérelmére indult meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése alapján az eljárás megindítására irányuló kérelmet a kérelmezõ a határozat jogerõre emelkedéséig visszavonhatja.<br>
Ilyenkor a közigazgatási szerv az eljárást megszünteti, kivéve ha az eljárás hivatalból is megindítható és a közigazgatási szerv az eljárást folytatja.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a jogorvoslati eljárást megszüntette.<br>
A Döntõbizottság a jogorvoslati eljárásban felmerült költségek viselésérõl a rendelkezõ részben foglaltak szerint határozott, figyelemmel a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontjára.<br>
A <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése szerint a Döntõbizottság határozata ellen nincs helye fellebbezésnek. Akinek jogát vagy jogos érdekét a Döntõbizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A jogorvoslati eljárásnak a kérelem visszavonása alapján történõ megszüntetése nem az ügy érdemében hozott határozat, így e határozat bírósági felülvizsgálatának nincs helye.<br>
<br>
Budapest, 2003. április 25.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>