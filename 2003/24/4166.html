<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4166)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.151/9/2003.<br>
<br>
Tárgy: a Gyulai Húskombinát Rt. kérelmezõ jogorvoslati kérelme a Magyar Honvédség 32. Budapest Õr- és Díszezred ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Gyulai Húskombinát Rt. (5700 Gyula, Kétegyházi út 3., képv.: dr. Csanálosi Ákos ügyvéd, 5700 Gyula, Béke stg. 50., a továbbiakban: kérelmezõ) kérelme alapján indult jogorvoslati eljárásban, melyet a Magyar Honvédség 32. Budapest Õr- és Díszezred (1118 Budapest, Budaörsi út 49-53., a továbbiakban: ajánlatkérõ) által "sertéshús, marhahús és hentesáru szállítása" tárgyú közbeszerzési eljárása ellen nyújtott be, a kérelmezõ jogorvoslati kérelmének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (3) és a 61. § (1) bekezdését, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2003. január 22. napján, a Közbeszerzési Értesítõ (K. É.) 4. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságának igazolására szolgáló adatok és tények körét. E pont 4. francia bekezdésében elõírta ajánlatkérõ, hogy ajánlattevõk csatolják az ISO 9001 minõségbiztosítási tanúsítványt, illetve a HACCP-rendszer bevezetését igazoló tanúsítványt, amelyekkel a szerzõdés teljesítésébe bevont alvállalkozóknak is rendelkezni kell.<br>
Ezt követõen ajánlatkérõ a felhívás 11. b) pontjában rögzítette az ajánlattevõknek a szerzõdés teljesítésére való alkalmatlanná minõsítés szempontjait, amelyek között a 2. francia bekezdésben rögzítésre került, hogy alkalmatlan az, aki nem rendelkezik a 11. a) pont (4) bekezdésében meghatározott ISO 9001 tanúsítvánnyal és HACCP-igazolással.<br>
Ajánlatkérõ a felhívás 13. a) pontjában elõírta, hogy az összességében legelõnyösebb ajánlat szempontja szerint kíván bírálni, és a 13. b) pontban megadta az ehhez szükséges részszempontokat, súlyszámokat, értékelési ponthatárt és az értékelés módszerét.<br>
A felhívás 16. pont 7. francia bekezdésében ajánlatkérõ rögzítette, hogy hiánypótlás lehetõségét nem biztosítja az ajánlattevõk számára.<br>
Ajánlatkérõ dokumentációt is bocsátott az ajánlattevõk rendelkezésére, elõsegítve az ajánlattételt.<br>
A dokumentáció tartalmazta a szerzõdési feltételeket, ezek között 6. pontban a minõségi követelményeket az alábbiak szerint .<br>
"Az ajánlati felhívással összhangban a szerzõdés teljesítésére csak az az ajánlattevõ alkalmas, aki egyidejûleg rendelkezik bevezetett és mûködõ HACCP-rendszerrel, illetve ISO 9001 minõségbiztosítási tanúsítvánnyal. A szállított termékeknek meg kell felelni a Magyar Szabvány és az Élelmiszerkönyv minõségi követelményeinek…"<br>
Az ajánlati dokumentáció 1. sz. melléklete az árajánlati mintát tartalmazta, amely szerint az árajánlatot az egyes termékekre bontva kg/Ft bontásban, egységárként kellett megadniuk az ajánlattevõknek.<br>
A dokumentáció 2. sz. melléklete pedig szállítási szerzõdéstervezetet tartalmazott. A szerzõdéstervezet 3. pontja tartalmazta a minõségi követelményeket, mely szerint "A vágóhelyekre, feldolgozáshoz, késztermékraktárhoz az Állami Népegészségügyi és Tisztiorvosi Szolgálat (a továbbiakban: ÁNTSZ) által megszabott elõírások szállító részérõl történõ folyamatos betartása. A szállítónak bizonyítani kell, hogy tevékenységét az ISO 9001 nemzetközi tanúsítási rendszer és a HACCP szabályainak megfelelõen végzi…"<br>
Az ajánlattételi határidõre, 2003. március 4. napjára a kérelmezõn kívül a Budapest Húspiac Kft., a Pick Szeged Rt. és a Pápai Hús Rt. nyújtott be ajánlatot. Ajánlatkérõ a bontási jegyzõkönyvet 2003. március 10. napján postázta az ajánlattevõk részére. A bontáson ajánlattevõk közül egyedül a Pápai Hús Rt. képviselõje volt jelen.<br>
Ajánlatkérõ az ajánlatokat megvizsgálta, majd elvégezte azok értékelését. Ajánlatkérõ az eljárás eredményét 2003. március 19. napján nyilvánosan kihirdette, amely szerint az eljárás nyertese a Budapest Húspiac Kft. lett, a második legkedvezõbb ajánlattevõként a kérelmezõ lett megjelölve.<br>
Kérelmezõ 2003. március 26. napján nyújtott be jogorvoslati kérelmet ajánlatkérõ eljárása ellen. Kérelmében elõadta, hogy a nyertesnek kihirdetett ajánlattevõ ajánlatában lényeges adatot elhallgatott, nem megfelelõ adatot szolgáltatott, ezért kérte, hogy a Döntõbizottság semmisítse meg ajánlatkérõ eljárást lezáró döntését, valamint zárja ki az adott közbeszerzési eljárásból a nyertesnek kihirdetett pályázót. Indoklásként elõadta kérelmezõ, hogy ajánlatkérõ felhívásának 11. a) pont 4. francia bekezdésében elõírt követelmény szerint ajánlattevõnek a beszállított termék vonatkozásában is ISO- és HACCP-tanúsítvánnyal kell rendelkeznie, ennek hiányában alkalmatlan a szerzõdés teljesítésére. A követelményeket továbbá a bevont alvállalkozóknak is teljesíteni kell. Kérelmezõ elõadta, hogy tudomása szerint a nyertesnek kihirdetett ajánlattevõ a beszerzés tárgyára vonatkozó minõségi követelményeknek való megfelelést a beszállítandó termékekre nem igazolt. A nyertes ajánlattevõ továbbá nem csatolta az alvállalkozók tekintetében a szükséges minõségbiztosítási igazolásokat. Ismereteik szerint a nyertes csak húsbontásra, raktározásra és nagykereskedésre vonatkozóan rendelkezik ISO- és HACCP-igazolással, húsvágásra, illetve húsgyártásra azonban nem.<br>
Kérelmezõ tárgyaláson elõadott álláspontja szerint a nyertesnek szükségszerûen 10% feletti alvállalkozót kell bevonnia a szerzõdés teljesítésébe, hiszen húsvágást és a -feldolgozást nem végez. Továbbra is fenntartja azon álláspontját, hogy a termékekre, amelyek szállítását vállalja is rendelkeznie kell az elvárt ISO-igazolással és HACCP-rendszerrel.<br>
Kérelmezõ kérelmében ajánlatkérõ által a közbeszerzési eljárás során tett egyes eljárási cselekményeit is kifogásolta a kérelmében. Egyrészt kifogásolta, hogy ajánlatkérõ a bontási jegyzõkönyv elkészítésével megsértette a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdését és a Kbt. 54. §-át, mivel a jegyzõkönyv nem tartalmazza az ajánlattevõk nevét, székhelyét, ellenszolgáltatást, teljesítési határidõt, valamint a jegyzõkönyvet nem a jogszabályban megadott határidõben küldte meg ajánlattevõ részükre.<br>
Kifogásolta továbbá a kérelmezõ, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésének megsértésével nem megfelelõen készítette el az "összegzés az eljárásról" elnevezésû iratot.<br>
Ajánlatkérõ a tárgyaláson elõterjesztett észrevétele alapján kérte a jogorvoslati kérelem elutasítását. Álláspontja szerint nem követett el jogsértést a közbeszerzési eljárás során. A nyertes ajánlattevõ eleget tett a felhívásban elõírt alkalmassági elõírásoknak, az ajánlat tartalmazta a kért ISO- és HACCP-igazolásokat, amelyek megítélésük szerint megfelelõek voltak. A bontási jegyzõkönyv és bontási jegyzõkönyv tartalmára és megküldésére vonatkozóan elõadta, hogy e körben is betartották a jogszabályi elõírásokat, eljárásuk a belsõ gyakorlatuknak is megfelelt.<br>
Egyéb érdekelt Budapest Húspiac Kft. észrevételében a kérelem elutasítását kérte. Álláspontja szerint megalapozatlan a kérelmezõ elõadása, ugyanis az ajánlati felhívásban rögzített követelményeknek ajánlatukban megfeleltek, csatolták a HACCP-rendszer meglétét igazoló tanúsítványt, valamint az ISO 9001 minõségbiztosítási tanúsítványt. A dokumentációban szereplõ szállítási szerzõdés egyértelmûen rögzíti álláspontja szerint, hogy az ÁNTSZ-elõírások betartása követelmény. A társaság pedig csak olyan vágóhelyekkel van kapcsolatban, amelyek az ÁNTSZ-elõírásokat betartják.<br>
A tárgyaláson elõterjesztett észrevételeiben elõadta továbbá, hogy az ajánlatukban is nyilatkoztak, hogy a szerzõdés teljesítése körében alvállalkozókat bevonni nem kívánnak, ezen nyilatkozatuk a valóságnak megfelel. Álláspontjuk szerint a kérelmezõ tévesen értelmezi az alvállalkozó fogalmát. Az, hogy a terméket hol szerzik be, nem vonható az alvállalkozói körbe.<br>
A Döntõbizottságnak állást kellett foglalnia a kérelem alapján egyrészt abban, hogy a nyertes ajánlattevõ a felhívás 11. b) pont 2. francia bekezdésben foglaltaknak megfelelõen igazolta-e a szerzõdés teljesítésére való alkalmasságát, és hogy a nyertes ajánlattevõ nyilatkozata az alvállalkozók bevonása körében megfelelõ volt-e, másrészt pedig ajánlatkérõ a bontási jegyzõkönyv és az összegzés elkészítése körében megsértette-e a Kbt. vonatkozó rendelkezéseit.<br>
I. A Döntõbizottság az alábbi indokok alapján megalapozatlannak találta a kérelmezõnek a nyertes alkalmatlanságára vonatkozó kérelmi elemét.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(3) bekezdése értelmében az ajánlattevõ köteles igazolni a szerzõdés teljesítésére való pénzügyi, gazdasági és mûszaki alkalmasságát, valamint - ha ezt az ajánlatkérõ az ajánlati felhívásban a 33. § (5) bekezdésének figyelembevételével elõírta - az általa a közbeszerzés értékének tíz százalékát meghaladó mértékben igénybe venni kívánt alvállalkozókét. Az erre vonatkozó igazolásokat az ajánlathoz csatolni kell. A 46. §-t a közbeszerzés értékének tíz százalékát meghaladó mértékben igénybe venni kívánt alvállalkozókra kell alkalmazni.<br>
Ajánlatkérõ az ajánlattevõk pénzügyi, gazdasági és mûszaki alkalmasságának igazolását a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)-(3) bekezdéseiben meghatározott tények és adatok figyelembevétele mellett a Kbt. 44. § (6) bekezdésben foglaltak betartása mellett határozhatja meg. Az alkalmatlansági szempontok meghatározásánál pedig a Kbt. 44. § (7) bekezdésben rögzítettet kell teljesítenie ajánlatkérõnek.<br>
A hivatkozott rendelkezések alapján adott közbeszerzési eljárásban egy ajánlattevõ akkor minõsíthetõ jogszerûen a szerzõdés teljesítésére alkalmatlanak, amennyiben megállapítható, hogy ajánlattevõ nem tett eleget az ajánlatkérõ által elõre, a felhívásban meghatározott feltételeknek.<br>
Jelen esetben ajánlatkérõ elvárása a felhívásának 11. a) pont 4. francia bekezdésének, a dokumentáció 6. pontja és a szerzõdéstervezet 3. pontja elõírásai alapján arra irányult, hogy az ajánlattevõ tevékenységére vonatkozóan rendelkezzen a kért minõségtanúsítási rendszerekkel. Ajánlatkérõ a szállítandó termékek vonatkozásában a Magyar Szabvány és az Élelmiszerkönyv minõségi követelményeinek betartását követelte meg, további irat csatolását, alkalmassági feltételt ajánlatkérõ a felhívásban a termékek vonatkozásában nem tett.<br>
A nyertes ajánlattevõ ajánlatában csatolta a felhívás 11. a) pont 4. francia bekezdésében kért ISO 9001 tanúsítványt, valamint a HACCP meglétét igazoló tanúsítványt. Ajánlatában a nyertes ajánlattevõ (ajánlati nyilatkozat, ajánlat 3. oldal) vállalta továbbá a termékekre elõírt ajánlatkérõi elvárásokat, nevezetesen a minõségi követelmények teljesítését.<br>
Alaptalannak találta azon kérelmezõi kifogást a Döntõbizottság, hogy a nyertes a szerzõdés teljesítését csak alvállalkozó bevonásával lenne képes megítélése szerint teljesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#10">Kbt. 10. § </a>q) pontja szerint alvállalkozó: az a szervezet (személy), amellyel (akivel) az ajánlattevõ a közbeszerzésre vonatkozó szerzõdés teljesítése céljából, arra tekintettel fog szerzõdést kötni vagy módosítani…"<br>
Jelen esetben nem tekinthetõ tehát és ezért nem vonhatók az alvállalkozó fent hivatkozott fogalma körébe a nyertes ajánlattevõnek azon fennálló szerzõdéses kapcsolatai, amelyek gazdasági tevékenységének folytatása érdekében keletkeztek, amelyek az adott közbeszerzési eljárás nélkül is fennállnak, valamint amelyekkel a gazdasági tevékenység ellátásához szükséges alapanyagokat beszerzi.<br>
A jogorvoslati eljárás során nem merült fel arra vonatkozó adat, hogy a nyertes ajánlattevõ a hús, hentesáru szállítását olyan módon teljesítené ajánlatkérõ számára, hogy vagy kizárólag a vágóhelyekrõl közvetlenül vagy a telephelyét érintve, de minden feldolgozás nélkül továbbítja a kívánt árukat, ilyen körülményre maga a kérelmezõ sem hivatkozott kérelmében.<br>
A nyertes ajánlattevõ ajánlatának 60. oldalán nyilatkozott, hogy alvállalkozót nem kíván bevonni a teljesítésbe. A tárgyaláson tett nyilatkozatával megerõsítette, hogy az elnyert szerzõdés teljesítéséhez alvállalkozót nem vesz igénybe.<br>
A fentiek alapján tehát kérelmezõ alaptalanul hivatkozott kérelmében a nyertes ajánlattevõ alkalmatlanságára, azon okból, hogy a nyertes nem igazolta, hogy rendelkezik a felhívásban elõírt minõségtanúsítási rendszerekkel, és így nem igazolta megfelelõen, hogy a szerzõdés teljesítésére alkalmas.<br>
II. A Döntõbizottság megalapozottnak találta a kérelmezõ azon kérelmi elemeit, amelyek az ajánlatkérõ részérõl elkövetett eljárási cselekmények jogsértõ voltára vonatkoztak az alábbi indokok alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése értelmében az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A <a href="http://net.jogtar.hu/jr/gen/getdoc.cgi?docid=99500040.tv#54">Kbt. 54. §-</a>a elõírja, hogy, az ajánlatok felbontásáról, ismertetésérõl, az érvénytelen ajánlatokról és a kizárt ajánlattevõkrõl az ajánlatkérõnek jegyzõkönyvet kell készítenie.<br>
A fent hivatkozottak alapján a Döntõbizottság álláspontja szerint ajánlatkérõnek úgy kell elkészítenie a bontásról az írásos dokumentumot (jegyzõkönyvet), hogy abban a törvényben elõírt adatok szerepeljenek.<br>
A jogszabály rendelkezése a bontás tényének és az ott elhangzottaknak az írásban történõ dokumentálásával azt kívánja elõsegíteni, hogy a nyilvános bontáson jelen nem lévõ érdekeltek, ajánlattevõk is maradéktalanul megismerjék ugyanazokat az adatokat, amelyeket a jelen lévõ ajánlattevõk.<br>
Jelen esetben a kérelmezõ nem volt jelen a nyilvános bontáson, így kizárólag a bontási jegyzõkönyv az, amelybõl megismerhette volna azokat az adatokat, amelyek ismertetését a törvény kötelezõen elõírja.<br>
Az ajánlatkérõ által a bontásról írásban elkészített jegyzõkönyvbõl nem ismerhetõek meg a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében meghatározott adatok, így ajánlatkérõ nem tett eleget azon kötelezettségének, hogy ismertesse az ajánlattevõk nevét, székhelyét, az ajánlati árat és a teljesítési határidõt. Ajánlatkérõ ugyanis a bontáson jelen nem lévõ ajánlattevõk vonatkozásában nem ismertette a szükséges adatokat, és ezzel megsértette a Kbt. 51. § (3) bekezdését.<br>
A Döntõbizottság megállapította, hogy ajánlatkérõ a bontási jegyzõkönyvet a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(7) bekezdésében elõírt 5 munkanapos határidõ betartásával küldte meg azt az ajánlattevõk részére, ugyanis a bontásra 2003. március 4. napján került sor, ettõl számított 5 munkanap 2003. március 11. napján járt volna le, és ajánlatkérõ 2003. március 10. napján postára adta a bontásról elkészített jegyzõkönyvet.<br>
Megalapozottnak találta a Döntõbizottság továbbá a kérelmezõnek az összegzés elkészítésével, illetve annak tartalmával összefüggõ kérelmi elemét is.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése kimondja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A hivatkozott 5. sz. melléklet 2. a) pontjában ismertetni kell az érvényes ajánlatevõket, valamint az ajánlatok részszempontok szerinti tartalmi elemeit. Jelen esetben ez azt a kötelezettséget rótta volna az összegzést elkészítõ ajánlatkérõre, hogy közölje az ajánlati árat (ez volt az 1. értékelési részszempont tartalmi eleme), ahogy ezt az ajánlatban ajánlattevõk megtették, a fizetésihatáridõ-kedvezményeket (második értékelési részszempont), valamint a szállítási határidõket (harmadik értékelési részszempont).<br>
Ajánlatkérõ által elkészített összegzés az eljárásáról elnevezésû iratban a fent ismertetett adatok közül az ajánlati árak nem kerültek ismertetésre, csak az ár kalkulált pontszáma, így ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltakat.<br>
Tekintettel a fent leírtakra a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott, egyebekben a kérelmet a Kbt. 88. §(1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft, természetes személyek tekintetében 100 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt tekintettel, ajánlatkérõvel szemben a közbeszerzési eljárás során alkalmazandó eljárási szabályok megsértését állapította meg, így nem tartotta szükségesnek a minimumösszegû bírságnál magasabb bírság alkalmazását.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 28.<br>
<br>
Dr. Sárkány Izolda s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>