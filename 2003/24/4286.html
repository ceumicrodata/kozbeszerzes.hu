<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (4286)
</b></h2><FONT size=3><i><u></i></u><br>
<br>
13.K.33.595/2002/3.<br>
<br>
A Fõvárosi Bíróság az ifj. dr. Petrik Ferenc ügyvéd (1012 Budapest, Mikó u. 14.) által képviselt Göd Város Önkormányzata (2131 Göd, Pesti u. 81.) felperesnek, a dr. Nagy Gizella jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv.sz.: D.593/14/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek és a beavatkozónak 10 000-10 000 (tízezer-tízezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 15 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A felperes mint ajánlatkérõ a 2002. június 5-én közzétett részvételi felhívásával nyílt elõminõsítéses eljárást indított Göd és Csomád közös szennyvízcsatorna-hálózatának építése tárgyában az alábbi mennyiségi adatokkal:<br>
gravitációs csatornahálózat:	<br>
- gerinccsatorna DN 200	6355 fm<br>
- bekötõcsatorna DN 150	1183 fm<br>
szennyvíz-nyomóvezetékek:	<br>
- belterületi (DN 63-125)	7545 fm<br>
- külterületi (DN 125)	7530 fm<br>
- hálózati átemelõ	2 db<br>
- házi kis átemelõ	420 db<br>
A fenti beruházás felelõsségi rendjével kapcsolatban a felperes mint megbízó és a Stanley T. Szolgáltató és Tanácsadó Kkt. mint megbízott között 2002. február 28-án megállapodás jött létre, amely szerint a közbeszerzési eljárás lefolytatásában közösen, együttmûködve járnak el, az elõkészítési feladatok, a részvételi felhívás elõkészítése, a dokumentáció összeállítása, az ajánlatok értékelése, a résztvevõk alkalmasságára vonatkozó javaslattétel a megbízott feladatát képezi.<br>
A Stanley T. Kkt. a 2002. június 1-jén kötött megbízási szerzõdéssel megbízta az Arculat Bt.-t a közbeszerzési eljárás lebonyolításával, kikötve - egyebek között - azt, hogy a közbeszerzési eljárással kapcsolatos összes költség, illetve felelõsség viselése a megbízottat terheli.<br>
A közbeszerzési eljárás nyertese 308 900 000 Ft + áfa ajánlati ár mellett a Penta Kft. lett. A felperes a nyertes ajánlattevõvel 2002. augusztus 30-án a fõvállalkozói szerzõdést megkötötte.<br>
A Penta Kft. a 2002. szeptember 16-án kelt levelében tájékoztatta a felperest a beruházás megvalósítása érdekében felmerült pótmunkák elvégzésének, ezáltal a megkötött szerzõdés felülvizsgálatának szükségességérõl. Közölte, hogy a beruházással érintett területek nagy részén - a talaj elvizesedése miatt - csak vákuumos víztelenítéssel lehet csatornát építeni, a földkiemeléssel kikerült talaj pedig nem kellõen tömöríthetõ, ezért annak cseréje szükséges.<br>
A felperes a fõvállalkozói szerzõdés módosítását a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (2) bekezdés a) és b) pontjára hivatkozva hirdetmény közzététele nélküli tárgyalásos eljárás keretében kívánta végrehajtani, ennek érdekében a 2002. szeptember 18-án kelt ajánlati felhívásával a Penta Kft.-t ajánlattételre felhívta.<br>
Az ajánlati felhívás 3. a) pontja a beszerzés tárgyát és mennyiségét az alábbiak szerint rögzítette:<br>
- többletföldmunka végzése talajjavító réteg készítésével:	4300 m3<br>
- vákuumos víztelenítés:	8600 fm<br>
- NA 200-as gravitációs hálózat (elõ-közmûvesítés):	1600 fm<br>
- NA 160-as közterületi bekötõvezeték:	1270 fm<br>
- tisztítóakna:	342 db<br>
- házi bekötések:	3800 fm<br>
Az ajánlati felhívás 3. d) pontja szerint részajánlattétel nem volt megengedett.<br>
A felperes az ajánlati felhívás 14. pontjában az eljárás jogcímét a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésére utalással abban jelölte meg, hogy az ajánlati felhívás 3. pontjában foglalt mûszaki tartalom nem szerepel az eredeti fõvállalkozói szerzõdésben, és a kiegészítõ építési beruházási munka elvégzése a korábbi nyertes vállalkozóval az eredeti szerzõdés teljesítéséhez elengedhetetlen.<br>
A felperes 2002. szeptember 18-i keltezésû, az alperesi döntõbizottság elnökének címzett levele tartalmazta az eljárás megindítására vonatkozó közlést és a választott eljárásfajta alkalmazásának indokait.<br>
A felperesi önkormányzat képviselõ-testülete a 2002. szeptember 24-én hozott 119/2002. (IX. 24.) számú határozatával a Penta Kft.-t a 151 600 000 Ft + áfa árajánlatával nyertes ajánlattevõnek elfogadta, ennek megfelelõen a fõvállalkozói szerzõdést módosították.<br>
A Közbeszerzések Tanácsa tagja kezdeményezésére 2002. október 4-én jogorvoslati eljárás indult a választott eljárásfajta jogalapjának vizsgálata és annak megállapítása céljából, hogy az ajánlatkérõ tájékoztatta-e az alperest az ajánlati felhívás megküldésével egyidejûleg a közbeszerzési eljárás megindításáról.<br>
Az alperes a 2002. október 4-én kelt D.593/3/2002. számú határozatával ideiglenes intézkedésként a közbeszerzési eljárást felfüggesztetve az eljárást lezáró szerzõdés megkötését megtiltotta.<br>
A felperes a jogorvoslati kezdeményezés elutasítását kérte. Azzal érvelt, hogy az eredeti tervek elkészülte után a kivitelezés megkezdéséig számos ingatlan bekötése vált szükségessé, célszerû volt az elõ-közmûvesítés és a házi bekötések egy beruházás keretében azonos vállalkozó által történõ megvalósítása. E munkákhoz a szükséges pénzügyi keretet a víziközmû-társulat biztosítja, és nem volt elõre látható, hogy ez a keret 2002. szeptemberében rendelkezésre áll, de a kivitelezés megfelelõ színvonalú ellátása is indokolja a vállalkozó személyének azonosságát. Utalt arra is, hogy a kiegészítõ beruházások értéke nem éri el az eredeti beszerzés értékének 50%-át. A közbeszerzési döntõbizottsági tárgyaláson elõadta, hogy a döntõbizottság elnöke részére telefaxon nem küldtek tájékoztatást az eljárás megindításáról, de hivatkozott arra, hogy ez az Arculat Bt. kötelezettsége lett volna. Elismerte, hogy tértivevényes ajánlott levél formájában postai úton nem került sor a tájékoztatásra, és annak más módon való megtörténtérõl sem tudott nyilatkozni.<br>
A Penta Kft. nyilatkozatában kifejtette, hogy az eredeti szerzõdés teljesítéséhez a vákuumos víztelenítés és a talajcsere mint kiegészítõ munkák elvégzése szükséges, ezek a munkák elõre nem voltak láthatóak, mivel a talaj átnedvesedése a nagymértékû csapadékos idõjárás és a dunai árvíz miatt következett be.<br>
Az Arculat Bt. álláspontja szerint a más ajánlattevõvel történõ munkavégzés a többletköltségek és a késedelem miatt aránytalan gazdasági nehézséget okozott volna az ajánlatkérõnek.<br>
Az alperes a 2002. november 13-án kelt D.593/14/2002. számú határozatával megállapította, hogy a felperes megsértette a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontját, valamint a Kbt. 71/B. § (2) bekezdését, és ezért az ajánlatkérõt 2 000 000 Ft bírsággal sújtotta.<br>
Döntését azzal indokolta, hogy a vákuumos víztelenítés és a talajcsere vonatkozásában fennállt a hirdetmény közzététele nélküli tárgyalásos eljárás jogalapja, de az elõ-közmûvesítés és a házi bekötések esetében ez a jogalap hiányzott.<br>
Az alperes álláspontja szerint a felperes által választott eljárásfajta alkalmazásának elsõdleges feltétele, hogy az olyan - elõre nem látható - kiegészítõ munkára vonatkozzon, amely az eredeti szerzõdés szerinti beszerzési igény kielégítéséhez szükséges oly módon, hogy azt a korábbi nyertes ajánlattevõ teljesítse. E feltétel megléte esetén vizsgálható a továbbiakban az, hogy fennállnak-e együttesen vagy az a) és b) pont szerinti, vagy az a) és c) pont szerinti feltételek.<br>
Az alperes megállapította, hogy az elõ-közmûvesítéssel és a házi bekötésekkel kapcsolatos munkák vonatkozásában az ajánlatkérõ nem választhatta volna a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés szerinti eljárásfajtát. Egyik munka sem volt tárgya az eredeti nyílt eljárásnak, hiányzik az elõre nem láthatóság követelményének való megfelelés, mindkét munka olyan jellegû, amely elválasztható az eredeti szerzõdés teljesítésétõl, miként az ténylegesen megtörtént.<br>
Az alperes leszögezte, hogy ha az eljárásfajta alkalmazásának alapfeltételei nem állnak fenn, a további törvényi feltételek meglétének vizsgálata szükségtelen. A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontja szerinti eljárásfajta csak kivételesen alkalmazható, a törvényi feltételeknek az egész beszerzésre vonatkozóan fenn kell állniuk.<br>
Az alperes megállapította továbbá, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdését is, mivel telefaxon nem tájékoztatta a Döntõbizottság elnökét az eljárás megindításáról és a tájékoztatás postai úton sem történt meg.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján rendelkezett a bírság kiszabásáról. Megállapította, hogy ezen eljárásfajta választásában a lebonyolításban részt vevõk felelõsségének mértéke nem volt tisztázható, az sem volt megállapítható, hogy ki mulasztotta el a Döntõbizottság elnöke részére a tájékoztató megküldését. E körülményekre tekintettel az alperes az eljárást megindító, döntést hozó ajánlatkérõvel szemben látta alkalmazhatónak a bírság jogkövetkezményét.<br>
A felperes keresetet terjesztett elõ az alperes határozatának bírósági felülvizsgálata iránt, kifogásolva a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdés a) és b) pontjában foglaltak alperesi értelmezését. Álláspontja szerint abból a ténybõl, hogy az eredeti nyílt eljárásnak nem volt tárgya az elõ-közmûvesítés és a házi bekötések megvalósítása, nem következik az, hogy az építési beruházás teljesítéséhez nincs szükség a fent megjelölt munkáknak a nyertes ajánlattevõvel való elvégzésére. A jogszabály szerint tárgyalásos eljárásnak olyan munkák esetén van helye, amelyek nem szerepelnek az eredeti szerzõdésben, mindkettõ elvégzése szükséges az eredeti építési beruházás megvalósításához. Mûszakilag indokolatlan lett volna az, hogy a csatornarendszer és az egyes bekötések kiépítését két különbözõ társaság valósítsa meg, ebben az esetben nem valósítható meg a szintbeli azonosság, és a beruházás megakasztásával az építési területet egy másik építési vállalkozónak kellene átengedni. A csatornahálózat megépítéséhez tehát szükség volt egyidejûleg az elõ-közmûvesítés és a házi bekötések megvalósítására a nyertes ajánlattevõ által.<br>
A felperes elõadta, hogy pénzügyi fedezet hiányában nem vonatkozott az ajánlati felhívás a házi bekötések és az elõ-közmûvesítés megvalósítására, mivel az ellentétes lett volna a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésével. A közbeszerzési eljárás lezárását követõen az építési beruházás folyamatában lett arra lehetõség, hogy az ajánlatkérõ a csatornahálózat-beruházással egyidejûleg megvalósítsa a két vitatott építési beruházást is, de ebben a stádiumban mûszakilag és gazdaságilag megvalósíthatatlan lett volna a házi bekötések és az elõ-közmûvesítés vonatkozásában új nyílt közbeszerzési eljárás lefolytatása. Hangsúlyozta, hogy mûszakilag és gazdaságilag aránytalan nehézséget okozott volna a két építési beruházásnak az eredetileg kötött szerzõdéstõl való elválasztása. Álláspontjának alátámasztására indítványozta igazságügyi szakértõ kirendelését.<br>
Az alperes - fenntartva a határozatában foglaltakat - a kereset elutasítását kérte. Elõadta, hogy a felperes már a nyílt elõminõsítéses közbeszerzési eljárás megindításakor - 2002. június 5-én - tudta azt, hogy beszerzése nem terjed ki a házi bekötésekre és az elõ-közmûvesítésre, így az elõre nem lathatóságra megalapozottan a felperes nem hivatkozhat. Ezek a munkák az eredeti szerzõdésben nem szerepeltek, azonban ettõl még nem válnak automatikusan kiegészítõ munkává, mivel annak lényegi eleme, hogy arra az ajánlatkérõ eredeti beszerzési igényének megvalósításához legyen szükség. Az ajánlatkérõ döntött úgy, hogy nem kér ajánlatot az elõ-közmûvesítésre és a házi bekötésre, így e munkák új beszerzési igényeknek minõsülnek, kiegészítõ munka csak az alapbeszerzési igény teljesítéséhez szükséges munka lehet.<br>
Az alperes nem osztotta azt a felperesi álláspontot, hogy szükségszerû az újabb munkálatoknak a korábbi nyertes ajánlattevõvel való elvégeztetése. Rámutatott arra, hogy számos variáció van a házi bekötések megvalósítására is, az teljes mértékben elválasztható a csatornahálózat létesítésétõl, az elõ-közmûvesítés vonatkozásában pedig megállapítható, hogy a települések pénzügyi lehetõségek függvényében sokszor több ütemben külön-külön közbeszerzések keretében biztosítják annak végrehajtását.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy az elõ-közmûvesítés és a házi bekötések vonatkozásában fennálltak-e a hirdetmény közzététele nélküli tárgyalásos eljárásfajta alkalmazásának jogszabályi feltételei. A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdésének megsértését a felperes nem vitatta, és nem volt vitás a jogsértésért felelõs személye sem.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése értelmében a közbeszerzési eljárás nyílt, meghívásos, ill. tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdése szerint az ajánlatkérõ tárgyalásos eljárást alkalmazhat építési beruházás, illetõleg szolgáltatás megrendelése esetén, ha elõre nem látható körülmények folytán az építési beruházás, illetve a szolgáltatás teljesítéséhez az eredeti szerzõdésben nem szereplõ kiegészítõ építési beruházási munkának, illetve szolgáltatásnak a korábbi nyertes ajánlattevõvel való elvégzése vált szükségessé, feltéve hogy<br>
a) a kiegészítõ építési beruházási munka, illetve szolgáltatás értéke nem haladja meg a korábbi közbeszerzés értékének ötven százalékát, és<br>
b) a kiegészítõ építési beruházási munkát, illetve szolgáltatást aránytalan nehézség nélkül nem lehet mûszakilag vagy gazdaságilag elválasztani a korábban kötött szerzõdéstõl, vagy<br>
c) az elválasztható építési beruházási munka, illetve szolgáltatás feltétlenül szükséges az eredeti szerzõdés teljesítéséhez.<br>
A bíróság rámutat arra, hogy a tárgyalásos eljárásfajta alkalmazására csak kivételes esetekben, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésében meghatározott feltételek fennállása esetén van lehetõség. Ezen eljárásfajta jogszerûen csak olyan építési beruházási munkánál válaszható, amelyet az eredeti szerzõdés nem tartalmaz, így ahhoz képest kiegészítõ jellegû. További feltétel, hogy ezen munkáknak a korábbi nyertes ajánlattevõvel való elvégzése az eredeti szerzõdésben meghatározott építési beruházás teljesítéséhez szükséges, és e feltételek teljesülése esetén fennállnak az a), b) és c) pontban foglalt - a) és b) pontonként, ill. a) és c) pontonként együttes - feltételek is.<br>
A perben nem volt vitás, hogy a tárgyalásos közbeszerzési eljárás kerestében megjelölt elõ-közmûvesítést és a házi bekötéseket mint utólagosan felmerült munkákat az elõminõsítéses közbeszerzési eljárás alapján megkötött fõvállalkozói szerzõdés nem nevesítette, azokra tehát az elõminõsítéses eljárásban érvényesített ajánlatkérõi beszerzési igény nem terjedt ki. E két munkavégzés tekintetében a munkavégzést szükségessé tevõ körülmények elõre nem láthatósága sem volt megállapítható, mivel a felperes maga mérte fel és határozta meg - a pénzügyi lehetõségeitõl is függõen - a beszerzési igényét. Az eredetileg nem tervezett munkákhoz szükséges anyagi fedezet utólagos rendelkezésre állása nem a további munka elvégzésének szükségességét, hanem annak lehetõségét teremti meg, így az anyagi fedezet biztosítása a tárgyalásos eljárás jogalapjaként nem értékelhetõ.<br>
A bíróság megállapította, hogy az elõ-közmûvesítés és a házi bekötések megvalósítása az ajánlatkérõ részérõl egyértelmûen új beszerzési igényként merült fel, azoktól függetlenül az eredeti fõvállalkozói szerzõdés teljesíthetõ volt. Maga a nyertes ajánlattevõ is kizárólag a vákuumos víztelenítés és a talajcsere tekintetében látta szükségesnek pótmunkák elvégzését, amelyek indokoltságát az alperes sem vitatta.<br>
A bíróság osztotta az alperes azon álláspontját, hogy amennyiben a tárgyalásos eljárás alkalmazásának elsõdleges jogszabályi feltételei nem állnak fenn, a további feltételek meglétének vizsgálata szükségtelen. Jelen esetben a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(2) bekezdésének elsõ fordulatában megjelölt jogszabályi feltételek hiánya a tárgyalásos eljárásfajta alkalmazását jogszerûtlenné tette, ezért az alperes helytállóan állapította meg a felperes eljárásának jogszabálysértõ voltát.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében az alperes a határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése elõírja, hogy a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Jelen esetben ez az összeg szervezet esetén 1 000 000 Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A bírsággal kapcsolatban a bíróság megállapította, hogy a felperes terhére többszörös jogszabálysértés elkövetése volt megállapítható, erre figyelemmel a törvényi minimumnak megfelelõ bírság összeg kiszabásától magasabb értékû bírság kiszabása nem kifogásolható.<br>
Mivel a rendelkezésre álló adatok a per eldöntéséhez elegendõ alapul szolgáltak, a bíróság a felperes által indítványozott szakértõi bizonyítást mellõzte.<br>
A kifejtettek alapján a bíróság a keresetet elutasította, és a Pp. 78. § (1) bekezdése alapján a felperest az alperes költségeinek megfizetésére kötelezte.<br>
A felperes személyes illetékmentessége folytán kereseti illetékre vonatkozó rendelkezés a 6/1986. (VI. 26.) IM rendelet 14. §-án alapul.<br>
<br>
Budapest, 2003. március 5.<br>
<br>
Nagyné dr. Fürjes Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>