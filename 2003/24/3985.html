<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Önkormányzat Szent László Kórház ajánlati felhívása nyílt eljárás megindítására (3985)
</b></h2><FONT size=3><i><u></i></u><br>
<br>
1. Az ajánlatkérõ neve, címe, távirati címe, telefon- és telefaxszáma:<br>
Fõvárosi Önkormányzat Szent László Kórház<br>
1097 Budapest, Gyáli út 5-7.<br>
Telefon: 455-8167<br>
Fax: 455-8248<br>
<br>
<br>
2. a) A választott eljárás: nyílt eljárás.<br>
b) A szerzõdés meghatározása, amire ajánlatot kérnek: az ajánlatkérõ intézmény Gyáli úti telekingatlanán lévõ 10-es számú, 442,85 m2 területû épület onko-haematológiai szakrendelõvé történõ átalakítására, valamint a szakrendelõhöz kapcsolódó egyéb munkálatok elvégzésére vonatkozó vállalkozási szerzõdés.<br>
<br>
<br>
3. a) A beszerzés tárgya és mennyisége: <br>
I. a 442,85 m2 alapterületû épület onko-haematológiai szakrendelõvé történõ átépítése kiviteli tervek alapján a szükséges gépészeti és elektromos átalakításokkal együtt,<br>
II. az I. pontban megjelölt épülethez tartozó 440 m aggregátoros hálózat kiépítése (a már meglévõ földárokban),<br>
III. az I. pontban jelölt épülethez tartozó kazánház gépészeti átalakítása,<br>
IV. az épület körüli 98 m hosszú, 1,45-2,10 m változó magasságú, 15 cm vastag betonkerítés bontása a talajszint alatt 25 cm-ig, a kapcsolódó tereprendezéssel együtt,<br>
V: az I. pontban jelölt épülethez 100 m külsõ optikai hálózat kiépítése.<br>
b) A teljesítés helye: Fõvárosi Önkormányzat Szent László Kórház, 1097 Budapest, Gyáli út 5-7.<br>
c) Annak meghatározása, hogy az ajánlattevõ a beszerzés tárgyának egy részére tehet-e ajánlatot: nem.<br>
d) A részajánlat tételének szempontja: -<br>
<br>
<br>
4. A teljesítés határideje vagy a szerzõdés idõtartama: a szerzõdés aláírásától a megajánlott építési munkálatok befejezéséig, beleértve a hibátlan mûszaki átadás-átvételt.<br>
<br>
<br>
5. a) A dokumentációt rendelkezésre bocsátó szervezet neve és címe: dr. Pusztai Attila ügyvéd irodája, 1132 Budapest, Visegrádi u. 60. Telefon/fax: 359-0242.<br>
b) A dokumentáció megkérésének határideje: az ajánlati felhívás közzétételének napjától, az azt követõ elsõ naptól számított 20. nap 14.00 óráig vehetõ át. Amennyiben ez a nap nem munkanap, akkor az ezt követõ elsõ munkanap 14.00 óráig.<br>
c) A dokumentáció megvásárlásának feltételei: az ajánlattevõk a dokumentáció 80 000 Ft + áfa összeg készpénzben történõ megfizetése ellenében kaphatják meg dr. Pusztai Attila ügyvédi irodájában, 1132 Budapest, Visegrádi u. 60., I. em. 4., munkanapokon 10.00-14.00 óráig. Az ajánlatkérõ a dokumentációt kizárólag a díj megfizetése ellenében adja át.<br>
<br>
<br>
6. a) Az ajánlattételi határidõ, mely azonos az ajánlatok felbontásának idõpontjával: a jelen felhívás Közbeszerzési Értesítõben történõ közzétételét követõ naptól számított 41. naptári napon 10.00 óráig. Amennyiben ez a nap nem munkanap, akkor az ezt követõ elsõ munkanap 10.00 óráig.<br>
b) Az ajánlat benyújtásának címe (helység, utca, házszám, emelet, szobaszám): Fõvárosi Önkormányzat Szent László Kórház, 1097 Budapest, Gyáli út 5-7., 33-as épület, mûszaki és mûszergazdálkodási osztály.<br>
c) Az ajánlattétel nyelve: magyar.<br>
<br>
<br>
7. a) Annak meghatározása, hogy az ajánlatok felbontására az ajánlatkérõ a törvény 51. § (2) bekezdésében nevesített személyeken kívül kit hív meg: az ajánlatkérõ képviselõit.<br>
b) Az ajánlatok felbontásának helye: Fõvárosi Önkormányzat Szent László Kórház, 1097 Budapest, Gyáli út 5-7., 33-as sz. épület mûszaki és mûszergazdálkodási osztály, tárgyaló.<br>
<br>
<br>
8. a) Az ajánlati biztosíték összegszerûen meghatározott mértéke: 500 000 Ft, azaz ötszázezer forint.<br>
b) Az ajánlati biztosíték nyújtásának feltételei: a biztosíték teljesíthetõ az elõírt összegnek az ajánlatkérõ Országos Takarékpénztárnál vezetett 11784009-15490407 számú számlájára történõ átutalással vagy bankgaranciával. Az ajánlattevõnek a biztosíték megfizetését a számlavezetõ pénzintézete által kiadott, a biztosíték összegében történt terhelésérõl vagy bankgaranciáról szóló nyilatkozattal kell igazolnia. Ajánlatkérõ a biztosítékot az eljárás eredménytelenségének megállapítását, illetve az eredmény kihirdetését követõ 10 napon belül visszafizeti a nem nyertes ajánlattevõknek. A nyertes ajánlattevõ, valamint a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(19 bekezdése szerinti visszalépés esetén a második legkedvezõbb ajánlatot tevõ részére a szerzõdéskötést követõ 10 napon belül fizeti vissza. Ha az ajánlattevõ az ajánlati kötöttségének ideje alatt ajánlatát visszavonja vagy a szerzõdés megkötése érdekkörében felmerült okból hiúsul meg, a biztosítékot elveszti és az az ajánlatkérõt illeti meg.<br>
<br>
<br>
9. A pénzügyi ellenszolgáltatás teljesítésének feltételei, illetve hivatkozás a vonatkozó elõírásokra: a szolgáltatás ellenértékét ajánlatkérõ az igazolt teljesítést követõen kiállított számla ellenében, a kézhezvételtõl számított 30 napon belül átutalással teljesíti.<br>
Az ajánlatkérõ elõlege nem ad.<br>
<br>
<br>
10. A nyertes közös ajánlattevõktõl gazdasági társaság létrehozásának megkövetelése: -<br>
<br>
<br>
11. a) Az ajánlattevõk pénzügyi, gazdasági és mûszaki alkalmassága igazolására kért adatok és tények:<br>
Pénzügyi alkalmasság igazolása:<br>
- az ajánlattevõ bankszámláját vezetõ pénzintézettõl származó, az elõzõ 3 évre vonatkozó nyilatkozat az ajánlattevõ fizetõképességének megállapítására az alábbi tartalommal:<br>
- mióta vezeti a gazdálkodószervezet bankszámláját,<br>
- a gazdálkodószervezet fizetési kötelezettségeinek pontosan eleget tesz-e,<br>
- a számláján sorban állás volt-e, ha igen, utoljára mikor, milyen mértékben,<br>
- az ajánlattevõnek csatolnia kell a 2000., 2001. és a 2002. évekre vonatkozó számviteli törvény szerint az adott gazdálkodási formára és a pályázó vállalkozásra elõírt "éves beszámolóját" (mérlegét és eredménykimutatását).<br>
Gazdasági alkalmasság igazolása:<br>
- az elõzõ legfeljebb 3 év teljes forgalmáról és ugyanezen idõszakban egészségügyi intézményeknél végzett építési munkálatok értékérõl szóló nyilatkozat.<br>
Mûszaki alkalmasság igazolása:<br>
- referencia: az ajánlattételt megelõzõ 3 év azon legjelentõsebb építési munkálatainak ismertetése, amelyek egészségügyi intézményeknél zajlottak. Az egészségügyi intézmények által nyújtott referenciáknak tartalmaznia kell legalább a szerzõdést kötõ másik fél megnevezését, a teljesítés idejét és a teljesítés minõségérõl szóló nyilatkozatot,<br>
- az ajánlattevõnek rendelkeznie kell a kivitelezés helyi irányítását végzõ, hivatalos névjegyzékbe vett megnevezett felelõs mûszaki vezetõvel,<br>
- az ajánlattevõnek rendelkeznie kell ISO-minõsítéssel,<br>
- az ajánlattevõnek meg kell neveznie azon mûszaki szakembereket, mûszaki egységeket, akiket be kíván vonni a teljesítésbe. Azon alvállalkozók, akiket az ajánlattevõ a közbeszerzés értékének 10%-át meghaladó mértékben igénybe kíván venni, szintén kell hogy rendelkezzenek ISO minõségbiztosítási rendszerrel.<br>
b) Az ajánlattevõnek a szerzõdés teljesítésére alkalmatlanná minõsítésének szempontjai:<br>
- a pénzintézeti nyilatkozat szerint az ajánlattevõ bankszámláján 60 napot meghaladó sorban állás volt,<br>
- a 2000., 2001. vagy a 2002. évre elkészített "éves beszámoló" szerint a ajánlattevõ mérleg szerinti eredménye veszteséget mutat, <br>
- nem rendelkezik az elõzõ legfeljebb 3 évben építési munkálatok tárgyában egészségügyi intézménynél elvégzett munka referenciájával (az elvégzett munkát az adott egészségügyi intézmény képviselõjének kell írásos nyilatkozattal igazolnia), és ugyanezen idõszakban egészségügyi intézménynél végzett építési munkálatok éves értéke nem éri el az 50 M Ft-ot,<br>
- az ajánlattevõ nem rendelkezik a kivitelezés helyi irányítását végzõ, hivatalos névjegyzékbe vett mûszaki vezetõvel,<br>
- az ajánlattevõ vagy a közbeszerzés értékének 10%-át meghaladó mértékben igénybe venni kívánt alvállalkozója nem rendelkezik ISO-minõsítéssel.<br>
<br>
<br>
12. Az ajánlati kötöttség lejártának idõpontja: az ajánlattételi határidõ lejártától kezdõdik, és az eredményhirdetés idõpontjától számított 30 napig tart.<br>
<br>
<br>
13. a) Az ajánlatok elbírálásának szempontjai: az összességében legelõnyösebb ajánlat.<br>
b) A 34. § (3) bekezdésében foglaltak: <br>
részszempontok	súlyszámok<br>
- ajánlati ár	30<br>
- megajánlott késedelmi kötbér mértéke	20<br>
- részszámlák száma	15<br>
- az építkezési munkálatokra fordított, a szállítással és anyagigazgatással megemelt teljes anyagköltség és a teljes munkadíj hányadosa (anyagköltség/munkadíj)	10<br>
- megajánlott jótállási idõ	10<br>
Az értékelés során adható pontszám részszempontonként: 1-10.<br>
A ponthatárok közötti pontszám megadásának módszere: valamennyi részszempont esetében a részszempont tekintetében legelõnyösebb ajánlat kap 10 pontot, a következõ ajánlatokat pedig ehhez arányosítjuk oly módon, hogy minél kedvezõtlenebb egy ajánlat, arányosan annál kevesebb pontot kap. Amennyiben az ajánlattevõ valamelyik részszempont vonatkozásában nem tesz ajánlatot, akkor e részszempont tekintetében részére csak 0 pont adható.<br>
<br>
<br>
14. Annak meghatározása, hogy lehet-e többváltozatú ajánlatot tenni: igen.<br>
<br>
<br>
15. a) Az eredményhirdetés idõpontja: az eljárás eredmények kihirdetésének helye és idõpontja: Fõvárosi Önkormányzat Szent László Kórház, 1097 Budapest, Gyáli út 5-7., 33-as épület, tárgyaló. az ajánlatok felbontásának napját követõ 21. napon 10.00 órakor. Amennyiben ez a nap nem munkanap, akkor az ezt követõ elsõ munkanap 10.00 órakor.<br>
b) A szerzõdéskötés idõpontja: ajánlatkérõ a vállalkozási szerzõdést az eljárás nyertesével az eredményhirdetés napját követõ 15. napon köti meg az ajánlati dokumentációban foglalt szerzõdésminta szerint. Amennyiben a nyertes ajánlattevõ visszalép, ajánlatkérõ az eljárás eredményének kihirdetését követõ 15. napon a következõ legelõnyösebb ajánlatot tevõ ajánlattevõvel köt szerzõdést.<br>
<br>
<br>
16. Egyéb információk:<br>
Az eljárás jele: A-218/2003.<br>
a) Az ajánlattevõk részére az ajánlatkérõ az ajánlati felhívás Közbeszerzési Értesítõben történõ megjelenését követõ 22-30. napok közötti munkanapokon 10.00-12.00 óra között konzultációs lehetõséget biztosít. Ügyintézõ az ajánlatkérõ részérõl: Horváth Tibor. A konzultáció helyszíne: Fõvárosi Önkormányzat Szent László Kórház, 1097 Budapest, Gyáli út 5-7., 33-as épület, tárgyaló). A konzultációval kapcsolatban készült jegyzõkönyvet az ajánlattevõk a konzultáció helyszínén tekinthetik meg.<br>
b) Az ajánlattevõnek azon alvállalkozókat meg kell neveznie, akiket az ajánlattevõ a közbeszerzés értékének 10%-át meghaladó mértékben igénybe kíván venni (jegyzék az alvállalkozókról).<br>
c) Az ajánlatkérõ tájékoztatja az ajánlattevõket, hogy az ajánlatukat a 3. a) pontban meghatározott 5 részfeladatra kell bontani, a pályázóknak mind az 5 részfeladatra ajánlatot kell benyújtaniuk. Az ajánlatkérõ a pályázatokat részfeladatonként hasonlítja össze, de együttesen bírálja el, és szerzõdést a nyertessel a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontját figyelembe véve köt. Az ajánlatkérõ tájékoztatja továbbá az ajánlattevõket, hogy amennyiben elmulasztanak a 3. a) pontban megfogalmazott 5 részfeladat mindegyikére ajánlatot tenni, akkor az ajánlatkérõ a benyújtott ajánlatukat a Kbt. 52. § (1) bekezdés d) pontja alapján érvénytelennek fogja minõsíteni.<br>
d) csatolni kell a cég/vállalkozás jelenlegi állapot szerinti (3 hónapnál nem régebbi) cégbejegyzési okmányok eredeti példányát vagy hiteles másolatát - cégkivonat, aláírási címpéldány.<br>
e) Csatolni kell a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4)-(6) bekezdéseiben elõírt nyilatkozatokat és hatósági igazolásokat:<br>
- adóigazolások (központi adó, az APEH által kezelt, elkülönített állami pénzalappal szembeni fennálló fizetési kötelezettségekre kiterjedõen),<br>
- igazolások egyéb, nem az APEH által kezelt, elkülönített állami pénzalappal szembeni fizetési kötelezettségekre,<br>
- tb-igazolás,<br>
- vámigazolás.<br>
f) Az ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlásra lehetõséget biztosít.<br>
g) Ajánlatot csak az nyújthat be, aki a dokumentációt megvásárolta.<br>
h) Az ajánlatokat a cégjegyzésre jogosultak által cégszerûen aláírva, 4 példányban (1 eredeti, 3 másolat), jól elkülöníthetõn, külön csomagolva és feltüntetve az "eredeti", illetve "másolat" jelölést, lezárt borítékban kell benyújtani. A borítékon fel kell tüntetni az ajánlat tárgyát. A pályázati dokumentációt számozott oldalakkal kell ellátni.<br>
i) A jelen ajánlati felhívásban nem szabályozottak vonatkozásában a közbeszerzésekrõl szóló 1995. évi XL. törvény elõírásai szerint kell az ajánlattevõknek eljárni. Az ajánlatkérõ továbbá minden esetben figyelembe kell hogy vegye az ajánlatok elbírálása során a törvény 59. § (2)-(5) bekezdéseiben meghatározottakat. Ezért az ajánlatkérõ ezennel felhívja az ajánlattevõk figyelmét arra, hogy az ott meghatározottak a jelen ajánlati felhívás részét képezik, s így az ajánlattevõknek a kérdéses adatokat ajánlatukban szerepeltetni kell.<br>
<br>
<br>
17. Hivatkozás az elõzetes összesített tájékoztatóra: -<br>
<br>
<br>
18. A hirdetmény feladásának napja: 2003. május 28.<br>
A hirdetmény kézhezvételének napja: 2003. május 28.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>