<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4169)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.168/11/2003.<br>
<br>
Tárgy: a Lavina Rt. jogorvoslati kérelme Herceghalom Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Lavina Építõ- és Szerelõipari Rt. (1044 Budapest, Megyeri út 51., a továbbiakban: kérelmezõ) jogorvoslati kérelmét, melyet a Herceghalom Község Önkormányzata (2053 Herceghalom, Gesztenyés út 13., nevében eljár: TAKTA-OSI Kft., 1028 Budapest, Dózsa Gy. u. 27., képviseli: dr. Cziffra Károly ügyvéd, 5000 Szolnok, Dózsa Gy. u. 2. I/2. a továbbiakban: ajánlatkérõ) "Herceghalom, önkormányzati házak építése. Telepszerû kiépítés, hagyományos építési móddal, teljes közmûvesítéssel (víz, csatorna, villany, gáz), "kulcsrakész" állapotban történõ átadással" tárgyú közbeszerzési eljárása ellen nyújtott be, a Döntõbizottság elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt közbeszerzési eljárás lefolytatására felhívást tett közzé a Közbeszerzési Értesítõ 2003. február 12-én megjelent 7. számában a rendelkezõ részben megjelölt tárgyban 0362/2003 szám alatt.<br>
Ajánlatkérõ az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, a 11. b) pontjában a szerzõdés teljesítésére alkalmatlanná minõsítés szempontjait határozta meg.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlypontjaival a következõk szerint:<br>
részszempont	súlyszám<br>
- ajánlati ár	10<br>
- vállalási határidõ napban	8<br>
- késedelmi kamatigény a benyújtott számla értékéhez viszonyítva (%/év)	7<br>
- késedelmi kötbér vállalása a bruttó vállalási ár %-ában:<br>
- napi kötbér	3<br>
- kötbérmaximum	3<br>
Az adható pontszámokat 1-5-ig határozta meg ajánlatkérõ. Az elbírálás módszereként ajánlatkérõ megjelölte, hogy a legjobb ajánlati elem az értékelési pontszám maximumát kapja, a többi ajánlat a legjobb tartalmi elemhez viszonyított arány szerint kerül megállapításra.<br>
A felhívás 14. pontja a többváltozatú ajánlattételre biztosított lehetõséget, a 16. pontban ajánlatkérõ a hiánypótlás lehetõségét kizárta.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket és az ajánlat pontos mûszaki tartalmát.<br>
Helyszíni konzultációra 2003. március 5-én került sor, melyen írásban tettek fel mûszaki jellegû kérdéseket ajánlattevõk, melyeket ajánlatkérõ "Kiegészítés a versenykiíráshoz" címû iratban megválaszolt.<br>
Az ajánlattételi határidõ 2003. március 25-e volt, melyre hat ajánlattevõ nyújtott be ajánlatot: a Fehér Ablak Kft., az M+M Kft., a BARAKK Mérnöki és Kereskedelmi Iroda, az UTITERV Kft., a SAN-TEAM-BAU Kft., valamint kérelmezõ. Utóbbi két ajánlattevõ alap- és alternatív ajánlatot is benyújtott.<br>
A bontási eljáráson ismertetésre kerültek az ajánlattevõk által megajánlott vállalási árak és teljesítési határidõk mind az alap-, mind az alternatív ajánlatok esetén.<br>
Ajánlatkérõ a bontási jegyzõkönyvben rögzítette, hogy a Fehér Ablak Kft. ajánlata kirívóan alacsony ellenszolgáltatást tartalmaz, ezért a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésének megfelelõen 2003. március 28. 13.00 órai határidõvel írásban magyarázatot kérnek.<br>
A felszólítást 2003. március 25-én a Fehér Ablak Kft. részére megküldték, melyben a "magyarázatot" tételes kalkuláció formájában kérték megadni.<br>
A Fehér Ablak Kft. a megadott idõpontig ajánlatkérõ rendelkezésére bocsátotta a beruházás tételes költségvetését.<br>
Az ajánlatokat bizottság értékelte, mely a Fehér Ablak Kft. magyarázatát kielégítõnek tartotta, és elvégezte az ajánlatok értékelését. Az eljárást lezáró döntést ajánlatkérõ képviselõ-testülete 15/2003. (IV. 1.) sz. határozatával hozta meg.<br>
Eredményhirdetésre 2003. április 2-án került sor, amelyen az eljárás nyertesének a Fehér Ablak Kft. ajánlatát hirdették ki.<br>
Ajánlatkérõ az Összegzés címû iratot elkészítette, és ennek 7. Egyéb pontjában rögzítette, hogy a Fehér Ablak Kft.-tõl a kirívóan alacsony ajánlati árra - a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján - magyarázatot kértek. A Fehér Ablak Kft. tételes kalkulációt a levélben elõírt határidõ elõtt mind az ajánlatkérõhöz, mind az ajánlatkérõ megbízottjához eljuttatta. A bírálóbizottság megállapította, hogy a tételes kalkuláció minden szükséges és a dokumentációban elõírt anyagot és munkát tartalmaz, a beállított értékek elfogadhatók. A tételes költségvetés megfelelõ magyarázatot adott az ajánlattevõ által kért ellenszolgáltatás mértékére.<br>
Kérelmezõ 2003. április 8-án nyújtott be jogorvoslati kérelmet, melyben kérte megállapítani az ajánlatkérõ megbízottjának jogsértõ eljárását. Álláspontja szerint ajánlatkérõ megbízottja megsértette a nyilvánosság elvét, mert a bontási eljáráson a Fehér Ablak Kft. kirívóan alacsony ajánlati árára magyarázatot kért, melyet a bontási jegyzõkönyvben is megerõsített. Az eredményhirdetési eljáráson szóban közölték, és az Összegzés címû iratban is szerepel, hogy ajánlatkérõ a magyarázatot elfogadta, és ennek alapján az eljárás nyertese a Fehér Ablak Kft. Álláspontja szerint ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>a alapján a többi ajánlattevõ egyidejû értesítése mellett kérhet felvilágosítást az ajánlattevõtõl. Ajánlatkérõ a kirívóan alacsony árral kapcsolatos magyarázat bekérésérõl, annak tartalmáról a többi ajánlattevõt nem értesítette, így annak megtörténtérõl és a magyarázat elfogadásáról csak az eredményhirdetésen, illetve az Összegzés címû irat megküldésével tájékoztatta az ajánlattevõket. A magyarázat tartalmáról azonban a mai napig nem kaptak tájékoztatást, így annak valódiságáról nem lehetett nyilvánosan meggyõzõdni.<br>
Megjegyezte továbbá, hogy a "kulcsrakész" lakások építése mellett nem volt az ajánlatkérésnek tárgya az épületek közötti külsõ közmûvek, a közlekedõutak és a területrendezés. Feltételezi, hogy esetleg nyertes ajánlattevõ ezeket a munkákat pótmunkaként - az alacsony ajánlati ára miatti veszteségének beépítésével - fogja elvégezni.<br>
Kifogásolta a késedelmi kötbér részszempontot, bár jelzi, hogy az nem jogsértõ. További kifogása, hogy ajánlatkérõ a felhívásban a számla összegének %-ában határozta meg a késedelmi kötbér részszempontot, az értékelésben pedig a jegybanki alapkamathoz viszonyította.<br>
Álláspontja szerint ajánlatkérõ megbízottja a munkáját nem megfelelõ szakértelemmel és odafigyeléssel végezte. Így nem megfelelõen képviselte az önkormányzat érdekeit. A Kbt. legfontosabb szabályát, a nyilvánosság elvét sértette meg, ezért kéri, hogy a Döntõbizottság az ilyen jellegû tevékenység végzésétõl határozott idõre tiltsa el a leendõ ajánlatkérõk érdekeinek védelmében.<br>
Kérte továbbá ideiglenes intézkedésként a szerzõdéskötés felfüggesztését.<br>
Ajánlatkérõ észrevételében kérte a kérelmet mint alaptalant elutasítani. Álláspontja szerint kérelmezõ által hivatkozott 38. § ajánlattevõk által feltehetõ kérdésekrõl rendelkezik, mely elõírás betartását kérelmezõ a kérelmében is elismeri. A nyilvánosság elvének megsértése ajánlatkérõ szerint nem állapítható meg, mivel a bontási jegyzõkönyvben és az Összegzésben is tájékoztatták errõl az ajánlattevõket. A tételes költségvetést a bírálóbizottság elbírálta, azt a Kbt. nem rendeli ajánlattevõk rendelkezésére bocsátani.<br>
A részszempontok meghatározásánál az önkormányzat érdekeit tartották szem elõtt, annak kifogásolása elkésett.<br>
Az eljárás lebonyolításával megbízott TAKTA-OSI Kft. munkáját gondosan és precízen, ajánlatkérõ érdekeit szem elõtt tartva végezte.<br>
A FEHÉR ABLAK Kft. észrevétele szerint ajánlatkérõ nem sértette meg a Kbt. elõírásait, mivel a Kbt. 57. § (2) bekezdése szerint kért magyarázatot az ajánlattal kapcsolatban.<br>
Kérelmezõ a 2003. április 28-án megtartott tárgyaláson jogorvoslati kérelmét a következõk szerint módosította.<br>
A <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. § </a>megsértését visszavonta. Helyette a Kbt. 57. § (1) és (2) bekezdésére tekintettel a nyilvánosság alapelvének megsértését kifogásolta. Azt sérelmezi, hogy ajánlatkérõ a Fehér Ablak Kft. felé feltett magyarázatkérés szövegét nem küldte meg a többi ajánlattevõ részére, és õk így nem tudták pontosan megállapítani, hogy a kérdés mire irányul. Nem sérelmezi, hogy ezután az ajánlatkérõ a megadott választ nem ismertette az ajánlattevõkkel.<br>
Erre vonatkozóan ajánlatkérõ elõadta, hogy õ nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését. A Kbt. 57. § (1) bekezdése más tényállást szabályoz. Jelen esetben a Kbt. 57. § (2) bekezdése alapján kérték meg a tisztázó kérdést, és a törvény nem írja elõ, hogy az értesítésen túl az ajánlattevõkkel közölni kell a kérdés pontos tartalmát.<br>
Kérelmezõ a tárgyaláson elõadta, hogy az épületek közötti közmûvek, közlekedõutak és területrendezéssel kapcsolatosan elõadott megjegyzése nem tekintendõ kérelmi elemnek.<br>
Kérelmezõ elõadta, hogy a késedelmi kötbér részszempontot nem vitatja, mivel annak meghatározása nem volt jogsértõ.<br>
A késedelmi kötbér vállalása a bruttó vállalási ár százalékában részszempontnál elismerte, hogy az ajánlatkérõ a megadott képletet az ajánlati felhívásnak megfelelõen töltötte ki tartalmilag és a benyújtott számla értékéhez viszonyított %-kal számolt, és nem a jegybanki alapkamat %-kal. Itt azt sérelmezi, hogy az Összegzés 7. pontjában a jegybanki alapkamathoz viszonyítva megfogalmazással jelent meg az értékelés, azaz az így nem felel meg az ajánlati felhívásnak.<br>
Ajánlatkérõ ezzel kapcsolatban elõadja, hogy tévedésbõl az értékelési munkaanyagból került át ez a megfogalmazás az Összegzésbe, tehát ez egy elírás.<br>
Kérelmezõ visszavonta azon indítványát, hogy a Döntõbizottság a lebonyolítót határozott idõre tiltsa el tevékenységének végzésétõl.<br>
A Döntõbizottság ideiglenes intézkedést nem alkalmazott.<br>
A Döntõbizottság a jogorvoslati kérelmet az alábbiak szerint elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
Kérelmezõ sérelmezi, hogy ajánlatkérõ nem tájékoztatta õt a kirívóan alacsony árral kapcsolatosan feltett kérdésrõl, és ezért ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) és (2) bekezdését, illetve ezekre tekintettel a nyilvánosság alapelvét.<br>
A Döntõbizottság álláspontja szerint kérelmezõ hivatkozása a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdésének megsértése vonatkozásában téves, mivel ez a bekezdés más tényállást szabályoz, mégpedig az ajánlatokkal kapcsolatos nem egyértelmû kijelentések tartalmának tisztázását szolgáló kérdések feltevését.<br>
A Döntõbizottság álláspontja szerint jelen esetben a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése a releváns, mely szerint ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
Ajánlatkérõ a bontási jegyzõkönyvben rögzítette a magyarázatkérés tényét, jogalapját és tartalmát, melyet minden ajánlattevõ megkapott, majd arról is tájékoztatta a többi ajánlattevõt, hogy a magyarázatot elfogadta, hiszen az Összegzés címû irat 7. pontjában ez megtalálható.<br>
A fenti rendelkezés nem írja elõ, hogy a többi ajánlattevõt egyidejûleg és írásban értesíteni kell a feltett kérdésekrõl.<br>
A Döntõbizottság a fentiekre tekintettel megállapítja, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdésében foglalt kötelezettségét teljesítette, arról a bontási jegyzõkönyvben, illetve az Összegzésben tájékoztatta az ajánlattevõket. A magyarázat kérése vonatkozásában a Kbt. az elõzõeket meghaladó tájékoztatási kötelezettséget nem ír elõ ajánlatkérõ részére. Ajánlatkérõ az elõzõek teljesítésével biztosította a Kbt.-ben elõírtak tekintetében a nyilvánosság alapelvének érvényesülését.<br>
A fentiekre tekintettel megállapítható, hogy ajánlatkérõ ezen kérelmi körben nem sértette meg a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) és (2) bekezdésében, illetve a 24. § (1) bekezdésében foglaltakat, ezért a jogorvoslati kérelem ezen része megalapozatlan, azt a Döntõbizottság elutasítja.<br>
Kérelmezõ kifogásolja, hogy ajánlatkérõ az Összegzésben a késedelmi kamat értékelésénél a "jegybanki alapkamathoz viszonyítva" megfogalmazást szerepeltet, pedig az ajánlati felhívásban a késedelmi kötbér vállalása a bruttó vállalási ár százalékában szerepel.<br>
A Döntõbizottság megvizsgálta ajánlatkérõ értékelését és az alkalmazott következõ képletet:<br>
         Kkaktuális<br>
Pkk = (1 - --------) × 5<br>
        Kklegnagyobb<br>
A Döntõbizottság megállapította, és ezt kérelmezõ a tárgyaláson elismerte, hogy az értékelés az ajánlati felhívásnak megfelelõ tartalommal és képlettel történt, az nem tartalmazza a jegybanki alapkamat értékét, tehát az értékelés az ajánlati felhívásnak megfelelõen történt. Mindezekre tekintettel a Döntõbizottság elfogadta ajánlatkérõ azon indokolását, hogy az Összegzésbe tévedésbõl az értékelési munkaanyagból került be "a jegybanki alapkamathoz viszonyítva" megfogalmazás.<br>
Ez a tévedés - kérelmezõ által is elismerten - az eljárás végeredményére semmilyen kihatással nem bírt, így kérelmezõt e miatt nem érte jogsérelem.<br>
A fentiekre tekintettel a Döntõbizottság a kérelem ezen részét megalapozatlanság miatt elutasítja.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 30.<br>
<br>
Dr. Szaller Ottó s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>