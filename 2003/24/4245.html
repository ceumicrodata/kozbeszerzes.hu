<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4245)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.174/8/2003.<br>
<br>
Tárgy: a LUROTEX Textilipari Kft. jogorvoslati kérelme a Magyar Posta Rt. Beszerzési és Ellátási Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A LUROTEX Textilipari Kft. (9971 Szentgotthárd, Hunyadi út 33., a továbbiakban: kérelmezõ) kérelmének, melyet a Magyar Posta Rt. Beszerzési és Ellátási Központ (1036 Budapest, Árpád fejedelem útja 79., a továbbiakban: ajánlatkérõ) "összesen 2000 db postásmotoros-védõ ruha gyártása és szállítása az alábbi termékcsoportokban: 1100 db motoroskabát, 900 db motorosnadrág" tárgyú közbeszerzési eljárása ellen nyújtott be, a Döntõbizottság részben helyt ad, és megállapítja, hogy az ajánlatkérõ megsértette a közbeszerzésekrõl szóló többször módosított 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdését, ezért a Döntõbizottság az ajánlatkérõ részvételi felhívásának a 8. pontban foglalt a "pénzügyi megfelelõség vizsgálata a 2000. és 2001. évi gazdasági adatok alapján az alábbi pontozás szerint történik" címû és a "pénzügyi, gazdasági alkalmasság vizsgálatához alkalmazott adatok" címû részét, a 9. b) pont 2. francia bekezdésében foglalt, a "pénzügyi megfelelõség" alapján kapott pontszámra vonatkozó részét, valamint az azt követõ valamennyi döntését megsemmisíti és ajánlatkérõvel szemben 1 000 000 Ft, azaz egymillió forint bírságot szab ki, egyebekben a kérelmet elutasítja.<br>
A Döntõbizottság kötelezi az ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizessék be.<br>
A Döntõbizottság kötelezi az ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ részvételi felhívást jelentetett meg tárgyalásos eljárás megindítására a fenti tárgyban a Közbeszerzési Értesítõ 2003. március 26-i számában 1884/2003. szám alatt, a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján, mivel az ezt megelõzõ nyílt eljárás eredménytelen volt a Kbt. 60. § (1) bekezdés b) pontja szerint.<br>
A felhívás 6.a pontja a részvételi jelentkezés határidejét a hirdetmény közzétételének napját követõ elsõ napjától számított 26. napra, 2003. április 22-re írta elõ.<br>
Az ajánlatkérõ módosította a részvételi jelentkezési határidõt a Közbeszerzési Értesítõ 2003. április 23-i számában, melyben az eredeti részvételi jelentkezési határidõt 2003. május 22-re meghosszabbította. A módosítás indokaként megjelölte, hogy az ajánlatkérõ által elõírt tanúsítványok beszerzésének elvi idõszükséglete meghaladja a jelentkezések elkészítésére adott idõt.<br>
Részajánlattétel nem volt megengedett, többváltozatú ajánlat tételére sem volt lehetõség.<br>
Az ajánlatkérõ a részvételi felhívás 8. pont elsõ bekezdésében a résztvevõk pénzügyi, gazdasági alkalmassága körében kért adatokat a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a), b) és d) pontja szerint:<br>
- A részvételre jelentkezõ valamennyi bankszámlájára kiterjedõen a cégkivonatában szereplõ számláit vezetõ pénzintézetektõl származó - ajánlattételi határidõt megelõzõ, 30 napnál nem régebbi keltezésû - eredeti pénzintézeti nyilatkozatot az alábbi tartalommal:<br>
- a pénzintézet mióta vezeti az ajánlattevõ bankszámláját/bankszámláit,<br>
- a gazdálkodószervezet az elmúlt 12 hónapban fizetési kötelezettségeinek pontosan eleget tett-e,<br>
- a számláján sorban állás volt-e az elmúlt 1 évben, és ha igen, hányszor.<br>
A 8. pont második francia bekezdésében elõírta a 2000. és 2001. évi éves beszámoló/egyszerûsített éves beszámolójának (mérleg, eredménykimutatás, kiegészítõ melléklet) csatolását.<br>
Elõírásra került a 8. pontban a pénzügyi megfelelõség vizsgálata, a 2000. és 2001. évi gazdasági adatok alapján meghatározott pontrendszer alapján a következõk szerint:<br>
A pénzügyi megfelelõség vizsgálata a 2000. és 2001. évi gazdasági adatok alapján az alábbi pontozás szerint történik:<br>
- Ha 2001. évi ROE > = 0,1	5 pont<br>
- Ha 2001. évi kamatteherráta > = 0,9 × 2000. évi érték (negatív értékû számláló és nevezõ esetén:<br>
Ha 2000 < = 0,9 × 2001. évi érték)	2 pont<br>
- Ha 2001. évi fedezeti hányad > = 0,9 × 2000. évi érték	3 pont<br>
- Ha 2001. évi eszközforgási sebesség > = 0,9 × 2000. évi érték	5 pont<br>
- Ha 2001. évi tõkeáttételi ráta < = 2,5	7 pont<br>
- Ha 2001. évi ROA > = 0,9 × 2000	5 pont<br>
- Ha 2001. évi likviditási mutató 1 > = 1,3	5 pont<br>
- Ha 2001. évi likviditási mutató 2 > = 0,7	6 pont<br>
- Ha 2001. évi kamatfedezeti ráta < 1/2	2 pont<br>
- Összesen elérhetõ	40 pont<br>
A pénzügyi, gazdasági alkalmasság vizsgálatához alkalmazott adatok:<br>
- ROE:	(adózott eredmény/saját tõke)<br>
- kamatteher ráta:	[adózás elõtti eredmény/EBIT (adó- és kamatfizetés elõtti eredmény)]<br>
- fedezeti hányad:	(EBIT/értékesítés nettó árbevétele)<br>
- eszközforgási sebesség:	(értékesítés nettó árbevétele/mérlegfõösszeg)<br>
- tõkeáttételi ráta:	(mérlegfõösszeg/saját tõke)<br>
- ROA:	(EBIT/mérlegfõösszeg)<br>
Likviditási mutatók:<br>
- Likviditási mutató 1.: (forgóeszközök/rövid lejáratú kötelezettségek)<br>
- Likviditási mutató 2.: (forgóeszközök-készletek/rövid lejáratú kötelezettségek)<br>
- Kamatfedezeti ráta: (fizetett kamatok és kamatjellegû kifizetések/EBIT)<br>
A mûszaki alkalmasság igazolására a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a), b), c), d) és e) pontjai szerint - többek között - elõírásra került:<br>
- az elõzõ 3 év (2000., 2001. és 2002.) legjelentõsebb szállításainak ismertetése a közbeszerzés tárgyával azonos vagy hasonló jellegû termékekre vonatkozóan (legalább az ellenszolgáltatás összegének, a teljesítés idejének megjelölésével és a szerzõdést kötõ másik fél megnevezésével, névvel, címmel, telefonszámmal),<br>
- megajánlott termék mûszaki paramétereinek leírásával, termékenként 2-2 db minta benyújtásával, melyek eredetiségét igazolni kell,<br>
- a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvány benyújtása.<br>
A felhívás 9. b) pontja szerint a részvételre jelentkezõ alkalmatlanná minõsítésének szempontjai kerültek meghatározásra többek között:<br>
- ha a számlavezetõ pénzintézeteitõl származó nyilatkozat(nyilatkozatok) tartalma alapján megállapítható, hogy rendszeresen (legalább 3 alkalommal) nem tett eleget fizetési kötelezettségeinek, illetve az 1 éven belül számláján legalább 2 alkalommal 30 napot meghaladó sorban állás volt,<br>
- a "Pénzügyi megfelelõség" alapján kapott pontszáma kevesebb, mint az elérhetõ összes pontszám 30%-a, azaz 12 pont,<br>
- az utolsó 3 év valamelyikében nem volt a beszerzés tárgyával azonos vagy hasonló védõruházati termékre vonatkozó 10 M Ft-ot elérõ szállítása,<br>
- a beadott mintadarabok, illetve a termékleírásban szereplõ paraméterek nem felelnek meg a dokumentáció 3. számú mellékletében megadott mûszaki követelményeknek,<br>
- ha a bemutatott termék nem rendelkezik a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal.<br>
Az ajánlatkérõ részvételi jelentkezési dokumentációt is készített, mely tartalmazta a részvételi felhívást, eljárási útmutatót, jelentkezési mintákat és mellékleteket (részvételi adatlapot, nyilatkozatot és az alvállalkozók kitöltendõ adatlapját és mûszaki dokumentációt).<br>
A kérelmezõ 2003. április 24-én nyújtotta be hiánypótolt jogorvoslati kérelmét, melyben kérte a felhívás általa sérelmezett részeinek megsemmisítését, a részvételi jelentkezési határidõ meghosszabbítását, valamint ideiglenes intézkedésként az eljárás felfüggesztését.<br>
Kérelme indokaként elõadta, hogy a részvételi jelentkezési határidõ nem elégséges a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (4)-(6) bekezdései szerinti igazolások beszerzéséhez, valamint a mintadarabok legyártása szükséges. Amennyiben áll is rendelkezésre raktári készlet, akkor is az elõírás szerinti akkreditált textillaboratóriumi vizsgálat és az Országos Munkahigiéniás és Foglalkoztatás-egészségügyi Intézet és az Országos Munkabiztonsági és Munkaügyi Fõfelügyelõség szakvéleményének beszerzési kötelezettségre tekintettel az idõkeret nem elégséges. A kérelmezõ a tárgyaláson e kérelmi elemétõl elállt, mivel az ajánlatkérõ a jelentkezési határidõt idõközben meghosszabbította.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja az elõzõ 3 évi forgalmat határozza meg, az ajánlatkérõ mégis csak a 2000. és 2001. évi gazdasági adatok vizsgálatát írja elõ, figyelmen kívül hagyva a 2002. évi mérlegeredményeket.<br>
Indokolatlan, hogy a felhívás pénzügyi, gazdasági mutatók vizsgálatát írja elõ teljeskörûen, felesleges egy 30 millió Ft körüli beszerzésre, aránytalan követelmény a beszerzés volumenéhez képest. A cégek tõzsdei, befektetési célú vizsgálata nem lehet azonos körû az adott közbeszerzési eljárásban figyelembe veendõ és az adott szerzõdés teljesítéséhez szükséges mértékû feltételekre kiterjedõ vizsgálattal.<br>
A gazdasági, pénzügyi mutatók egységesen kerülnek alkalmazásra attól függetlenül, hogy konfekcionáló, alapanyaggyártó, vagy kereskedelmi cégrõl van szó.<br>
Álláspontja szerint célszerûbb lenne a szállító gazdálkodására vonatkozó abszolút nagyságának ismerete, így különösen a mérlegfõösszeg, a jegyzett tõke összege, a saját tõke összege, valamint az éves árbevétel adatai. A kérelmezõ ezzel összefüggésben becsatolta 2002. évi mérlegének fõbb adatait.<br>
Sérelmezte továbbá, hogy a felhívás az elõzõ 3 évre vonatkozó szállítások ismertetésénél a közbeszerzés tárgyával azonos vagy hasonló jellegû termékre vonatkozik.<br>
Ajánlatkérõ észrevételt terjesztett elõ, melyben elõadta, hogy a kérelmezõ által kifogásolt 26 napos jelentkezési határidõt 30 nappal meghosszabbították. Kérte az álláspontja szerint megalapozatlan jogorvoslati kérelem elutasítását az alábbi indokok alapján.<br>
A pénzügyi alkalmasság vizsgálatához szükséges gazdasági adatokat nem a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c), hanem a b) pont alapján kívánta vizsgálni, mely szabály idõintervallumot nem ír elõ. Figyelembevételre került, hogy a gazdásági társaságok minden év május 31-ig kötelesek az elõzõ évre vonatkozó mérlegüket elkészíteni, ezt megelõzõen indult közbeszerzési eljárásban nem lehet elõírni a 2002. évi mérleg benyújtását.<br>
Az ajánlatkérõ által bekért mérlegekbõl számított gazdasági mutatók az ajánlattevõk gazdasági stabilitását, nem pedig abszolút gazdasági nagyságrendjét hivatottak vizsgálni éppen azért, hogy a cégek nagyságrendjüktõl függetlenül legyen lehetõségük a közbeszerzési eljárásban való részvételre.<br>
A pénzügyi, gazdasági alkalmassághoz a 12 pontos minimumkövetelmény nem tekinthetõ túlzott mértékû elõírásnak, valamint a cégek tõzsdei, pénzügyi szempontú vizsgálatánál is e mutatókat veszik figyelembe.<br>
Az eltérõ típusú cégek eltérõ módon történõ alkalmassági vizsgálata éppen az esélyegyenlõség követelményébe ütközne.<br>
Az az elõírás, amely a közbeszerzés tárgyával azonos vagy hasonló jellegû termékek szállítására vonatkozik a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontjába nem ütközik, mivel a Kbt. 44. § (7) bekezdése szerint az (1) és (2) bekezdés szerinti adatok és tények kérését a közbeszerzés tárgyára kell korlátozni, és a (4) bekezdés szerinti követelményeket legfeljebb a szerzõdés teljesítéséhez szükséges feltételek mértékéig lehet elõírni. Ennek alapján jogszerûen alkalmatlanságot eredményez, ha azonos vagy hasonló termék nem szerepel az ajánlattevõ legjelentõsebb szállításai között.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek nyilatkozatai alapján megállapította, hogy a jogorvoslati kérelem részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése szerint az ajánlatkérõ az ajánlati felhívásban kizárólag az e törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
(2) Az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével);<br>
b) mûszaki-technikai felszereltségének leírásával;<br>
c) azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek;<br>
d) a termék leírásával, mintapéldányának, fényképének bemutatásával, melynek eredetiségét az ajánlatkérõ felhívására igazolni kell;<br>
e) a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal;<br>
f) termelési, illetve kutatási-fejlesztési képességérõl az ajánlatkérõ vagy más szervezet által végzett vizsgálattal, ha a termék, illetve a szolgáltatás összetett, vagy ha különleges célra szolgál;<br>
g) a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése elsõ fordulata szerint két szakaszból áll a nyílt elõminõsítési, a meghívásos és a hirdetmény közzétételével induló tárgyalásos eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdése szerint az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A Kbt. fenti rendelkezései elõírják, hogy az ajánlatkérõ mely iratokat, adatokat követelhet meg a részvételre jelentkezõktõl/ajánlattevõktõl a pénzügyi, gazdasági és mûszaki alkalmasság igazolására, valamint azt, hogy ezen iratok, adatok alapján hogyan határozhatja meg a szerzõdés teljesítésére való alkalmatlanság feltételeit.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
Az ajánlatkérõ számára a Kbt. fenti rendelkezése korlátot állít a tekintetben, hogy az alkalmatlansági szempontok meghatározását csak az adott beszerzésre kötendõ szerzõdés teljesítésével arányosan állapíthatja meg.<br>
A Döntõbizottság megállapította, hogy a kérelemnek azon kérelmi eleme, mely a részvételi felhívásnak a pénzügyi megfelelõség vizsgálatára elõírt pénzügyi, gazdasági mutatóira vonatkozó alkalmassági elõírására vonatkozik megalapozott.<br>
A Döntõbizottságnak abban kellett állást foglalnia, hogy a részvételi felhívásban meghatározott és az egyes mérlegadatok alapján képzett pénzügyi mutatók és az azokhoz rendelt mérõszámok pontozásos rendszere megfelel-e a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésének.<br>
A Döntõbizottság e körben megvizsgálta az ajánlatkérõ által meghatározott alkalmatlansági követelményrendszer egészét, hogy az ajánlatkérõ betartotta-e a pénzügyi, gazdasági alkalmatlansági szempontok körében a fenti törvényi mértéket.<br>
Az ajánlatkérõ a részvételre jelentkezõk pénzügyi stabilitásának vizsgálatához elõírta valamennyi bankszámlájuk vonatkozásában az elmúlt 12 hónapra a fizetési kötelezettségeik pontos teljesítésére vonatkozó pénzintézeti nyilatkozatot, illetve a sorban állásra vonatkozó nyilatkozatot, amely a Döntõbizottság álláspontja szerint elégséges követelmény a nem megfelelõ pénzügyi stabilitással rendelkezõ részvételre jelentkezõk kizárására.<br>
Ugyanakkor az ajánlatkérõ ezen a követelményen túlmenõen vizsgálni kívánta e körben a részvételre jelentkezõk pénzügyi megfelelõségéhez a gazdasági mutatókat, mely közgazdasági mutatók tekintetében nem állapítható meg, hogy összességükben, illetve egyenként a közbeszerzés tárgyára vonatkozó szerzõdés teljesítéséhez feltétlenül szükségesek, azzal okszerû kapcsolatban vannak. A beszerzés becsült értéke 30 M Ft, az ajánlatkérõ a 9. b) pontban ennél kisebb mértékû 10 M Ft-os szállítási referenciát írt csak elõ. Az ajánlatkérõ hivatkozása, hogy ezek a mutatók a "gazdasági stabilitás ellenõrzését" célozzák, valamint a "pénzügyi, tõzsdei gyakorlatnak" megfelelnek - nem feltétlenül szükségesek arányosan - a konkrét vállalkozási szerzõdés teljesítéséhez szükséges alkalmasság megállapításához. A közbeszerzési eljárásban a szerzõdés teljesítéséhez szükséges alkalmasság megállapítására vonatkozó követelményrendszer nem lehet azonos a tõzsdei befektetési célú pénzügyi vizsgálattal. Önmagában az a tény, hogy a pénzügyi megfelelõséget az ajánlatkérõ az elérhetõ összpontszámhoz képest 12 pontban határozta meg, azt jelzi, hogy a gazdasági adatok nem mindegyike szükséges az alkalmasság megítéléséhez, illetve elõfordulhat, hogy az adott részvételre jelentkezõ bizonyos mutatókra nem is ér el pontot, mégis a minimum 12 pontszámot eléri.<br>
A Döntõbizottság álláspontja szerint az ajánlatkérõ nem tudta megfelelõen igazolni, hogy a gazdasági mutatók alapján meghatározott szempontrendszer követelményeinek való megfelelés meghatározott 30%-os szintje feltétlenül szükséges a konkrét beszerzés teljesítéséhez. Az ajánlatkérõ által elõírt gazdasági mutatók indokoltságát és azoknak a beszerzés teljesítésével arányos voltát a beszerzés értéke, illetve tárgya nem indokolja. Az alkalmassági követelményeknek nem a közbeszerzés teljesítésével arányos mértékû meghatározása a verseny jogsértõ korlátozásához vezet, mely a verseny tisztaságát és az esélyegyenlõség alapelveit is sérti.<br>
Mindezekre tekintettel a Döntõbizottság megállapította, hogy az ajánlatkérõ a részvételi felhívásában a gazdasági mutatókra vonatkozó elõírásával megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdését.<br>
A Döntõbizottság megállapította, hogy a jogorvoslati kérelem alábbi kérelmi elemei nem megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés b) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
A Döntõbizottság megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §.</a> (1) bekezdés b) pontjára utalással írta elõ a 2000. és 2001. évi mérleg becsatolását az ajánlattevõk részére. Mivel a Kbt. fenti rendelkezése nem írja elõ, hogy a beszerzést megelõzõ idõszak hány mérlege vehetõ figyelembe, ezért nem volt jogsértõ az ajánlatkérõ azon elõírása, hogy a 2003. évi beszerzés vonatkozásában az ajánlattevõk pénzügyi, gazdasági alkalmassága vizsgálatához a 2000. és 2001. évi mérlegek csatolását írta elõ. A Kbt. egyéb szakaszainál megállapított rendelkezések három, illetve öt évre vonatkoztatva teszi lehetõvé adatok megkérését, így a Kbt. 44. § (1) bekezdés c) pontja és 44. § (2) bekezdés a) pontja esetén. A fentiekbõl következõen a Döntõbizottság álláspontja szerint az ajánlatkérõ által megkért és megjelölt két év mérlegadatainak a megkérése nem jogsértõ. Tekintettel arra, hogy a gazdasági társaságok mérlegeiket minden év május 31-ig kötelesek a cégbírósághoz benyújtani, így indokolt volt az az ajánlatkérõi döntés, hogy a 2002. évi mérleg benyújtását nem írta elõ.<br>
A Döntõbizottság nem fogadta el a kérelmezõ érvelését, mely a részvételi felhívásnak a mûszaki alkalmasság körében azon elõírását kifogásolta, mely az elõzõ 3 év szállításai bemutatása vonatkozásában a közbeszerzés tárgyával azonos, vagy hasonló termékre vonatkozó referenciát írta elõ.<br>
Mivel a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése a Kbt. 44. § (2) bekezdés a) pontjára vonatkozóan is csak a közbeszerzés tárgyára vonatkoztatva korlátozza az ajánlattevõk mûszaki alkalmasságára vonatkozó adatokat és tényeket, ezért jogszerû volt az ajánlatkérõ elõírása a referenciákra. Az ajánlatkérõ ezen elõírása éppen az esélyegyenlõséget biztosítja azzal, hogy nem a jelen eljárásban megadott mûszaki követelményeknek pontosan megfelelõ termék szállítási referenciáját írja elõ, hanem lehetõséget biztosít azoknak az ajánlattevõknek a közbeszerzési eljárásban való részvételre, amelyek hasonló termékek gyártását, szállítását végzik.<br>
Úgyszintén nem helytálló a kérelmezõ hivatkozása arra nézve, hogy az ajánlatkérõnek a pénzügyi, gazdasági mutatókat a különbözõ profilú, alapanyaggyártó, konfekcionáló vagy kereskedelmi cégek vonatkozásában eltérõen kellett volna megállapítania. Ez az eljárás éppen a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt esélyegyenlõséget sértette volna, ezért az ajánlatkérõ elõírása e vonatkozásában sem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ a szerzõdés teljesítésére való alkalmassá minõsítéshez, az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve ha az ajánlatkérõ ettõl eltérõen rendelkezik.<br>
Az ajánlatkérõ a részvételi felhívásban a Kbt. fenti fõszabályával ellentétesen nem írt elõ az ajánlattevõre és az alvállalkozókra vonatkozó eltérõ alkalmassági igazolási módot. Az azonos igazolási mód elõírására, illetve a megfelelõség együttes vizsgálatára tekintettel nincs akadálya annak, hogy a kérelmezõ, mint alapanyaggyártó egy megfelelõ szállítási referenciával rendelkezõ ajánlattevõ alvállalkozójaként részt vegyen a közbeszerzési eljárásban.<br>
A fentiekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a kérelem megalapozott részének helyt adott, és a Kbt. 88. § (1) bekezdés d) és c) pontja alapján megállapította a rendelkezõ részben meghatározott jogsértés megtörténtét, ezért megsemmisítette a részvételi felhívás jogsértõ elemeket tartalmazó pontjait, valamint ajánlatkérõ által ezt követõen hozott valamennyi döntését, továbbá az f) pont alapján bírságot szabott ki, míg a kérelem megalapozatlan részét a Kbt. 88. § (1) bekezdés a) pontja alapján elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésében meghatározott legkisebb összeg 1 000 000 Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a bírság minimális összegének meghatározásakor figyelembe vette, hogy a jogsértés reparálható a jogsértõnek minõsített részvételi felhívási részek kiküszöbölésével, illetve a felhívás módosításával, valamint a közbeszerzés értékét. A Döntõbizottság az ajánlatkérõ testületi döntésére figyelemmel csak ajánlatkérõvel szemben szabott ki bírságot, mert a vonatkozó ajánlatkérõi szervezeti mûködési szabályzat szerint a felhívás összeállítása az illetékes Beszerzési Osztály, illetve Beszerzési Bizottság feladatkörébe tartozik.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 14.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>