<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4167)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.154/11/2003.<br>
<br>
Tárgy: a Biogate Hungary Kft. jogorvoslati kérelme Esztergom Város Önkormányzata Vaszary Kolos Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Biogate Hungary Kft. (1114 Budapest, Bartók Béla út 15/A., a továbbiakban: kérelmezõ) jogorvoslati kérelmét - melyet dr. Hargitai László ügyvéd (1114 Budapest, Bartók Béla út 15/B.) által képviselt Esztergom Város Önkormányzata Vaszary Kolos Kórháza (2500 Esztergom, Petõfi S. u. 26-28., a továbbiakban: ajánlatkérõ) a kórház teljes körû gyógyszerellátási rendszerének megszervezése és intézeti gyógyszertárának mûködtetése tárgyú közbeszerzési eljárása ellen indított - a Döntõbizottság elutasítja.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ tárgyalásos eljárás lefolytatására részvételi felhívást tett közzé a Közbeszerzési Értesítõ 2003. február 12-én megjelent számában a rendelkezõ részben megjelölt beszerzés tárgyában. A közbeszerzési eljárás lebonyolítására a Hospitrade Kft. részére adott megbízást.<br>
A felhívás 9. b) pont második bekezdésében kikötötte, hogy alkalmatlan a szerzõdés teljesítésére a jelentkezõ, ha a jelentkezõ és a közbeszerzés értékének 10%-át meghaladó mértékben igénybe venni kívánt alvállalkozó együttesen nem tud bemutatni legalább 1, hasonló fekvõbeteg-intézményi referenciát.<br>
A jelentkezési határidõre, március 1-jére a kérelmezõ, a Pharmadose Kft., valamint az Ispotály Kft. és dr. Hamvas Józsefné által létrehozott konzorcium nyújtottak be jelentkezést.<br>
Ajánlatkérõ március 20-án, a részvételi szakasz eredményhirdetésén mindhárom jelentkezõt alkalmasnak minõsítette a szerzõdés teljesítésére.<br>
Kérelmezõ a március 27-én elõterjesztett jogorvoslati kérelmében sérelmezte a közös ajánlattevõk alkalmassá nyilvánítását. Elõadta, hogy a konzorciumi jelentkezésre a közös jelentkezés/ajánlattétel szabályait kell alkalmazni, ennélfogva külön-külön meg kell felelniük az alkalmassági feltételeknek. Kérelmezõ állítása szerint dr. Hamvas Józsefné nem rendelkezik megfelelõ referenciával. A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésére tekintettel dr. Hamvas Józsefné konzorciumi tag egyébként sem vehet részt a közbeszerzési eljárásban, mert ajánlatkérõvel fõgyógyszerészi munkakörben alkalmazotti jogviszonyban áll.<br>
A Döntõbizottság a D.154/3/2003. számú határozatában ideiglenes intézkedésként a közbeszerzési eljárást felfüggesztette.<br>
Ajánlatkérõ megbízottja kérte a jogorvoslati kérelem elutasítását, álláspontja szerint a kérelem megalapozatlan.<br>
Ajánlatkérõ április 8-án bejelentette, hogy a felhívást visszavonta, errõl a jelentkezõket írásban értesítette.<br>
A felhívás visszavonásáról a hirdetmény a Közbeszerzési Értesítõ április 16-i számában megjelent.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvényt (Áe.) kell alkalmazni.<br>
Az Áe. 7. § (1) bekezdése szerint a közigazgatási szerv hatáskörét és illetékességét az eljárás bármely szakaszában hivatalból köteles vizsgálni.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(2) bekezdése alapján az ajánlatkérõ a felhívását az ajánlattételi határidõ lejártáig visszavonhatja, amit hirdetményben kell közzétennie. A felhívás visszavonásával a közbeszerzési eljárás megszûnik.<br>
A közbeszerzési eljárás részvételi szakaszában ajánlatkérõ jogszerûen vonta vissza felhívását, mert az ajánlattételi határidõ ekkor még nem járt le.<br>
Az ajánlati felhívás visszavonása - mint a jogorvoslati eljárás megindítását követõen elõállt körülmény - azzal jár együtt, hogy már nem születhet olyan ajánlatkérõi döntés, melynek jogszerûségét vizsgálni lehetne, az addigi döntések pedig okafogyottá váltak.<br>
A <a href="http://net.jogtar.hu/jr/gen/getdoc.cgi?docid=99500040.tv#19">Kbt. 19. § </a>(1) bekezdése alapján a Döntõbizottság hatáskörébe a közbeszerzési eljárásokkal kapcsolatos jogsértõ vagy vitás ügyek miatti jogorvoslat intézése tartozik.<br>
A Döntõbizottság a jogorvoslati eljárás során a részvételi felhívás visszavonásának 2003. április 16-án hirdetmény útján történt közzétételére tekintettel megállapította, hogy a Kbt. fent hivatkozott rendelkezései alapján a közbeszerzési eljárás megszûnt, így abban egyrészt nem lehet olyan jogsértés, ami megalapozná a jogorvoslati kérelmet, másrészt a közbeszerzési eljárás hiánya miatt a Döntõbizottság hatásköre hiánya megállapításának van helye.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 30.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>