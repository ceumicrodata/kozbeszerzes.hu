<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4264)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.191/9/2003.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Központi Statisztikai Hivatal közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt., 85. a továbbiakban: Döntõbizottság elnöke) általa Központi Statisztikai Hivatal (1027 Budapest, Medve u. 25-29.) "tanulmány készítése a szállítási, biztosítási, pénzügyi és kormányzati szolgáltatások adatgyûjtési rendszereinek kialakításáról" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs, és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ 2003. április 4-én tájékoztatta a Döntõbizottság elnökét, arról hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján a rendelkezõ részben megjelölt beszerzés tárgyában.<br>
Ajánlatkérõ ajánlattételre a KOPINT-DATORG Rt.-t hívta fel.<br>
Ajánlatkérõ az eljárásfajta választását azzal indokolta, hogy jelen közbeszerzési eljárást megelõzõen 2000. évben egy nyílt, majd ezt követõen 2001. évben egy tárgyalásos eljárást folytatott le a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján.<br>
A nyertes ajánlattevõvel a KOPINT-DATORG Rt.-vel megkötött vállalkozási szerzõdés alapján ajánlatkérõ arra szerzett felhasználási jogot a megvalósíthatósági tanulmányok tekintetében, hogy azokat saját maga felhasználja, de harmadik személy részére azt nem engedheti át. Hivatkozott továbbá arra, hogy ajánlatkérõn kívül kizárólag a felkért ajánlattevõ jogosult szerzõként a megvalósíthatósági tanulmányt megismerni.<br>
A Döntõbizottság elnöke 2003. április 18-án kezdeményezett jogorvoslati eljárást ajánlatkérõ közbeszerzési eljárása ellen, mert álláspontja szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ és az ajánlattételre felkért KOPINT-DATORG Rt. érdemi észrevételében kérte a jogorvoslati eljárás megszüntetését. Álláspontjuk szerint a 70. § (1) bekezdés b) pontjában foglalt feltételek fennállnak, a beszerzés tárgyát képezõ tanulmány megvalósíthatósága szerzõi jogvédelem alatt áll.<br>
Ajánlatkérõ ezt követõen 2003. május 7-én a Döntõbizottságnak bejelentette, hogy ajánlati felhívását visszavonja, és kérte az eljárás megszüntetését. Az ajánlati felhívás visszavonásáról tájékoztatta az ajánlattételre felhívott szervezetet is, aki az ajánlati felhívás visszavonását tudomásul vette.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti.<br>
Figyelemmel arra, hogy a jogorvoslati eljárással támadott közbeszerzési eljárás ajánlatkérõ azon döntésével, hogy a közbeszerzési eljárás lefolytatásának szándékától elállt, így közbeszerzési eljárás nincs folyamatban, a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. május 9.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>