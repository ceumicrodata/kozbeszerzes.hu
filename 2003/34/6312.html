<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6312)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.282/12/2003.<br>
<br>
Tárgy: az ARÉV Holding Rt. kérelme a Büntetés-végrehajtás Országos Parancsnoksága ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Alba Régia Építõ Vállalkozó Holding Rt. (ARÉV Rt.) (8000 Székesfehérvár, Seregélyesi út 94., képv.: dr. Chertes Attila ügyvéd, 1027 Budapest, Csalogány u. 23-33., továbbiakban: kérelmezõ) jogorvoslati kérelmét, melyet a Büntetés-végrehajtás Országos Parancsnoksága (1054 Budapest, Steindl I. u. 8., képviseli: dr. Farkas Gyöngyi ügyvéd, a továbbiakban: ajánlatkérõ) "Sopronkõhidai Fegyház és Börtön körletépületének IV. épületszárny átépítése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2002. szeptember 20. napján, a Közbeszerzési Értesítõ (K. É.) 47. számában közétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában. Ajánlatkérõ a részvételi szakasz lefolytatása során a szerzõdés teljesítésére alkalmasnak minõsített jelentkezõket 2003. január 31-én ajánlattételre hívta fel.<br>
Ajánlatkérõ a közvetlenül megküldött ajánlati felhívás 14. pontjában meghatározta, hogy az ajánlatok elbírálásának szempontja a legalacsonyabb összegû ellenszolgáltatás.<br>
Az ajánlati felhívás 21. pontja az ajánlat formai követelményeit tartalmazza, mely szerint az ajánlat kötelezõ tartalmi eleme többek között a beárazott költségvetés a kiadottal megegyezõ formában és tartalommal, valamint követelmény volt az ajánlattételi nyilatkozat a kiírásban foglalt feltételek elfogadásáról.<br>
A felhívás 22. pontja az ajánlat mûszaki tartalmára és a szerzõdéses feltételekre vonatkozóan tett elõírásokat, többek között, hogy a biztonságtechnikára és a fõkulcsos rendszerre vonatkozó tételeket, valamint a melegvíz-tartályt, melyek a kiadott árazatlan költségvetésbõl hiányoznak, a beárazott költségvetés fõösszesítõjében külön soron kell szerepeltetni, valamint a homlokzatjavítási munkákról külön költségvetést kell összeállítani. A kiadott költségvetést azonos tartalommal és formában kell beárazni, ettõl eltérõ anyagot ajánlatkérõ nem fogad el.<br>
Az eljárásban rész- és többváltozatú ajánlat nem tehetõ. A szerzõdéses feltételek vonatkozásában a felhívás 22. pontja tartalmazza, hogy ajánlattevõnek a létesítményre minimum 2 év garanciát kell vállalni, vállalni kell továbbá a garanciaidõ lejártáig, a garanciális munkák fedezetére a nettó vállalási ár 5%-ának megfelelõ jóteljesítési garanciát, valamint a kiírásban meghatározott határidõ betartását napi 150 000 Ft kötbér megfizetésével.<br>
A felhívás szerint a teljesítés határideje: 2004. június 30. A felhívás 23. pontja szerint az ajánlati ár bruttó egyösszegû fix ár, a munkavégzés idõpontjára prognosztizált, az ajánlattevõnek be kell áraznia a tervezõi költségvetést.<br>
Ajánlatkérõ 2003. február 11-én helyszíni bejárást is tartott, ahol a kérelmezõ által feltett kérdésre ajánlatkérõ azt válaszolta, hogy a költségvetéssel kapcsolatos kérdésekre az ajánlati felhívás 21., 22., 23. pontjai vonatkoznak.<br>
Az ajánlatokat az ajánlattételi határidõben, 2003. március 24-én bontották fel. Ajánlatot tettek: a kérelmezõ, a GESZTELYI Rt., a ZÁÉV Rt., az RKB Kft., az ENTAZISZ Kft. és a STETTIN Kft.<br>
Az ajánlatokat bíráló bizottság értékelte. A bírálóbizottság javaslata alapján az országos parancsnok meghozta az eljárást lezáró döntést, melyet 2003. május 15-én kihirdetett. Az eljárás nyertese a ZÁÉV Rt. a legalacsonyabb összegû ajánlata alapján. Kérelmezõ ajánlata érvénytelen, nem felelt meg a felhívás és dokumentáció követelményeinek.<br>
Kérelmezõ 2003. június 3. napján nyújtott be jogorvoslati kérelmet, ajánlatkérõ azon döntését sérelmezi, melyben megállapította ajánlatának érvénytelenségét, arra való hivatkozással, hogy nem nyilatkozott a garancia-, jóteljesítésigarancia- és kötbérvállalásról, valamint az elõírt valamennyi munkára, költségvetési tételre nem tett ajánlatot. Kérelme indokaiként elõadta, hogy az ajánlata tartalmazta az ajánlattételi nyilatkozatot, melyben elfogadják az ajánlati felhívásban közzétett valamennyi feltételt, azokat a létrejövõ szerzõdés lényeges részeként kezelik, betartásukat magukra nézve kötelezõnek fogadják el.<br>
Elõadta továbbá, hogy az ajánlati dokumentáció részét képezõ pénzügyi ütemterv is kifejezetten rendelkezik a 2 évre szóló jóteljesítési garanciáról. Kérelmezõ kifejtette, hogy az ajánlatkérõ által hiányolt költségvetési tételek részben más tételekkel összevonva szerepelnek a költségvetésben, de egyébként sem lenne jelentõsége, ugyanis átalányáras árajánlatot tett ajánlatában és az ajánlattételi nyilatkozat is tartalmazza, hogy az ár a tervdokumentációban szereplõ összes munka ellenértékét tartalmazza.<br>
Kérte, hogy Döntõbizottság semmisítse meg ajánlatkérõ döntését, állapítsa meg a jogsértés megtörténtét, valamint ideiglenes intézkedésként tiltsa meg a szerzõdés megkötését.<br>
Ajánlatkérõ észrevételében a kérelem elutasítását kérte annak megalapozatlansága okán. Elõadta, hogy kérelmezõ sem vitatta, hogy ajánlata konkrét nyilatkozatot nem tartalmazott sem a garanciára sem a kötbérvállalásra, továbbá hogy a költségvetése külön tételként nem tartalmazza sem a fõkulcsos rendszer, sem a melegvíztartály árát. Ajánlati felhívásuk 22. pontjában elõírták, hogy az ajánlatot teljes körûen kell megadni, a kiadott költségvetés nem tartalmazza a biztonságtechnika és a fõkulcsos rendszer, valamint a melegvíz-tartályra vonatkozó tételeket, azonban ajánlattevõknek ezekre a tételekre is ajánlatot kell tenni oly módon, hogy ezeket a tételeket a beárazott költségvetés fõösszesítõjében külön soron kell szerepeltetni, a homlokzatjavítási munkákról pedig külön költségvetést kell összeállítani. Álláspontjuk szerint nem fogadható el, hogy a hiányolt költségvetési tételeket kérelmezõ más tételekkel összevontan szerepelteti a költségvetésében. Az ajánlati felhívás ugyanis kimondta, hogy a kiadott költségvetéstõl eltérõ tartalmú költségvetést az ajánlatkérõ nem fogad el. Az ajánlati felhívás 22. pontjában írták elõ, hogy ajánlattevõnek a létesítményre min. 2 év garanciát, valamint a vállalási ár 5%-ának megfelelõ jóteljesítési garanciát, továbbá 150 000 Ft összegû kötbér megfizetését kell vállalni. Álláspontjuk szerint a fentiekre elvárt kifejezett nyilatkozatot nem helyettesíti a dokumentáció feltételeit elfogadó általános jellegû nyilatkozat.<br>
Egyéb érdekelt, STETTIN Kft. észrevételében elõadta, hogy álláspontjuk szerint ajánlatkérõnek az eredményhirdetésben a társaságukra vonatkozó megállapításai megalapozatlanok. Ajánlatkérõ a felhívásában meghatározta a garanciális idõre, a jóteljesítési garanciára és a kötbérvállalásra vonatkozó minimális elvárásait, amelyet az ajánlattételi nyilatkozatban egyértelmûen elfogadtak. Hivatkozott továbbá arra, hogy mivel ajánlatkérõ a felhívás 10. c) pontjához képest törvénytelenül megváltoztatta az értékelés módját és a 2003. január 31-én kelt ajánlati felhívásban a legalacsonyabb árat jelölte meg, ez esetben az egyéb szempontok tekintetében a minimális elvárástól eltérni felesleges, az elfogadásról pedig a fenti módon nyilatkoztak.<br>
Az ajánlati felhívás 18. pontja szerint a szerzõdéskötésre az ajánlatok elbírálásának napját követõ 9. napot határozta meg ajánlatkérõ. Az eredményhirdetés napja 2003. május 15-e volt a kérelem a Döntõbizottsághoz 2003. június 3. napján érkezett, így ideiglenes intézkedés alkalmazására az eljárás során nem került sor.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbi indokok alapján:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A fent hivatkozott rendelkezéseket a nyílt elõminõsítési eljárás ajánlati szakaszában is érvényesülniük kell, hiszen a <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a értelmében a közbeszerzési eljárás szabályaitól csak annyiban lehet eltérni, amennyiben azt a Kbt. kifejezetten megengedi.<br>
A nyílt elõminõsítéses közbeszerzési eljárás körében a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>- 64. §-ai tartalmaznak külön rendelkezéseket, az ezen szakaszokban nem szabályozott kérdések tekintetében viszont a nyílt eljárás szabályait kell megfelelõen alkalmazni.<br>
Ajánlatkérõ a közbeszerzési eljárásának ajánlati szakaszában kiadott dokumentációban meghatározta az ajánlat formai és tartalmi követelményeit, ezen elvárásait ajánlatkérõ a többek között a dokumentáció 21. és 22. pontjában határozta meg részletesen, valamint a 23. pontban határozta meg az ajánlati árral kapcsolatos elvárásait.<br>
Az ajánlatkérõ által a dokumentációban rögzítettek alapján egyértelmûen megkövetelte, hogy az ajánlat tartalmazza a beárazott költségvetést a kiadottal egyezõ formában és tartalommal. Emellett ajánlatkérõ azt is meghatározta a dokumentáció 22. pont, mûszaki tartalom körében, hogy a kiadott árazatlan költségvetésbõl hiányzó tételeket - biztonságtechnikára és a fõkulcsos rendszerre, valamint a melegvíz-tartály árára vonatkozóan - kéri a beárazott költségvetés fõösszesítõjében külön soron szerepeltetni, a kiadott tervdokumentációból hiányzó, a 1. sz. mellékletben szereplõ homlokzatjavítási munkákról külön költségvetés összeállítását kéri.<br>
Ajánlatkérõ a fent ismertetett elvárásait a költségvetés elkészítésével kapcsolatban a 2003. február 11. napján megtartott bejáráson meg is erõsítette.<br>
A kérelmezõ ajánlata a költségvetés körében nem elégíti ki a ajánlatkérõ által a dokumentációban megfogalmazott követelményeket, a biztonságtechnika és a fõkulcsos rendszer, valamint a melegvíz-tartály ára a költségvetési fõösszesítõben külön soron nem került feltüntetésre, a homlokzatfelújítási munkák tekintetében pedig nem állított össze külön költségvetést.<br>
Azon ajánlatkérõi elvárás, hogy egyösszegû átalányárat kell ajánlati árként megadni, valamint azon tény, hogy az ajánlat tartalmazza - ami egyébként ajánlatkérõ által elvárt követelmény volt - az ajánlattételi nyilatkozatot, nem helyettesítheti és nem válthatja ki a költségvetés összeállítására vonatkozó követelményt.<br>
A Kbt. fent már hivatkozott 43. § (1) bekezdése értelmében az ajánlatot a felhívás és dokumentációban meghatározott tartalmi és formai elvárásoknak megfelelõen kell elkészíteni. Ajánlatkérõ jelen esetben pedig elvárta a tételes költségvetés beárazását és csatolását, a hiányzó tételek esetén pedig külön soron történõ szerepeltetését, illetve külön költségvetés elkészítését.<br>
Ajánlattevõknek és így kérelmezõnek a költségvetést az ajánlati dokumentációban elvárt tartalommal és formában teljesíteni kellett, függetlenül attól, hogy az ajánlati árat átalányárként kellett meghatározni és függetlenül attól is, hogy a feltételek elfogadása körében nyilatkozatot kellett tenni.<br>
Azzal, hogy kérelmezõ megtette az ajánlattevõi nyilatkozatát, amelyben rögzíti, hogy az ajánlati ár az összes munka ellenértékét tartalmazza, még nem teljesítette maradéktalanul a költségvetés összeállítása körében rögzített ajánlatkérõi követelményeket, ajánlatkérõ ugyanis nem nyilatkozatot kért, hanem a költségvetés összeállítását.<br>
A fenti indokok alapján tehát a kérelmezõ ajánlatával kapcsolatban ajánlatkérõ jogszerûen állapította meg, hogy az nem felel meg az ajánlati dokumentációban foglalt követelményeknek, így ezen hiányosság a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontján alapuló érvénytelenséget megalapozza.<br>
Ajánlatkérõ a dokumentáció 22. pontjában elõírta, hogy ajánlattevõnek vállalnia kell minimum 2 év garanciát a beszerzés tárgyára, továbbá a nettó vállalási ár 5%-ának megfelelõ jóteljesítési garanciát, valamint 150 000 Ft/nap kötbért.<br>
Ajánlatkérõ a dokumentációban nem határozta meg, hogy a vállalásokat milyen formában kell megadni az ajánlatban, azonban önmagában a kiírásban foglalt feltételek elfogadásáról szóló általános nyilatkozat - amelyet ajánlatkérõ külön formai követelményként írt elõ a dokumentáció 21. pontjában - nem helyettesíti az ajánlatban szereplõ vállalást a megkövetelt szerzõdési feltételekrõl, így a garancia, kötbér és jóteljesítési garancia körében.<br>
Megvizsgálva a kérelmezõ ajánlatát megállapítható volt, hogy az ajánlat 118. oldalán szereplõ pénzügyi ütemezésben a minimumként elõírt 2 évre szóló garancia és az 5%-os jóteljesítési garancia vállalására vonatkozóan tartalmaz ajánlatot. Tekintve hogy ajánlatkérõ külön formai elõírást nem tett nyilatkozatra vonatkozóan a garancia körében azzal, hogy a kérelmezõ szerepeltette az ajánlatában nem állítható, hogy nem tett vállalást e körben. Az, hogy az nem külön szerkesztett nyilatkozattal történt nem róható hiányként a kérelmezõ terhére, hiszen erre vonatkozó elõírása nem is volt ajánlatkérõnek.<br>
Az viszont megállapítható volt, hogy kérelmezõ ajánlatában a kötbér vállalására vonatkozó kifejezett nyilatkozat hiányzik.<br>
A fentiekre tekintettel - annak ellenére, hogy a garanciára és biztosítékra az ajánlat tartalmaz vállalást - a kötbérrel kapcsolatos vállalás hiánya önmagában is megalapozza a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjában megfogalmazott érvénytelenségi ok fennállását.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, hogy a kérelmezõ ajánlata nem felelt meg az ajánlati dokumentáció elõírásának, ezért a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 7.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>