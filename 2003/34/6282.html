<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6282)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.309/8/2003.<br>
<br>
Tárgy: a Strabag Építõ Rt. jogorvoslati kérelme Bük Nagyközség Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Strabag Építõ Rt. (9022 Gyõr, Schwarzenberg u. 8/B., képviseli: dr. Meskó Tamásné ügyvéd, 1113 Budapest, Daróczi út 30., a továbbiakban: kérelmezõ) jogorvoslati kérelmét, melyet a Bük Nagyközség Önkormányzat (9737 Bük, Széchenyi út 44., nevében eljár: Vasi Dolomit Építõipari Kft. 9700 Szombathely, Szél Kálmán u. 14., a továbbiakban: ajánlatkérõ) "Bük Forrás Üzletház és Bükfürdõ, Danubius Szálló között tervezett összekötõ út és közmûépítés kivitelezése" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívást tett közzé elõminõsítési eljárás megindítására a Közbeszerzési Értesítõ 2003. március 12-i 11. számában a rendelkezõ részben megjelölt tárgyban 1597/2003. szám alatt.<br>
A részvételi jelentkezési határidõig 16 db jelentkezés érkezett. A részvételi szakasz eredményhirdetésére 2003. április 6-án került sor, melyen ajánlatkérõ valamennyi jelentkezést elfogadta, majd a jelentkezõket 2003. április 22-én felhívta ajánlattételre.<br>
Az ajánlati dokumentációban ajánlatkérõ útmutatót adott ajánlattevõknek az elvárásairól és az ajánlattétel feltételeirõl. A dokumentáció II. 13.2. ötödik francia bekezdésében elõírta, hogy az ajánlatban be kell nyújtania vállalt késedelmi kötbér nagyságát. Az ajánlatkérõ legalább 500 000 Ft/nap késedelmi kötbér megajánlását kéri, ennél magasabb összegû kötbért elfogad és értékelési szempontként figyelembe veszi.<br>
A II. 17. pont alatt ismertette az egyes részszempontok értékelési módszerét.<br>
A dokumentációban kiadott felolvasólap 5. pontjában meg kellett adni a vállalt késedelmi kötbért, részhatáridõre és befejezési határidõre is. A felolvasólapon Ft/nap meghatározás nem szerepel.<br>
A szerzõdéskötés felhívás szerinti idõpontja 2003. június 26-ában lett megadva.<br>
Az ajánlattételi határidõig, 2003. június 12-re 15 db ajánlat érkezett. Ajánlatot tett a kérelmezõ, a Mélyépítõ Kft., a BAUCONT Rt., az ALTERRA-EGUT konzorcium, a Hoffmann Rt., az ZÁÉV Rt., a Viadom Rt., a Meliorációs és Rekultivációs Kft., a MÁVÉPCELL Kft., a HYDROCOMP Kft., a SADE Magyarország Kft., a Betonút Rt., a HÓDÚT Kft., a Swietelsky Kft., valamint a Vegyépszer Rt.<br>
Az ajánlatok bontásakor ajánlatkérõ ismertette, és a jegyzõkönyvben rögzítette valamennyi ajánlatnak az értékelésbe bevont összes tartalmi elemét. Az ALTERRA-EGUT konzorciumnál a késedelmi kötbérnél a kötbérterhes részhatáridõre 32 millió forint, a befejezési határidõre 32 millió forint került rögzítésre.<br>
Az ajánlatok értékelését a lebonyolító készítette elõ. A beérkezett pályázatok értékelését 2003. június 11-én egy erre a célra létrehozott ad hoc szakértõi csoport végezte el. Az értékelési jegyzõkönyv tartalmazza, hogy több ajánlattevõ kifogásolta a bontást követõen az ALTERRA-EGUT konzorcium ajánlatában levõ kötbérvállalást, mert az nem napi mértékre lett megadva. A bizottság ezután meggyõzõdött arról, hogy az ajánlat 13. oldalán a felolvasólap után következõ ajánlati levél egyértelmûen betûvel kiírva tartalmazza a napi jelzõt a kötbér meghatározásánál. Így az észrevételek ezzel kapcsolatban nem helytállóak. Ezt követõen az ajánlatkérõ képviselõ-testülete a 121/2003. (VI. 13.) sz. határozatával a pályázat nyertesének az ALTERRA-EGUT konzorciumot, második helyezettnek a Strabag Rt.-t jelölte meg.<br>
Az eredményhirdetésen, 2003. június 17-én az ALTERRA-EGUT konzorcium 268 297 197 Ft + áfa ajánlatát hirdették ki nyertesnek, az ezt követõ legkedvezõbb a Strabag Rt. 415 555 678 Ft + áfa ajánlata lett.<br>
Az összegzés az eljárásról címû iratot ajánlatkérõ elkészítette és megküldte ajánlattevõknek.<br>
Kérelmezõ 2003. június 19-én nyújtott be jogorvoslati kérelmet a Döntõbizottsághoz. Ebben elõadta, hogy az önkormányzat által kiadott "ÚTMUTATÓ AZ AJÁNLATTEVÕKNEK" címû dokumentumban közzétették azokat a részszempontokat, melyek alapján az értékelés történik és kiválasztásra kerül az összességében legelõnyösebb ajánlat. Az egyik ilyen szempont a vállalt késedelmi kötbér napi mértéke volt. Az önkormányzat legalább 500 000 Ft/nap késedelmi kötbér megajánlását kérte (Útmutató II. 13.2. pontja), az ennél magasabb összegû megajánlásokat pedig az útmutatóban leírt módon (II. 17. pont) értékelte.<br>
A bontási jegyzõkönyv tanúsága szerint 15 pályázó nyújtott be ajánlatot és ezek közül 14 egyforma módon, azaz napi bontásban adta meg a késedelmi kötbér mértékét. Az ajánlatkérõ által nyertesnek ítélt ALTERRA-EGUT konzorcium - egyedüliként az ajánlattevõk közül - más formában, egy összegben tett vállalást.<br>
Ez egyrészrõl ellentétes a dokumentáció fentebb említett II. 12.2. pontjával és ilyen módon a szintén említett II. 17. pont szerinti módszerrel nem értékelhetõ, másrészt ugyanilyen okok miatt úgyszintén alkalmatlan a többi pályázó ajánlatával való összehasonlításra.<br>
Véleményük szerint az értékelés során ALTERRA-EGUT konzorcium ajánlatát elõzõek alapján a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelennek kellett volna nyilvánítani, és pályázót az eljárás további részébõl ki kellett volna zárni.<br>
A 2003. július 4-i tárgyaláson kifejtette, hogy a többi ajánlattevõ csak a felolvasólapon szereplõ adatokat ismerhette meg, így számukra nem volt ismeretes a nyertes ajánlati levelében foglalt 13. oldalon található 32 M Ft/nap kitétel.<br>
Kérte, hogy a Döntõbizottság semmisítse meg ajánlatkérõ eljárást lezáró döntését, valamint ideiglenes intézkedéssel a szerzõdéskötés megtiltását rendelje el.<br>
A Döntõbizottság 2003. június 20-án kelt D.309/3/2003. sz. határozatával a rendelkezésre álló iratok alapján ideiglenes intézkedésként a szerzõdés megkötését megtiltotta.<br>
Ajánlatkérõ észrevételében elõadta, hogy a bontási jegyzõkönyvben és a nyertes ajánlat felolvasólapján nem szerepel a kötbéradatánál az, hogy az a napi értékre vonatkozik. Ugyanakkor megállapítható, hogy az ajánlat 13. oldalán lévõ, cégszerûen aláírt ajánlati levélben nyertes teljesen egyértelmûen, betûvel kiírva késedelmes teljesítés esetén napi 32 000 000 Ft/nap kötbér megfizetését vállalja a részhatáridõre vonatkozóan is. Az önkormányzat által választott ad hoc bizottság és a képviselõ-testület ennek ismeretében és ennek tudatában alakította ki döntését az eljárás eredményérõl. Elõadja még, hogy az értékelési szakban több ajánlattevõ kereste meg észrevételével az önkormányzatot, ezért az eredményhirdetésen a lebonyolító külön elmondta, hogy ellenõrzésre került a nyertes ajánlatnak az érvényessége a fenti szempontból, ezért ezzel kapcsolatban kérdést sem kellett intézni a nyerteshez. Az eredményhirdetésen kérelmezõ képviselõje is jelen volt.<br>
A tárgyaláson úgy nyilatkozott az ajánlatkérõ, hogy a cégszerûen aláírt - a nyertes által "ajánlati levélnek" nevezett - ajánlati nyilatkozatot vették figyelembe, és ez tartalmilag minden szempontból teljesen megfelelõ volt az ajánlati felhívásban megfogalmazottak tekintetében.<br>
A fentiekre tekintettel ajánlatkérõ kérte az álláspontja szerint megalapozatlan kérelem elutasítását.<br>
Egyéb érdekeltek közül az ALTERRA Kft. észrevételében elõadja, hogy a késedelmi kötbért a kiírás szerint napi kötbérként kellett meghatározni. Az ajánlatkérõ által kiadott felolvasólapon nem szerepel a napi kötbér megjelölés. Az ajánlatukban a felolvasólapon valóban nem került feltüntetésre a késedelmi kötbér napi bontásban, mert nem kívánták módosítani, illetve kiegészíteni a kiadott felolvasólapot, hiszen az ajánlatkérõ elvárása úgyis a napi kötbér volt, így a felolvasólapon tett vállalás automatikusan napi kötbért jelent. Álláspontja szerint ajánlata megfelel a kiírásnak, ezért a jogorvoslati kérelem megalapozatlan és kéri a jogorvoslati kérelem elutasítását.<br>
A MÁVÉPCELL Kft. észrevételében a Döntõbizottság tudomására hozta álláspontját, miszerint a 10-20 év garanciavállalás, valamint a 32-50 M Ft/nap kötbér az ajánlati árhoz viszonyítottan magas, komolytalan, megalapozatlan és súlyosan etikátlan, de nem ütközik a Kbt. egyetlen elõírásába sem. Kérte azt, hogy a Döntõbizottság ne csak a jogorvoslati kérelemben foglaltakat vegye figyelembe, hanem a teljes tenderértékelést adja vissza kiírónak azzal, hogy a kötbérértékelést mely határok között vegye figyelembe.<br>
A Döntõbizottság a jogorvoslati kérelmet az alábbiak szerint megalapozatlanság miatt elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése elõírja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A Döntõbizottság megvizsgálta nyertes ajánlatát és megállapította, hogy ajánlata második oldalán a felolvasólap 5. pontjában az általa vállalt késedelmi kötbérre, rész és a befejezési határidõre egyaránt, 32 000 000 Ft-ot szerepeltet /nap kitétel nélkül.<br>
Ugyanakkor tényként az is megállapítható, hogy az ajánlat 8. oldalán kezdõdõ - cégszerûen aláírt - Ajánlati levél fejezet tartalmazza az ajánlat 9. oldalán kezdõdõ Generálvállalkozási ajánlatot. Ennek - a 13. oldalon található - 6. Elszámolás, fizetés pontjában a Kötbér címszó alatt a következõ ajánlat szerepel: "Késedelmes teljesítés esetén napi 32 000 000 Ft a részhatáridõre vonatkozóan is".<br>
A dokumentáció II. 13.2. ötödik francia bekezdésében ajánlatkérõ elõírta, hogy az ajánlatban be kell nyújtani a vállalt késedelmi kötbér nagyságát. Az ajánlatkérõ legalább 500 000 Ft/nap késedelmi kötbér megajánlását kérte.<br>
Ajánlatkérõ az ajánlati adatlapon olyan adatok kötelezõ kitöltését írta elõ, amelyek az ajánlattevõ pályázati anyagának egyéb, az ajánlati felhívás megfelelõen kidolgozott részeiben is szerepelnek. Így az ajánlat tartalmi elbírálását nem érintette az, hogy a dokumentáció II. 13.2. ötödik francia bekezdésében meghatározott Ft/nap meghatározás az ajánlati adatlapon kiemelve újból nem szerepel.<br>
Egyértelmûen megállapítható az is, hogy ajánlatkérõ az ajánlatok értékelése során külön figyelmet fordított a késõbbi nyertes esetében a felolvasólapon szereplõ és az ajánlati levelében foglalt kötbérre vonatkozó adatok egyértelmû tisztázására. Ezen vizsgálat után ajánlatkérõ meggyõzõdött arról, hogy a késõbbi nyertes ajánlata a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak tekintetében teljeskörûen elfogadható. Ennek tudatában még a Kbt. 57. § (1) bekezdésében foglalt felvilágosítás kérési lehetõségével sem élt az ajánlattal kapcsolatos nem egyértelmû kijelentések tartalmának tisztázása érdekében, azért mert azt egyértelmûen 32 000 000 Ft/nap-nak értelmezte.<br>
A Döntõbizottság álláspontja szerint ajánlatkérõ az eljárást lezáró döntése jogszerû volt, a nyertes ajánlatának érvényessé minõsítésénél nem követett el jogsértést, a nyertes ajánlatot ezért nem kellett kizárnia az eljárásból.<br>
Az elõzõekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a kérelmet elutasította, és a h) pont szerint - tekintettel arra, hogy jogszabálysértés megállapítására nem került sor - rendelkezett a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 11.<br>
<br>
Dr. Szaller Ottó s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>