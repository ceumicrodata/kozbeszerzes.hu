<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6307)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.340/9/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Kaposvárért Közalapítvány közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Kaposvárért Közalapítvány (7400. Kaposvár, Kossuth tér 1., a továbbiakban: ajánlatkérõ) "Kaposvár, Kossuth tér rekonstrukciós munkáihoz 19 db kétkarú, 5 db háromkarú, 15 db négykarú, összesen 39 db "KAPOSVÁR" típusú kandeláber legyártása és helyszínre szállítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ és az egyéb érdekelt érdemi észrevétele alapján az alábbi tényállást állapította meg.<br>
Kaposváron a Sétáló utca 1986-ban került átépítésre, melynek folytatása a jelenleg átépítés alatt álló Kossuth tér. A Sétáló utcában elhelyezésre került kandelábereket a Kandeláber Rt. tervezte és gyártotta le az általa készített öntõforma alapján. A Kossuth tér átépítésének terveit a Ripszám és Társa Építésziroda készítette, melynek része a Kaposvár Kossuth tér térvilágítás átépítésére vonatkozó villamos-terv, amit Szász Ferenc készített. A tervezõ a megbízást építészeti tervpályázat nyerteseként kapta meg. A jogerõs engedélyezési tervdokumentációban a Kaposvár típusú kandeláberek elhelyezése szerepel, mivel a tér funkciójában és kialakításában szervesen kapcsolódik a Sétáló utcához.<br>
Ajánlatkérõ ezen elõzmények alapján 2003. június 18-án hirdetmény közzététele nélküli tárgyalásos közbeszerzési eljárást indított a közbeszerzésekrõl szóló többször módosított 1995. évi XL. törvény (továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés b) pontja alapján.<br>
Az eljárásfajta választásának indokaként elõadta, hogy a Kaposvár Kossuth tér rekonstrukciós munkáinál a tervekben a Kaposvár típusú kandeláberek elhelyezése szerepel, melyeket Magyarországon kizárólagosan a Kandeláber Rt. gyárt.<br>
Ajánlatkérõ ajánlattételre a fentiek alapján a Kandeláber Rt.-t hívta fel.<br>
Ajánlatkérõ ajánlati felhívást is készített, mely szerint a teljesítés határideje a szerzõdéskötéstõl számított 60 nap. Az ajánlati felhívás szerint az ajánlat beadásának határideje 2003. június 23-a az elsõ tárgyalás idõpontja 2003, június 27-e.<br>
Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmasságára kért adatokat és tényeket, a szerzõdés teljesítésére alkalmassá, illetve alkalmatlanná minõsítés szempontjait.<br>
Ajánlatkérõ a legalacsonyabb összegû ellenszolgáltatás alapján kívánta az ajánlatot elbírálni.<br>
A Döntõbizottság elnöke 2003. július 3-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása jogszerû.<br>
Indoklásként elõadta, hogy a szerzõi jogvédelemrõl szóló 1999. évi LXXVI. törvény I. fejezet 1. § (2) bekezdés h) pontja alapján a beszerzés tárgyát képezõ kandeláber a felkért ajánlattevõ kizárólagos szellemi terméke.<br>
Az ajánlattételre felkért cég mûszaki igazgatója 2003. július 3-i nyilatkozatában megerõsítette, hogy az általa tervezett és legyártott öntõ és fémnyomó formákat más gyártó részére átadni nem kívánja.<br>
A fentiek alapján a beszerzés tárgyát képezõ kandeláberek gyártását és szállítását kizárólag a felkért ajánlattevõ tudja teljesíteni.<br>
A Kandeláber Rt. érdemi észrevételében nyilatkozott, hogy kizárólag a Kandeláber Rt. gyártja a tárgyi munkához szállítandó Kaposvár típusú kandelábereket. Az 1986-ban készült Sétáló utca rekonstrukciójához tervezték ezeket a típusokat, és készítették el a szükséges öntõ- és gyártómintákat, sablonokat. A tulajdonukban lévõ terveket, mintákat és sablonokat sem eladni, sem bérbe adni más gyártó részére nem kívánják.<br>
Az ajánlatkérõ a közbeszerzési eljárást lefolytatta, a Kandeláber Rt. ajánlatát az ajánlattételi határidõre benyújtotta, ajánlati ára bruttó 30 145 250 Ft volt, amit ajánlatkérõ elfogadott.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
Ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapítja, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a szerzõdést mûszaki-technikai sajátosságok, mûvészeti szempontok vagy kizárólagos jogok védelme miatt kizárólag egy meghatározott személy képes teljesíteni.<br>
A Döntõbizottság vizsgálta, hogy jelen közbeszerzési eljárásban ezen feltételek fennállása megvalósul-e.<br>
A szerzõi jogról szóló 1999. évi LXXVI. tv. 1. § (2) bekezdése sorolja fel a szerzõi jogvédelem alá tartozó alkotásokat. E körbe tartozik a h) pont alapján a rajzolás, festés, szobrászat, metszés, kõnyomás útján vagy más hasonló módon létrehozott alkotás és annak terve.<br>
A Kandeláber Rt. nyilatkozata szerint a beszerzés tárgyát képezõ Kaposvár típusú kandelábereket saját maga tervezte, így az általa készített terv saját szellemi termése, ami szerzõi jogvédelem alatt áll.<br>
A becsatolt iratok alapján egyértelmûen megállapítást nyert, hogy a beszerzés tárgyát képezõ Kaposvár típusú" kandelábereket az ajánlattételre felkért cég tervezte, a cég szellemi terméke, így a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjára alapított eljárás jogszerû volt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi N. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 16.<br>
<br>
Dr. Engler Magdolna s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>