<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6306)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.360/11/2003.<br>
<br>
Tárgy: az OMS Hungária Kft. jogorvoslati kérelme Komádi Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az OMS Hungária Kft. (2890 Tata, Bacsó B. út 37., a továbbiakban: kérelmezõ) által a Komádi Város Önkormányzata (4138 Komádi, Hõsök tere 4., a továbbiakban: ajánlatkérõ) "Komádi Város szennyvízcsatorna-hálózat bõvítése II. ütem és szennyvíztisztító telep építése" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg.<br>
Ajánlatkérõ a Közbeszerzési Értesítõ 2003. április 9-én megjelent 15. számában tett közzé részvételi felhívást elõminõsítési eljárás megindítására a rendelkezõ részben megjelölt beszerzés tárgyában.<br>
Az ajánlatok elbírálásának szempontja a részvételi felhívás szerint az összességében legelõnyösebb ajánlat volt.<br>
A részvételi jelentkezés határidejéig, 2003. május 5-ig 10 részvételi jelentkezés érkezett az alábbi cégektõl: kérelmezõ, Caementárius Kft., ERFOREX Rt., KE-VÍZ 21 Rt., Alterra Kft., Swietelsky Kft., Vakond Kft., Strabag Rt., Keviép Kft., Hídépítõ Rt.<br>
Ajánlatkérõ valamennyi részvételi jelentkezést elfogadta, az errõl szóló döntését 2003. május 15-én kihirdette, majd az ajánlati felhívását 2003. május 20-án minden alkalmasnak minõsített jelentkezõnek megküldte.<br>
Az ajánlati felhívás tartalmazta a közbeszerzésekrõl szóló - többször módosított - 1995. évi XL törvény (a továbbiakban: Kbt.) szerinti szükséges adatokat. Az ajánlati felhívás 10. pontja rögzítette az ajánlatok elbírálásával kapcsolatos részletes elõírásokat.<br>
Az ajánlati dokumentációba tartozó részletes feltételek tartalmazták az ajánlatkérõ szerzõdési, ajánlati és mûszaki feltételeit.<br>
A felhívás szerinti idõpontban, 2003. június 17-én került sor a helyszíni konzultációra. Az ajánlattételi határidõre, 2003. június 30-ára 9 ajánlat érkezett a következõ ajánlattevõktõl: kérelmezõ, Caementárius Kft., ERFOREX Rt., KE-VÍZ 21 Rt. Swietelsky Kft., Vakond Kft., Strabag Rt., Keviép Kft., Hídépítõ Rt. A bontáskor felvett jegyzõkönyv tartalmazta, hogy az ERFOREX Rt. képviselõje kezdeményezte, hogy az ajánlattevõkbõl alakult 2 fõs bizottság aláírásával hitelesítse a vállalások jegyzékét. A jelen lévõ polgármester a javaslatot elutasítva elmondta, hogy az ajánlatok páncélszekrényben kerülnek elhelyezésre, így a verseny tisztasága és az esélyegyenlõség biztosítva lesz a bírálati szakaszban.<br>
Ajánlatkérõ bizottságban értékelte az ajánlatokat 2003. július 3-án. Megállapítása szerint valamennyi ajánlat érvényes volt, a pontozásos értékelés eredményeként az összességében legelõnyösebb ajánlatot a Caementárius Kft. tette, õt követi a kérelmezõ. A képviselõ-testület 2003. július 4-én hozta meg az eljárást lezáró döntést, a bizottsági javaslattal megegyezõen. Az eredményhirdetés 2003. július 10-én volt.<br>
Kérelmezõ 2003. július 14-én nyújtott be jogorvoslati kérelmet, melyben kérte, hogy a Döntõbizottság állapítsa meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdés körében a jogsértést, semmisítse meg ajánlatkérõ közbeszerzési eljárást lezáró döntését, marasztalja a jogsértõt a költségekben, alkalmazzon ideiglenes intézkedést, tartson tárgyalást. Indoklásul elõadta, hogy álláspontja szerint ajánlatkérõnek a 2003. július 10-én kihirdetett döntése, amely szerint az eljárás nyertese a Caementárius Kft., jogsértõ. Az eredményhirdetésen az ajánlatkérõ ismertette a nyertes ajánlat értékelt tartalmi elemeit, közöttük a több mint 7 milliárd Ft értékû teljesítési garanciavállalást. Az ilyen mértékû vállalás irreálisnak minõsül, amelyet a Közbeszerzések Tanácsa 2/2003. sz. ajánlásának megfelelõen meg kellett volna az ajánlatkérõnek vizsgálnia a teljesíthetõség szempontjából. Ez a garancia feltehetõen meghaladja a nyertes ajánlattevõnek a projekt átfutási ideje alatti számlaforgalmát. Sérülhetett a verseny tisztasága is, mert a bontás során az egyik ajánlattevõ által tett javaslatot - a vállalások jegyzékét az ajánlattevõkbõl álló bizottság hitelesítse - az ajánlatkérõ elutasította.<br>
A Döntõbizottság 2003. július 15-én ideiglenes intézkedésként a D.360/3/2003. sz. határozatában az eljárást lezáró szerzõdés megkötésének megtiltásáról döntött.<br>
Ajánlatkérõ érdemi észrevételében kérte a megalapozatlan kérelem elutasítását. Az ajánlatkérõ joga meghatározni az elbírálás szempontját, a részszempontokat és az értékelés módszerét, amelytõl nem térhet el. Jelen esetben az ajánlatkérõ az elõírásának megfelelõen végezte az ajánlatok értékelését. Ajánlattevõk saját képességeik szerint tették meg az ajánlatukat, a garancia mértékét tekintve nem volt korlátozó elõírás, ajánlatkérõnek nincs joga ahhoz, hogy mérlegelje az ajánlat irreális voltát. A nyertes 7 025 310 000 Ft-ban határozta meg a teljesítési garanciát, míg a kérelmezõ 7 000 000 000 Ft-ban. Ajánlattevõk többen is tettek 2-5 milliárd Ft körüli garanciavállalást. Érthetetlen, hogy a kérelmezõ miért tartja irreálisnak a nyertes vállalását, amikor õ maga is csaknem ugyanannyit vállalt. Az ajánlatok elbírálása minden tekintetben jogszerûen történt. A bontási eljáráson jelezett hitelesítés iránti igény indokolatlanul jelezte a bizalmatlanságot az ajánlatkérõvel szemben.<br>
Caementárius Kft. érdemi észrevételében elõadta, hogy a kérelmezõ által ajánlott teljesítési garancia csak 0,36%-kal alacsonyabb, mint a nyertesé, semmi sem indokolja, hogy az egyik esetében felmerülhet az irreális ajánlat kérdése, míg a másik esetében nem. Az ajánlatkérõ elõírásai nem állítottak korlátokat a teljesítési garancia mértékét illetõen, tehát nincs viszonyítási alap, amelyhez képest megállapítható lenne, hogy mi tekinthetõ reálisnak. A Közbeszerzések Tanácsa 2/2003. sz. ajánlására való hivatkozásnak jelen ügyben nincs helye, mert az ajánlás jóval késõbb jelent meg, mint az ajánlati felhívás feladásának idõpontja, tehát nem lehetett azt figyelembe venni.<br>
KEVIÉP Kft. álláspontja szerint a kérelmezõ és a nyertes is irreális vállalást tett az ajánlatában, ezért az ajánlatkérõnek mindkét esetben vizsgálnia kellett volna a teljesíthetõség szempontjából azokat. Ebben a körben az ajánlatkérõnek vizsgálnia kellett volna a társaságok mérlegadatait, éves árbevételüket, saját és jegyzett tõkéjüket. A rendelkezésére álló információk alapján valószínûsíti, hogy egyik ajánlattevõ éves árbevétele és saját tõkéje sem éri el a 7 milliárd Ft-ot, jegyzett tõkéjük is nagyságrendekkel alacsonyabb. Semmi nem támasztja alá, hogy teljesíteni tudnák a teljesítési garanciavállalást. Miután vállalásuk lehetetlen szolgáltatásra irányul, a Ptk. 227. § (2) bekezdése értelmében semmisnek minõsül a vállalásuk. Ajánlatkérõ nem vizsgálta a szerzõdési feltételek teljesíthetõségét, ezzel nem biztosította a verseny tisztaságát és az esélyegyenlõséget. Szerinte más részszempontok értékelését sem végezte jogszerûen az ajánlatkérõ, ezért a döntés számára is jogsérelmet okozott.<br>
A Döntõbizottság az eljárást megindította és az ügyben a kérelmezõ kérelme alapján 2003. augusztus 4-én 13.00 órára tárgyalást tûzött ki.<br>
A kérelmezõ a tárgyalás megtartását megelõzõen 2003. augusztus 1-jén a Döntõbizottságnak bejelentette, hogy a jogorvoslati kérelmét visszavonja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti kivéve, ha az eljárás hivatalból is megindítható, és a közigazgatási szerv az eljárást folytatja.<br>
A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. augusztus 1.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>