<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6278)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.311/9/2003.<br>
<br>
Tárgy: a Magyar Építõ Rt. jogorvoslati kérelme a Pázmány Péter Katolikus Egyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Magyar Építõ Rt. (1149 Budapest, Pillangó u. 28., képviseli: dr. Tarjáni Ilona ügyvéd, a továbbiakban: kérelmezõ) jogorvoslati kérelmének, melyet a Pázmány Péter Katolikus Egyetem (1088 Budapest, Szentkirályi u. 28., képviseli: dr. Patay Géza ügyvéd, 1026 Budapest, Pasaréti út 72., a továbbiakban: ajánlatkérõ) "Pázmány Péter Katolikus Egyetem Információs Technológiai Karának elhelyezésére szolgáló új épület építése, generálkivitelezési munkái" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (2) bekezdését, ezért ajánlatkérõ eljárást lezáró döntését megsemmisíti. Ajánlatkérõ az újabb eljárást lezáró döntés meghozatalát ahhoz a feltételhez köti, hogy ajánlatkérõ köteles ajánlattevõk részére egy végsõ ajánlat módosítási lehetõséget biztosítani az alapelvi rendelkezések betartása mellett. A Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.<br>
A Döntõbizottság kötelezi ajánlatkérõt, hogy kérelmezõ részére a határozat kézbesítésétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg, egyebekben az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A kereset benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
Ajánlatkérõ 2003. március 26-án tette közzé a tárgyalásos eljárásra szóló részvételi felhívását a Közbeszerzési Értesítõ 13. számában a rendelkezõ részben megjelölt beszerzés tárgyában, annak is I. ütemû feladataira vonatkozóan. Az eljárás lebonyolítását a FÕBER Rt. végezte. A részvételi felhívás tartalmazta a Kbt.-ben elõírt adatokat, az ajánlatok elbírálása szempontjaként az összességében legelõnyösebb ajánlat kiválasztását. A 2003. április 22-i részvételi jelentkezés határidejéig hat cég nyújtotta be a részvételi jelentkezését. A felhívásban meghatározott keretszámra (5) is tekintettel az ajánlatkérõ a 2003. május 6-án kihirdetett, a részvételi szakaszt lezáró döntése szerint a következõket kérte fel ajánlattételre: kérelmezõ, Hídépítõ Rt., Középületépítõ Rt., Alba-Regia Rt., Nyírép Kft. Az ajánlati felhívás 2003. május 8-án került megküldésre a felkért ajánlattevõk részére.<br>
Az ajánlati felhívás szerint az ajánlattételi határidõ 2003. június 2-a, az elsõ tárgyalásra június 5-én kerül sor, ahol ajánlatkérõ egyenként tárgyal az ajánlattevõkkel. A tárgyaláson elhangzott módosításokat írásban is meg kell erõsíteni. Az eredményhirdetés tervezett idõpontja 2003. június 17-e 10.00 óra.<br>
A felhívás szerint a teljesítés határideje 2004. május 30-a. Az ajánlatokat az összességében legelõnyösebb ajánlat kiválasztásának szempontja alapján bírálja el az ajánlatkérõ az alábbiak szerint:<br>
részszempontok	súlyszámok<br>
- vállalkozási díj összege	10<br>
- igényeltnél kedvezõbb vállalt teljesítési határidõ	2<br>
- a végszámla értékének %-os aránya a megajánlott teljes vállalkozási díjhoz (minimum 20%)	2<br>
- az igényeltnél kedvezõbb megajánlott napi késedelmi kötbér ‰-es aránya	4<br>
ezen belül alszempontok:<br>
1-10 napra vonatkozóan	1<br>
11-15 napra vonatkozóan	1<br>
16-20 napra vonatkozóan	1<br>
21. naptól	1<br>
- az igényeltnél kedvezõbb megajánlott meghiúsulási kötbér %-os aránya	1<br>
- az igényeltnél kedvezõbb megajánlott megvalósítási garancia %-os aránya	1<br>
- az igényeltnél kedvezõbb jótállási garancia %-os aránya	3<br>
ezen belül alszempontok:<br>
1 évre vonatkozóan	0,5<br>
2 évre vonatkozóan	1,0<br>
3 évre vonatkozóan	1,5<br>
Az értékelés során adható pontszám rész- és alszempontonként: 1-100 pont.<br>
Rész- és alszempontonként a legkedvezõbb ajánlat a legmagasabb (100), a legrosszabb a minimális (1) pontot kapja, a közbensõk arányosságon alapuló pontokat kapnak.<br>
30 napot meghaladó elõteljesítést ajánlatkérõ többletponttal nem értékel!<br>
Ajánlatkérõ dokumentációt is biztosított az ajánlattevõk számára, amely a kiviteli tervdokumentáció mellett tartalmazta az ún. Ajánlatkérési dokumentációt is az ajánlatkérõ feltételeivel és követelményeivel. A tárgyalások menetére vonatkozóan az ajánlati felhívástól eltérõ egyéb információt nem közölt. Azt viszont elõírta az ajánlatkérõ, hogy az ajánlatok bontásakor a kötelezõen ismertetendõ adatokat fogja ismertetni. Helyszíni konzultáció is volt 2003. május 23-án.<br>
Az ajánlatok bontására 2003. június 2-án került sor. Mind az öt ajánlattevõ megtette az ajánlatát. Az eredeti ajánlatban a kérelmezõ ajánlati ára nettó 1 043 794 179 Ft, a Középületépítõ Rt. ajánlati ára pedig nettó 1 137 846 768 Ft volt.<br>
Az elsõ tárgyalásra 2003. június 5-én került sor külön-külön az egyes ajánlattevõkkel. A kérelmezõ ekkor módosította a kötbérekre, a garanciákra és az ajánlati árra vonatkozó ajánlatát (nettó 1 039 000 000 Ft). A Középületépítõ Rt. a tárgyaláson kérte, hogy az ajánlatkérõ ne csak a bontáskor felolvasott, hanem az összes részszempont szerinti ajánlati tartalmi elemet ismertesse, ezt a kérést az ajánlatkérõ elutasította. A Középületépítõ Rt. módosította a teljesítési határidõt, a kötbérekre, a garanciákra és az ajánlati árra vonatkozó ajánlatát (nettó 878 000 000 Ft). Az ajánlatmódosításokat késõbb faxon megerõsítették az ajánlattevõk.<br>
Az ajánlatkérõ a tárgyalások után 2003. június 6-án minden ajánlattevõnek megküldte a saját tárgyalásáról készült jegyzõkönyvet, és az ajánlattevõk ajánlatmódosításának tartalmát az ár és a teljesítési határidõ tekintetében. A tájékoztatás még az alábbit is tartalmazta:<br>
"Kérjük, amennyiben 2003. június 5-i tárgyaláson közölt és cégszerû aláírással írásban megerõsített ajánlatát módosítani kívánja, úgy azt legkésõbb 2003. június 11-én 10 óráig tegye meg."<br>
A fenti lehetõséggel csak a kérelmezõ élt. A kérelmezõ 2003. június 10-én módosította az ajánlati árat, így az nettó 999 000 000 Ft lett. Az ajánlatkérõ errõl jegyzõkönyvet vett fel, és azt minden ajánlattevõ részére megküldte. Ezt követõen a Középületépítõ Rt. is módosította az ajánlati árát 2003. június 12-én, ajánlati ára így nettó 950 000 000 Ft lett. Errõl a tényrõl az ajánlatkérõ még aznap értesítette a többi ajánlattevõt. A Középületépítõ Rt. 2003. június 16-án ismételten módosította az ajánlatát, nettó 900 000 000 Ft árajánlatot tett. Az ajánlatkérõ fax útján errõl is tájékoztatta az ajánlattevõket. Kérelmezõ a módosítás ismeretében szintén módosította az ajánlatának egyes szerzõdési feltételeit (az árat nem érintette). Ajánlatkérõ azonban errõl nem adott tájékoztatást. A Középületépítõ Rt. az eredményhirdetésre kitûzött határidõ elõtt 5 perccel is benyújtott egy módosítást, ez már nem érintette az ajánlati árat és a teljesítési határidõt, konkrétan a garanciális biztosítékokra és a kötbérre vonatkozott.<br>
Az ajánlatkérõ megbízottja végezte elsõként az ajánlatok értékelését, ezt többször is megismételte, ahogy az ajánlatmódosítások újabb és újabb helyzetet teremtettek. Az eredményhirdetés napján, 2003. június 17-én 9.00 órakor - az akkor ismert módosítások alapján - a kérelmezõ ajánlata volt az összességében legelõnyösebb, 1619 pontot ért el, a Középületépítõ Rt. ajánlata volt a második 1553 ponttal. A Középületépítõ Rt. 9 óra 55 perckor érkezett módosítása után a sorrend megfordult, a Középületépítõ Rt. ekkor 1750,74 pontot ért el, a kérelmezõ pedig 1619,38 pontot. Az ajánlatkérõ nevében a döntésre jogosult rektor a legutóbbi értékelési eredményt fogadta el, ezt a döntést hirdették ki az aznap megtartott eredményhirdetésen is. Az összegzést elkészítette az ajánlatkérõ, és az érdekelteknek megküldte.<br>
Kérelmezõ 2003. június 19-én nyújtott be jogorvoslati kérelmet a Döntõbizottsághoz, melyben kérte a jogsértés megállapítását, ajánlatkérõ közbeszerzési eljárást lezáró döntésének megsemmisítését, ajánlatkérõ kötelezését arra, hogy a 2003. június 11-én 10.00 óráig módosított ajánlatok alapján hozza meg az eljárást lezáró döntését, ideiglenes intézkedés alkalmazását.<br>
Indoklásként elõadta, hogy álláspontja szerint ajánlatkérõ 2003. június 17-én kihirdetett döntése jogsértõ, mert a nyertesként kihirdetett Középületépítõ Rt. ajánlatát az arra megállapított határidõn túl módosította. Az ajánlatok bontását követõen valamennyi ajánlattevõnek módja volt az ajánlat módosítására, amelynek végleges határideje 2003. június 11-e 10.00 óra volt. Az ajánlatkérõ a kérelmezõt 2003. június 16-án arról értesítette, hogy a Középületépítõ Rt. az ajánlatát az ár tekintetében módosította, így az 900 millió Ft + áfa lett. Erre tekintettel kérelmezõ is módosította ezen a napon az ajánlati árát. Az eredményhirdetés elõírt idõpontja 2003. június 17-e 10.00 óra volt. Az eredményhirdetés ekkor nem kezdõdött meg arra hivatkozással, hogy a Középületépítõ Rt. az ajánlati árát 2003. június 17-én 9 óra 55 perckor még módosította, ezért a bírálóbizottság újraértékelte az összes ajánlatot. Ezt követõen kb. 10 óra 15 perckor nyertesként kihirdették a Középületépítõ Rt. ajánlatát. Az ajánlatkérõ a nyertes ajánlat módosításának tartalmát nem ismertette, és a többiek részére nem tette lehetõvé a további módosítást. Eljárásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdését és a 60. § (1) bekezdés f) pontjában foglaltakat.<br>
Kérelmét az eredményhirdetésrõl készült jegyzõkönyv kézhezvételét követõen az alábbiakkal egészítette ki: a jegyzõkönyvben foglaltak igazolják a kérelmében tett állításokat. A kérelmezõ 1300 pontot ért el, míg a nyertes 750,74-et. Feltételezi, hogy a nyertes az ajánlata módosítása során a részszempontokat érintõen módosította az ajánlatát, azonban ennek tartalmát nem ismerik. Kérik, hogy a Döntõbizottság kötelezze az ajánlatkérõt, hogy a 2003. június 11-én 10.00 óráig benyújtott ajánlatok értékelését küldje meg a Döntõbizottság és a kérelmezõ részére, amely alapján megállapítható lenne, hogy melyik ajánlattevõ tette a benyújtási határidõig az összességében legelõnyösebb ajánlatot. Mellékeli az eredményhirdetési jegyzõkönyvet, amely szerint a kérelmezõ 1619, míg a nyertes 1751 pontot ért el.<br>
A Döntõbizottság 2003. június 20-án ideiglenes intézkedésként a szerzõdés megkötésének megtiltásáról határozott.<br>
Ajánlatkérõ érdemi észrevételében kérte a megalapozatlan kérelem elutasítását. Az ajánlatkérõ a dokumentáció 7. oldalán, a 15. pontban határozta meg a tárgyalások menetét, nem határozott meg ugyanakkor végsõ határidõt az ajánlatok módosítására. A 2003. június 5-i tárgyalást követõen a 2003. június 6-án kelt levelével azt kérte, hogy az ajánlattevõk legkésõbb 2003. június 11-én 10.00 óráig nyújtsák be az ajánlatkérõhöz írásban az ajánlatuk módosítását. Azért kérte ezt, hogy az eredményhirdetés idõpontját ne kelljen elhalasztania, de a határidõ betartását nem tette kötelezõvé, nem módosította ezzel a dokumentáció elõírását. Erre az értelmezésre utal az is, hogy az ajánlatkérõ 2003. június 11-e után is befogadta a módosításokat, arról valamennyi ajánlattevõt tájékoztatta. Kérelmezõ is tisztában volt ezekkel a szabályokkal, hiszen õ maga is módosította az ajánlatát 2003. június 16-án, amit az ajánlatkérõ elfogadott. Nem volt tehát jogszabálysértõ, hogy az ajánlatkérõ a Középületépítõ Rt. 2003, június 17-én 9 óra 55 perckor benyújtott ajánlat módosítását elfogadta, az sem, hogy a módosítás tartalmáról nem adott tájékoztatást az ajánlattevõknek. Hivatkozott a Legfelsõbb Bíróság ítéletére, amely szerint az ajánlattevõkkel az ajánlatok olyan lényeges részeit kell ismertetni, amelyek a többi résztvevõ ajánlatára kihatással vannak. A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése tartalmazza az ajánlatok lényeges részeit, ezek az ajánlati ár és a teljesítési határidõ. A Középületépítõ Rt. utolsó ajánlat módosítása a késedelmi és a meghiúsulási kötbérre vonatkozott, errõl pedig nem kellett a többi ajánlattevõt tájékoztatni. Ez az eljárási mód nem sértette az esélyegyenlõséget, ugyanígy járt el a kérelmezõ esetében is, amikor a 2003. június 16-i ajánlatmódosítás tartalmáról a többi ajánlattevõt nem tájékoztatta, ez a módosítás sem érintette az árat és a határidõt. Kérelmezõ hivatkozása a Kbt. 60. § (1) bekezdés f) pontjának sérelmére - indoklás hiányában - értelmezhetetlen.<br>
Fõber Rt. észrevételében elõadta, hogy az ajánlatkérõvel kötött megbízási szerzõdés szerint látja el a beruházás megvalósításával összefüggõ feladatokat, de a megbízó a beruházással kapcsolatos minden jogi képviselet ellátását magának tartotta fenn. A közbeszerzési eljárással kapcsolatos feladatokat is a megbízási szerzõdés tartalmazza, a döntéseket illetõen elõkészítõ feladatokat kellett ellátnia. Az összes ajánlattevõt 2003. június 5-én tartott tárgyaláson történtekrõl írásban értesítették, ekkor közölték azt is, hogy az ajánlataikat 2003. június 11-én 10.00 óráig módosíthatják. Az ajánlattevõk ezen határidõn túl is módosították az ajánlataikat, amelyrõl minden résztvevõt értesítettek. Az ajánlati árat és a teljesítési határidõt nem érintõ módosításokról nem tájékoztatták az ajánlattevõket. A módosítások jogszerûségét nem volt hivatott a lebonyolító megítélni, ezért a döntés-elõkészítõ szakvéleményében tényszerûen rögzítette azokat és a módosított ajánlatokat több lépcsõben is értékelte. Az eredményhirdetés napján a megbízó kérésére még a Középületépítõ Rt. 9 óra 55 perckor beadott módosítására is tekintettel értékelte az ajánlatokat, így tette meg az eljárás nyertesére vonatkozó javaslatát az ajánlatkérõnek. Ugyanakkor azt is javasolta a megbízónak, hogy halassza el az eredményhirdetést, mert a 2003. június 11-i határidõt követõen két ajánlattevõ is módosította az ajánlatát.<br>
A Döntõbizottság a közbeszerzési eljárásban keletkezett iratok, a jogorvoslati kérelem, érdemi észrevétel és a tárgyaláson tett nyilatkozatok alapján megállapította, hogy a jogorvoslati kérelem megalapozott.<br>
A tárgyalásos eljárásokra vonatkozóan a Kbt. az alábbi szabályokat tartalmazza:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(5) bekezdése szerint tárgyalásos eljárásban az ajánlatkérõ az általa kiválasztottakkal szabadon tárgyal a szerzõdés feltételeirõl.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése alapján a meghívásos és a tárgyalásos eljárásra egyébként - ha e törvény másként nem rendelkezik - a nyílt eljárás szabályait kell megfelelõen alkalmazni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(4) bekezdés pedig szabályozza, hogy a tárgyalásos eljárásban az ajánlati felhívásnak milyen tartalmi elemekkel kell rendelkeznie, ezek között az f) pont szerint az ajánlati felhívásnak tartalmaznia kell az eljárás lefolytatásának menetét és az ajánlatkérõ által elõírt különös szabályait, a g) pont szerint pedig az elsõ tárgyalás idõpontját.<br>
A tárgyalások lefolytatásának részletszabályát a Kbt. nem határozza meg. Ennek kereteit ajánlatkérõ szabadon határozhatja meg, azonban a Kbt. alapelvi rendelkezéseinek érvényre jutását biztosítania kell. A Kbt. 71. § (6) bekezdése továbbá lehetõvé teszi, hogy az eredményhirdetés már az utolsó tárgyaláson megtörténhet.<br>
Jelen közbeszerzési eljárásban az ajánlati felhívás csak annyit tartalmazott, hogy az elsõ tárgyalás június 5-én lesz, ajánlatkérõ az ajánlattevõkkel egyenként tárgyal, a szóbeli nyilatkozatokat írásban is meg kell erõsíteni, az eredményhirdetés pedig június 17-én 10 órakor lesz.<br>
Az elsõ tárgyalási fordulóra pontosan így került sor, a nyilatkozatok írásbeli megerõsítése is megtörtént. Ezután még lehetõség volt egy írásbeli tárgyalási fordulóra is. Ennek a határideje 2003. június 11-e 10.00 óra volt. Ajánlatkérõ állítása szerint kérés formájában írta elõ ezt az idõpontot, szerinte az eredményhirdetésig lehetõség volt az ajánlatok módosítására. Ajánlatkérõ e szerint is járt el, hiszen ezt követõen is befogadta a módosításokat. Ezt kérelmezõ is így értelmezte, hiszen önmaga is élt az ajánlatmódosítási lehetõséggel 2003. június 11-ét követõen, így eredménnyel nem hivatkozhat arra, hogy az ajánlatok végsõ módosítására 2003. június 11-ig volt lehetõség.<br>
Az eljárás ura az ajánlatkérõ, az õ feladata az ajánlattevõk számára az esélyegyenlõség biztosítása. Egy tárgyalásos eljárásban ajánlatkérõnek kell irányítania a tárgyalásokat, úgy kell megszerveznie az eljárás menetét, hogy az ajánlattevõk számára egyforma eséllyel biztosítsák a tárgyalásokon való részvételt. Ajánlatkérõ részérõl - az alapelvekre tekintettel - elvárható volt, hogy mindenki számára félreérthetetlenül közölje, hogy mikor kerül sor újabb tárgyalási fordulóra, és mikor zárulnak le a tárgyalások, tehát melyik az az idõpont, amikor további ajánlatmódosításra lehetõség nincs. Ebben az eljárásban nem kaptak az ajánlattevõk az utolsó tárgyalási idõpontról, azaz az ajánlatmódosítási lehetõség végsõ idõpontjáról tájékoztatást, amely azt eredményezte, hogy az eredményhirdetést megelõzõ pár percben az egyik ajánlattevõ módosításra lehetõséget kapott, míg a többi ajánlattevõnek erre lehetõsége nem volt, ugyanis erre nem voltak felkészülve. Az ajánlatkérõ részérõl semmiféle információt nem kaptak az ajánlattevõk arról, hogy a tárgyalások még 2003. június 16-án is folytatódtak akként, hogy az ajánlatkérõhöz újabb és újabb módosító nyilatkozatok érkeztek. Arról sem tudtak, hogy a tárgyalások nem zárultak le, illetve nem közölték velük, hogy még az eredményhirdetés elõtti percekben is lehetõségük van újabb ajánlat módosításokra. Az ajánlatkérõnek kellett volna egyértelmûen meghatároznia a tárgyalások menetét az alapelvi rendelkezéseket szem elõtt tartva.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdés szerint az ajánlatkérõnek biztosítani kell az esélyegyenlõséget az ajánlattevõk számára.<br>
Az ajánlatkérõ az esélyegyenlõség alapelvi rendelkezését súlyosan megsértette, hogy egy ajánlattevõ számára biztosított egy végsõ tárgyalási fordulót, azaz ajánlatmódosítási lehetõséget, míg a többi ajánlattevõ részére nem biztosították továbbiakban az ajánlatok módosításának utolsó lehetõségét.<br>
A Kbt. fent idézett 26. § (6) bekezdése alapján a tárgyalásos eljárásban a nyílt eljárás szabályait megfelelõen kell alkalmazni. Ennek megfelelõen ismertette ajánlatkérõ, figyelemmel a Kbt. 51. § (3) bekezdésben foglaltakra, az ajánlattevõk által vállalt vállalási árakat és teljesítési határidõket, ezen túlmenõen ajánlatkérõnek nincs kötelezettsége arra nézve, hogy az ajánlattevõk által egyéb szerzõdéses feltételekrõl is tájékoztatást adjon a többi ajánlattevõ részére. Ebbõl következõen ajánlatkérõ részérõl nem történt jogsértés akkor, amikor az egyéb szerzõdéses feltételek vállalásáról tájékoztatást nem adott. Ez a megállapítás azonban nem zárja ki azt, hogy az ajánlatkérõnek az újabb módosításokról, annak tényérõl tájékoztatást kell adnia.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) pontja alapján a fenti indokokra tekintettel a jogsértést megállapította, a c) pont alapján az ajánlatkérõ eljárást lezáró döntését megsemmisítette, a b) pont alapján ajánlatkérõt felhívta a Kbt. szabályainak betartására és az f) pont kötelezõ rendelkezése alapján döntött a bírság kiszabásáról, valamint a h) pont alapján a költségek viselésérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján 2003. december 31-ig a bírság minimális mértéke 1 000 000 Ft, természetes személlyel szemben pedig 100 000 Ft.<br>
A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy az eljárást lezáró döntés megsemmisítésével a jogsértés reparálhatóvá vált.<br>
A Döntõbizottság személlyel szemben bírságot nem alkalmazott, ugyanis az eljárást lezáró döntést a rektor hozta meg, azonban a jogsértés a közbeszerzési eljárás folyamatában keletkezett, és e vonatkozásban a becsatolt felelõsségi rend szerint egyszemélyi felelõst megállapítani nem lehetett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 15.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>