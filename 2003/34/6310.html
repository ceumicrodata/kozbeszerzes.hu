<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6310)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.206/16/2003.<br>
<br>
Tárgy: a BM Központi Gazdasági Fõigazgatóság kérelme saját közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BM Központi Gazdasági Fõigazgatóság (1149 Budapest, Mogyoródi út 43., a nevében eljáró: Belügyminisztérium Beszerzési és Kereskedelmi Rt., 1124 Budapest, Németvölgyi út 41. 5. sz. épület, a továbbiakban: ajánlatkérõ, illetve kérelmezõ) jogorvoslati kérelmét, melyet a "Budapest XV. kerület, Bogáncs u. 12. meglévõ raktárépületek bontása, új logisztikai bázis kivitelezése az ajánlatkérési mûszaki dokumentáció szerint" tárgyú, saját közbeszerzési eljárása ellen nyújtott be elutasítja.<br>
A jogorvoslati eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2003. március 5-én tette közzé részvételi felhívását elõminõsítéses eljárásra a rendelkezõ részben meghatározott tárgyban a Közbeszerzési Értesítõ 10. számában 1422/2003. szám alatt.<br>
A részvételi felhívásban meghatározott bontási, építési munkákkal és a kiviteli terv készítésével kapcsolatosan dokumentáció is készült, amely elõminõsítési kérdõív formájában segítette a jelentkezések elkészítését, valamint tartalmazta a beszerzés tárgyára vonatkozó részletesebb adatokat is.<br>
Az ajánlatkérõ által meghatározott mûszaki, pénzügyi, gazdasági alkalmassági igazolására vonatkozó elõírásokat a részvételi felhívás 9. a)-b) és 10. a)-b) pontjai tartalmazták.<br>
Az ajánlatkérõ a 9. b) pont elsõ bekezdésében a mûszaki alkalmasság igazolására referenciák bemutatását kérte a részvételre jelentkezõktõl az alábbi tartalommal:<br>
- "a tárgyévet megelõzõ (2000-2001.) két évben megvalósított (elkezdett és befejezett) legjelentõsebb építési beruházásainak ismertetésével (legalább az ellenszolgáltatás összege, a kezdési és befejezési határidõ és a szerzõdést kötõ másik fél megnevezésével)".<br>
Az ajánlatkérõ a felhívás 10. b) pont harmadik bekezdésében a fenti alkalmassági elõírással összefüggésben az alábbi a részvételre jelentkezõ szerzõdés teljesítésére vonatkozó alkalmatlansági szempontja szerepel:<br>
- "a 2001-2002. években megvalósított, a beszerzés tárgyával megegyezõ jellegû és legalább egy bruttó 450 M Ft nagyságrendû referenciamunkával nem rendelkezik."<br>
A dokumentáció 2. pontjában az ajánlatkérõ táblázat kitöltését kérte a referenciák ismertetése céljából.<br>
A részvételi jelentkezések benyújtásának határideje 2003. március 31-e volt, ekkor meg is kezdték azok bontását. Jelentkezést összesen 36-an nyújtottak be, közöttük a Kipkerszolg Kft. is. A felhívásnak megfelelõen sor került hiánypótlásra is 2003. április 7-i határidõvel. Az ajánlatkérõ bírálóbizottsága 2003. április 7-én értékelte a részvételi jelentkezéseket, ugyanezen a napon a döntést kihirdette. A beérkezett részvételi jelentkezések közül 25-öt találtak minden szempontból elfogadhatónak, 8 jelentkezõt a megfelelõ referencia hiányában, további 3-at egyéb okból utasítottak el. A részvételi felhívás 10. b) pont harmadik bekezdésében elõírt referencia hiányára tekintettel nyilvánították alkalmatlannak a Kipkerszolg Kft. részvételi jelentkezõt is. Az ajánlatkérõ a részvételi szakasz eredményérõl a tájékoztatót 2003. április 11-én adta fel. Az ajánlati felhívást 2003. április 14-én küldték meg a kiválasztott ajánlattevõknek.<br>
Az ajánlatkérõ 2003. április 28-án valamennyi ajánlattevõt írásban arról tájékoztatta, hogy a Kipkerszolg Kft., telefonon kifogásolta az alkalmatlanná nyilvánítását, ezért az õ részvételi jelentkezését ismételten áttekintették. Megállapították, hogy a Kipkerszolg Kft. részvételi jelentkezése tartalmazta azt a referenciaigazolást, amely az alkalmasság igazolásának feltétele volt, ezért az ajánlatkérõ saját hatáskörben korrigálta a Kipkerszolg Kft.-re sérelmes döntését. Egyidejûleg a Döntõbizottságnál jogorvoslati eljárást kezdeményez az ajánlatkérõ az elõminõsítési szakaszt lezáró döntés megsemmisítése érdekében. A Kipkerszolg Kft. számára pedig azonnali lehetõséget teremtenek az ajánlati felhívás és dokumentáció átvételére, ezzel orvosolják a jogsérelmet. Az ajánlatkérõ ezen tájékoztatása szerint a Kipkerszolg Kft. jelentkezõ sérelme lényegében már orvoslásra került, lényegében már csak formai jogsérelem áll fenn, amely a Döntõbizottság megsemmisítõ határozatával, majd az azt követõ ajánlatkérõi módosításokkal (eredményközlõ, hirdetmény kijavítása) teljeskörûen kiküszöbölésre kerül.<br>
A kérelmezõ 2003. április 28-án nyújtotta be a Döntõbizottsághoz jogorvoslati kérelmét, melyben kérte, hogy a Döntõbizottság semmisítse meg ajánlatkérõ - azaz a kérelmezõ - elõminõsítési szakaszt lezáró, a Kipkerszolg Kft. részvételi jelentkezését elutasító döntését, alkalmazzon ideiglenes intézkedést a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdésének c) pontja alapján.<br>
Kérelme indokaként elõadta, hogy a kétszakaszos közbeszerzési eljárás elsõ, részvételi szakaszát lezáró döntését az ajánlatkérõ 2003. április 7-én hirdette ki. Ezt követõen a Kipkerszolg Kft. "rövid úton" jelezte az ajánlatkérõnél, hogy a részvételi jelentkezését elutasító döntéssel - az alkalmatlanság megállapításával - nem ért egyet. Ajánlatkérõ ismét megvizsgálta a részvételi jelentkezést, és megállapította, hogy a Kipkerszolg Kft. a részvételi jelentkezésében több referencia listát is csatolt, mely eddig elkerülte az ajánlatkérõ figyelmét. Az alkalmatlanság megállapításához vezetõ megfelelõ referencia hiánya valójában nem áll fenn. A Kbt. nem ad arra lehetõséget, hogy a már kihirdetett döntését az ajánlatkérõ módosítsa. Ezért kéri, hogy a Döntõbizottság semmisítse meg a Kipkerszolg Kft.-re nézve jogsértõ döntést, tegye lehetõvé, hogy õ is a többi alkalmas ajánlattevõvel azonos feltételek szerint megtehesse az ajánlatát.<br>
Az ajánlatkérõ a fentiekrõl a többi ajánlattevõt is tájékoztatta, a Kipkerszolg Kft. részére a dokumentációt átadta, a Döntõbizottság eljárása valójában formailag teszi jogszerûvé az eljárást. Hasonló indokkal kéri, hogy a Döntõbizottság ideiglenes intézkedéssel a Kipkerszolg Kft.-t vonja be az eljárásba, továbbá tekintsen el a bírság szankció alkalmazásától. Ez utóbbi kérését azzal indokolta, hogy az ajánlatkérõ a legrövidebb idõn belül kiküszöbölte a tévedésbõl adódó érdeksérelmet, jogsértésrõl tehát nincs valójában szó, "konkrét jogszabályhely megsértése nem állapítható meg".<br>
Egyéb érdekeltek többen is jelezték, hogy nincs észrevételük, közöttük a Kipkerszolg Kft. is.<br>
A Döntõbizottság ideiglenes intézkedést nem alkalmazott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem megalapozatlan. A Döntõbizottság megvizsgálta az ügyben a hatáskörét, illetve a kérelmezõ ügyfélképességét is.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdése b) pontja szerint a közbeszerzésekkel kapcsolatos jogorvoslat körében a bizottság hatáskörébe tartozik az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása, illetve a c) pont szerint az ajánlatkérõ döntésével szemben bármely érdekelt által benyújtott kérelem elbírálása.<br>
A Döntõbizottság megállapította, hogy az ajánlatkérõ lebonyolítóján, mint képviselõjén keresztül saját döntésével szemben élt jogorvoslati kérelemmel. A kérelem tárgya a lebonyolító részérõl annak a döntésének a korrekciója volt, miszerint a Kipkerszolg Kft.-t tévedésbõl, referencia hiánya miatti alkalmatlanságra tekintettel az eljárásból kizárta.<br>
A kérelmezõ elõadása szerint azonban a téves döntés kijavításra került akként, hogy a Kipkerszolg Kft. részére a dokumentációt, illetve az ajánlati felhívást átadta. Tehát a jogorvoslati eljárás megindításakor nem áll fenn a Kbt. fenti szabálya szerint alkalmazandó hatásköri rendelkezésben elõírt és a közbeszerzési eljárás megsértésével kapcsolatos jogsérelem. Maga az ajánlatkérõ kívánja téves döntését utólagosan, meg nem történné tenni a döntõbizottsági jogorvoslati eljárás során.<br>
A lebonyolító eljárásának ezen utólagos formai szempontból történõ döntõbizottsági reparációjára azonban nincs jogszabályi lehetõség, mivel jogsértés hiányában a Kbt. fent hivatkozott hatásköri szabálya nem alkalmazható. Az ajánlatkérõ pedig saját korábbi, már általa megváltoztatott döntésével szemben nem élhet jogorvoslati kérelem benyújtásának a lehetõségével.<br>
Az ajánlatkérõ e döntési lehetõségét nem háríthatja át a Döntõbizottságra figyelembe véve a Kbt. fenti hatásköri szabályait.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerint a kérelmet az ajánlatkérõ, az ajánlattevõ, vagy az egyéb olyan érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése elsõ fordulata szerint, ha a Bizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján nem kizárt, hogy az ajánlatkérõ a saját közbeszerzési eljárásával összefüggésben jogorvoslati eljárást kezdeményez, azonban erre az eljárás más résztvevõinek jogsértõ magatartása, esetleg a saját, jogsértõ helyzetet elõidézõ döntése miatt kerülhet sor.<br>
A Döntõbizottság megállapította, hogy a kérelmezõ a Kipkerszolg Kft. alkalmatlansága tekintetében meghozott döntését megváltoztatta, és e cégnek az eljárás során való további részvétele az ajánlati felhívás és a dokumentáció átadásával biztosítottá vált, azaz jelenleg a közbeszerzési eljárásban nem áll fenn jogsértõ helyzet. Az ügyfélképesség megállapításához szükséges "törvénybe ütközõ tevékenység vagy mulasztás" nem állapítható meg, hiszen a Kipkerszolg Kft., aki megfelelõen igazolta részvételi jelentkezésében az alkalmasságát, az eljárásba már bevonásra került.<br>
A Döntõbizottság tehát arra a következtetésre jutott, hogy az ajánlatkérõnek, illetve a képviseletében eljáró lebonyolítónak a kérelemben elõadott eljárási szakaszban meghozott téves döntésének korrekciója vonatkozásában - a vélt jogsértõ állapot megszûnése miatt - nem áll fenn az ügyfélképessége.<br>
A Döntõbizottság figyelembe vette azt a körülményt is, hogy a lebonyolítónak a Kipkerszolg Kft. vonatkozásában meghozott újabb döntése a közbeszerzési eljárás többi résztvevõjére sem jelentenek érdeksérelmet, mely tényt jelez az is, hogy a nyilatkozatot tett részvételre jelentkezõk egyike sem élt kifogással a vonatkozó lebonyolítói döntéssel szemben, illetve a Kipkerszolg Kft. részvételével kapcsolatosan a további eljárásban.<br>
A jelen ügyben az eljárás résztvevõi nem kifogásolták az ajánlatkérõ által választott korrekciós megoldási módot, ezért a Döntõbizottság ebben a körben nem folytathatott érdemi vizsgálatot.<br>
A Döntõbizottság megjegyzi, hogy a kérelemnek az ideiglenes intézkedésre vonatkozó része azért nem volt teljesíthetõ, mert a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(2) bekezdés c) pontja alapján csak a kérelmezõ eljárásba történõ bevonása lehetséges, mely rendelkezés nyilvánvalóan csak abban az esetben értelmezhetõ, ha a kérelmezõ azonos a valamely okból az eljárásból kizárt ajánlattevõvel.<br>
Mindezekre tekintettel a Döntõbizottság hatáskörének hiányában a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján, illetõleg a kérelmezõ ügyfélképessége hiányában a Kbt. 80. § (4) bekezdése alapján a jogorvoslati kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a rendelkezõ részben foglaltak szerint határozott tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 15.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>