<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6281)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt. sz.: D. 295/9/2003.<br>
<br>
Tárgy: a HÉROSZ Építõipari Kft. jogorvoslati kérelme a Budapesti Elektromos Mûvek Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a HÉROSZ Építõipari Kft. (1095 Budapest, Hídépítõ u. 1-12., képviseli: dr. Dékány László ügyvéd, 1052 Budapest, Fehérhajó u. 8-10, III/7., a továbbiakban: kérelmezõ) által Budapesti Elektromos Mûvek Rt. (1132 Budapest, Váci út 72-74., képviseli: dr. Sátori Anna ügyvéd, 1054 Budapest, Aulich u. 7., a továbbiakban: ajánlatkérõ) "Városliget 120/10 kV-os alállomás építészeti kivitelezése" tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. május 28-án, a Közbeszerzési Értesítõ 22. számában részvételi felhívást tett közzé nyílt elõminõsítési eljárás megindítására a rendelkezõ részben megjelölt tárgyban 3410/2003. szám alatt.<br>
Az ajánlatkérõ a részvételre jelentkezõk mûszaki alkalmasságának igazolására a részvételi felhívás 9. I. c) és 9. II. a) pontjában az alábbiakat írta elõ:<br>
<br>
9. I. c) pont: A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontja alapján az elõzõ 3 évi forgalmáról és ugyanezen idõszakban a jelen közbeszerzés tárgyának forgalmáról szóló nyilatkozat.<br>
A 9. II. a) pont: a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdésének a) pontja alapján az elõzõ 3 naptári év folyamán végzett nagy/közép feszültségû transzformátorállomások építészeti kivitelezési munkáinak ismertetése az ellenszolgáltatás összege, a teljesítés ideje és a szerzõdés kötõ másik fél feltüntetésével. Az ajánlattevõnek legalább egy munkára vonatkozóan három hónapnál nem régebbi keltezésû, a határidõre történt, elvárt minõségben és a költségelõírásnak megfelelõ elszámolási teljesítésrõl szóló referenciaigazolást kell az ajánlathoz csatolnia.<br>
A részvételi felhívás 10. a) I. c) pontjában elõírta, hogy a részvételi jelentkezõ alkalmassága elbírálásának szempontja, hogy a 9. pont I. c) alpontjában meghatározott nyilatkozat alapján az éves forgalma a nagy/közép feszültségû transzformátorállomások építészeti kivitelezése tekintetében eléri-e a 100 M Ft-ot.<br>
Az ajánlatkérõ a részvételre jelentkezõk mûszaki alkalmassága elbírálásának szempontjait a részvételi felhívás 10. a) II. a) pontjában az alábbiak szerint rögzíti:<br>
Az elõzõ három naptári év folyamán rendelkezik-e nagy/közép feszültségû transzformátorállomás építészeti kivitelezési referenciával, melyek közül legalább egy munkára vonatkozóan három hónapnál nem régebbi keltezésû, a határidõre történt, elvárt minõségben és a költségelõírásnak megfelelõ teljesítésrõl szóló referenciaigazolást csatol a részvételi jelentkezéshez.<br>
Az ajánlatkérõ a részvételre jelentkezõnek a szerzõdés teljesítésére alkalmatlanná minõsítése szempontjait a részvételi felhívás 10. b) I. c) és 10. b) II. a) pontjaiban az alábbiak szerint rögzíti:<br>
Alkalmatlan a részvételre jelentkezõ, amennyiben a 9. a) I. c) pontjában foglaltak alapján a nagy/közép feszültségû transzformátorállomások építészeti kivitelezései tekintetében az éves forgalma nem éri el a 100 M Ft-ot.<br>
Alkalmatlan továbbá, ha nem rendelkezik az elmúlt három naptári évben legalább 1 db 132 kV-os kábelvonal-létesítési referenciával, melyet a szerzõdést kötõ másik fél három hónapnál nem régebbi keltezésû, határidõre történt, elvárt minõségben és a költségelõirányzatnak megfelelõ elszámolási teljesítésrõl szóló referenciaigazolással tanúsít.<br>
Az ajánlatkérõ a 12. e) pont 8. francia bekezdésében elõírja, hogy a részvételre történõ jelentkezést érvénytelennek tekinti, amennyiben az nem tartalmazza a jelen részvételi felhívás 9., 10. a) és 10. b) pontokban meghatározottakat.<br>
Ajánlatkérõ részvételi dokumentációt is készített megfelelõ mellékletekkel, melyet öt cég, a DORJÁN-BAU Kft., az ÉPTESZER Kft., a MAHID 2000 Rt., az OVIT Rt. és a MESTER NÍVÓ Kft. vásárolta meg. A kérelmezõ a dokumentációt nem vásárolta meg.<br>
Ajánlatkérõ a dokumentációt megvásárlók részére 2003. június 16-án értesítést küldött arról, hogy a részvételi felhívás módosult. A módosító hirdetmény a Közbeszerzési Értesítõ IX. évfolyam 22., 2003. június 11-én megjelent számában került közzétételre.<br>
A módosítással érintett pont a 10. b) II. a), ahol a módosított szövegrész a következõ:<br>
Nem rendelkezik az elmúlt három naptári évben nagy/közép feszültségû transzformátorállomás építészeti, kivitelezési referenciával. Nem rendelkezik legalább egy munkára vonatkozóan három hónapnál nem régebbi keltezésû, a határidõre történt, elvárt minõségben és a költségelõírásnak megfelelõ teljesítésrõl szóló referenciaigazolással.<br>
A módosítás a részvételi jelentkezések benyújtási határidejét, továbbá a részvételi szakasz eredményhirdetésének idõpontját is érintette: a részvételi jelentkezések benyújtási határideje 2003. június 7-re, a részvételi szakasz eredményhirdetésének idõpontja 2003. augusztus 6-ra módosult.<br>
Kérelmezõ jogorvoslati kérelmet nyújtott be a Döntõbizottsághoz 2003. június 16-án, mely szerint az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdését, a verseny tisztasága, nyilvánossága és az esélyegyenlõség vonatkozásában.<br>
Kérelmezõ álláspontja szerint a részvételi felhívás tárgyát képezõ építészeti kivitelezési tevékenység nem igényli sem a nagy/közép feszültségû transzformátorállomás építészeti kivitelezési referencia, sem a 132 kV-os kábelvonal-létesítési referencia meglétét, mivel a tárgybani munka kizárólag építészeti kivitelezési tevékenységként került megjelölésre, amely az értelmezésük szerint nem tartalmaz és a résztvevõ számára nem ír elõ speciális egyéb elektromos szerelési munkálatok elvégzését.<br>
A beszerzés mûszaki-szakmai tartalma semmiképpen sem feltételez szükségszerûen transzformátorállomás és/vagy kábelvonal-létesítési referenciát. Megítélése szerint a megvalósítandó építészeti kivitelezési tevékenység mûszaki tartalma nem indokolja ezen referenciák érvényességi (alkalmassági) feltételként történõ elõírását.<br>
A kérelmezõ álláspontja szerint a tárgybani építészeti kivitelezési tevékenység esetében az ajánlatkérõ által kért speciális referencia nem szolgálja közvetlenül az indokolt módon a legalkalmasabb ajánlattevõ kiválasztását, sõt a részvételi felhívásban megfogalmazott speciális referencia elõírása kifejezetten a résztvevõk esélyegyenlõségét rontja.<br>
Az ajánlatkérõ által érvényességi feltételként megjelölt referencia igény törvényellenes módon korlátozza a versenyt azokban az esetekben, amelyekben ilyen szakértelemre nincs szükség, és ahol az adott munkához szükséges szakértelmet az ajánlattevõk más esetekben más munkáknál már megfelelõen bizonyították.<br>
A kérelmezõ álláspontja szerint a verseny tisztaságához fûzõdõ törvényi követelmény is sérült, hiszen Magyarországon minden bizonnyal nagy számban nem valósultak meg a referenciaként, illetõleg érvényességi feltételként igazolandó kivitelezési munkák.<br>
Megjegyzik, hogy amennyiben a beszerezni kívánt munka mûszaki-szakmai tartalma valóban igényelné a résztvevõk személyének ajánlatkérõ által elõírt mértékû szûkítését, úgy az ajánlatkérõ a közbeszerzési törvény által nevesített úgynevezett meghívásos eljárást alkalmazta volna. A <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontja szerint az ajánlatkérõ meghívásos eljárást alkalmazhat, ha csak korlátozott számú ajánlattevõ alkalmas a szerzõdés teljesítésére a közbeszerzés tárgyának sajátos természete miatt. Minthogy azonban a tárgybani közbeszerzési eljárás nyílt, elõminõsítési eljárásként került meghirdetésre, meggyõzõdésük szerint az ajánlatkérõ szándéka ezen eljárásban nem terjedhetett ki eleve csak korlátozott számú alkalmas ajánlattevõ érvényes ajánlat benyújtására.<br>
Kérelmezõ a Közbeszerzési Értesítõ 2003. június 11. számában megjelent részvételi felhívás módosítására tekintettel a 2003. június 16-án benyújtott jogorvoslati kérelem módosításában, kéri figyelmen kívül hagynia korábbi 10. b) II. a) pontra, a "132 kV-os kábelvonal-létesítési referencia" vonatkozásában beterjesztett kérelmét.<br>
Megjegyzi, hogy az ajánlatkérõ felhívásában teljesen nyilvánvalóan felfedezhetõ következetlenséget a "132 kV-os kábelvonal-létesítési referencia" tekintetében - ugyan kiküszöbölte, de a lényegi jogsértõ esemény - nevezetesen a résztvevõk személyének, a részvételi felhívásban rögzített indokolatlan és jogsértõ szûkítése - nem került orvoslásra.<br>
A 2003. június 27-én megtartott tárgyaláson kérelmét kiterjesztette az ajánlati felhívás 10. b) pont I. c) pontjára is, mert szerinte a 100 M Ft-os éves forgalom alkalmassági szempontkénti megkövetelése indokolatlanul tovább szûkíti a potenciális jelentkezõk körét.<br>
Ajánlatkérõ észrevételében elõadta, hogy a jogorvoslati kérelem három hivatkozási pontra támaszkodik, amelyek alapján jogsértõnek tekinti az ajánlatkérõ részvételi felhívásában megjelölt mûszaki alkalmasság körében igazolásként a jelentkezéshez csatolandó referenciát:<br>
- 132 kV-os kábelvonal létesítésre vonatkozó referencia nem kapcsolható a beszerzéshez;<br>
- nem lehet érvénytelenségi feltétel a referencia hiánya;<br>
- a Kbt. alapelveibe ütközik ajánlatkérõ speciális referencia-elõírása.<br>
Ajánlatkérõ a részvételi felhívás Közbeszerzési Értesítõben történõ megjelenését követõen azonnal észlelte, hogy abban szerkesztési hiba található, ugyanis a 10. b) II. a) pontban, a mûszaki szempontból alkalmatlanná minõsítés feltételei között valóban olyan követelményt határozott meg ajánlatkérõ, amely nem hozható kapcsolatba jelen eljárás tárgyával.<br>
Az 1 db 132 kV-os kábelvonal-létesítési referenciával nem rendelkezõ részvételre jelentkezõt minõsíthette volna ajánlatkérõ a szerzõdés teljesítésére alkalmatlanná, azonban értelemszerûen egy építészeti munka során ilyen referencia nem kérhetõ, hiszen az nem egyezik a beszerzés tárgyával. Ennek észlelését követõen ajánlatkérõ haladéktalanul intézkedett a felhívás módosítása érdekében. A Közbeszerzési Értesítõben 2003. június 11. napján 4326 szám alatt megjelent a ajánlatkérõ részvételi felhívásának módosítása - amelyet annak 9. pontja szerint 2003, június 3. napján vett kézhez a szerkesztõség - amelynek 6. pontjában a beszerzés tárgyához igazodó, a korábbi felhívás 9. II. a) pontjának megfelelõ alkalmatlanná minõsítõ kitételt határozott meg az ajánlatkérõ.<br>
A kérelmezõ e tekintetben elõterjesztett jogorvoslati kérelme tehát okafogyottá vált.<br>
Ajánlatkérõ a megfelelõ referencia hiánya miatti érvénytelenséggel kapcsolatban elõadja, hogy a részvételi felhívását a Kbt.-ben meghatározottaknak megfelelõen készítette el, az abban foglalt feltételeket a törvény adta lehetõségek, illetve a törvény által elõírt kötelezettségekhez igazítva határozta meg.<br>
Következésképpen abban az esetben, ha a részvételi felhívás bármilyen, a szerzõdés teljesítésére mûszaki szempontból szükséges igazolásként referencia csatolását írja elõ, úgy annak hiányában a részvételi jelentkezést érvénytelennek kell nyilvánítania a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján.<br>
Álláspontja szerint a kérelmezõ tág kiterjesztésû jogszabály értelmezése elfogadhatatlan, amikor kérelmében arra hivatkozik, hogy a "részvételi felhívásban megfogalmazott speciális referencia elõírása kifejezetten a résztvevõk esélyegyenlõségét rontja", mert a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése egyértelmûen fogalmaz, amikor kimondja, hogy "az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága" milyen dokumentumokkal igazolható.<br>
Hivatkozik továbbá, hogy jelen beszerzés tárgya egy 120/10 kV-os alállomás építészeti kivitelezése. Az ajánlatkérõ a beruházás elvégzésére alkalmas szerzõdõ feleket kell hogy felhívja ajánlattételre. Álláspontja szerint ajánlatkérõ ezzel még nem szûkíti le a piacon szereplõ vállalkozók számát, és nem sérti meg a Kbt. egyetlen alapelvét sem. Jelen beszerzés nem egy általános értelemben vett építészeti kivitelezés, az nem hasonlítható például egy üzletház vagy lakóépület kivitelezéséhez.<br>
Jelen beszerzés tárgyát, az építészeti munkát, egy üzemelõ 30/10 kV-os állomás területén kell kivitelezni. A területen találhatóak az építkezés alatt is üzemben tartandó villamos hálózati elemek és berendezések. Az építkezési terület jelentõs része elzárt villamos szabadtérnek minõsül az MSZ 1585 szabvány elõírása szerint. Az építkezés alatt az idegen személyzetre vonatkozó villamos biztonságtechnikai elõírásokat is be kell tartani. A tárgyaláson külön kiemelte a földelõháló vasszerelését, hiszen alapozás közben ez aktívvá válik, mivel kapcsolódik a meglévõ részhez.<br>
A mélyépítési munkák végzése során különös gondossággal kell eljárni a fogyasztói villamosenergia-ellátásban folyamatosan részt vevõ, felszínre kerülõ létesítmények közelében. Speciális technológiai felkészültséget igényel továbbá az épület- és a villamos földelõháló közös elemeit jelentõ vasalási munkák elvégzése.<br>
A magasépítési munkák jelentõs részének kivitelezése a nem pótolható, különösen nagy értékû, speciális villamos berendezések telepítésével azonos idõben történik. A villamos technológiai berendezések elhelyezése és beállítása megköveteli a kapcsolódó építészeti munkák mérettûrésének mm-es nagyságrendben történõ tartását.<br>
Álláspontja szerint ezek a speciális mûszaki körülmények indokolták azt, hogy a referencia meghatározása során meg kívánt gyõzõdni az általa nem ismert, de önmagukat alkalmasnak találó jelentkezõk esetében arról, hogy az általános építészeti felkészültségen túlmenõen a szerzõdés teljesítéséhez szükséges speciális, az elzárt villamos szabadtereken végzett munkákban is kellõ jártasságot szereztek, és ezáltal határidõre tudnak teljesíteni.<br>
A 10. b) pont I. c) pont vonatkozásában a tárgyaláson felvetett kérelmezõi jogsérelemmel kapcsolatban elsõdlegesen elõadta, hogy az álláspontja szerint elkésett. Érdemben másodlagosan elõadta azt, hogy az építési beruházás kb. 300 M Ft, míg az elektromos mûszaki rész több mint 1 milliárdos beruházást igényel, tehát a 100 M Ft-os hasonló jellegû éves beruházói forgalom elõírása jelen esetben semmiképpen nem tekinthetõ túlzónak.<br>
A fentiekre tekintettel ajánlatkérõ kérte a jogorvoslati kérelem elutasítását.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a rendelkezésére álló iratok és nyilatkozatok alapján a jogorvoslati kérelmet az alábbiak szerint elutasítja.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdés elõírja, hogy az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható<br>
a) az elõzõ legfeljebb három év legjelentõsebb szállításainak, szolgáltatásainak, illetve az elõzõ legfeljebb öt év legjelentõsebb építési beruházásainak ismertetésével (legalább az ellenszolgáltatás összege, a teljesítés ideje és a szerzõdést kötõ másik fél megnevezésével).<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A kérelmezõ jogorvoslati kérelmét visszavonta a felhívás 10. b) II. a) pontjában megfogalmazott "132 kV-os kábelvonal-létesítési referencia" vonatkozásában.<br>
A kérelmezõ a továbbiakban sérelmezte azt, hogy az ajánlati felhívás 10. b) II. a) pontjában az ajánlatkérõ által kért speciális referencia nem szolgálja közvetlenül és indokolt módon a legalkalmasabb ajánlattevõ kiválasztását, sõt ez az elõírás a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdésében foglaltakat is sérti.<br>
A Döntõbizottság álláspontja szerint az ajánlatkérõ által e kérdéskörben elõadottak mûszaki-szakmai indokolása teljes mértékben elfogadhatóak és helytállóak, valamint a felhívás ezen része a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) és a 63. § (3) bekezdésével is összhangban állnak, azokat nem sérti.<br>
A Döntõbizottság osztja ajánlatkérõ álláspontját, hogy a tárgyi beruházás nem hasonlítható egy zöldmezõs beruházáshoz, vagy egy általános építészeti feladatot jelentõ lakóház, vagy üzletház építéséhez. Ennél a beszerzésnél az ajánlatkérõ által elõadott speciális szakmai körülmények és elvárások indokolttá teszik az ajánlatkérõ által a felhívás módosított 10. b) II. a) pontjában meghatározott alkalmatlanná minõsítési szempontokat.<br>
Kérelmezõ - mivel a dokumentációt meg sem vásárolta - ezen speciális körülmények ismeretének birtokába sem kerülhetett.<br>
A speciális beszerzési tárgy miatt ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(2) bekezdése szerinti elõminõsítési eljárás megindítására indokoltan jogosult volt annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt. A választott eljárás biztosította azt is, hogy az alkalmas ajánlattevõk minél szélesebb köre tudjon jelen közbeszerzési eljárásban egyenlõ eséllyel részt venni.<br>
Kérelmezõ sérelmezte, hogy az ajánlatkérõ a felhívás 10. b) I. c) pontjában alkalmassági szempontként elõírta a 9. I. c) pontban meghatározott nyilatkozat alapján az éves forgalom nagy/közép feszültségû építészeti kivitelezése tekintetében érje el a 100 M Ft-ot.<br>
Ajánlatkérõ ezzel kapcsolatban elõadta, hogy jelen beszerzés tárgyát képezõ építési beruházás kb. 300 M Ft-ot képvisel, míg az elektromos mûszaki rész több mint 1 milliárd Ft-os beruházást igényel. Ajánlatkérõ alapvetõ érdeke, a határidõben történõ teljesítés. A teljesítéshez kapcsolódó pénzügyi háttér, a hasonló jellegû és volumenû beruházások korábbi teljesítésének igazolása számára biztosítékot jelent. Ezért a Döntõbizottság álláspontja szerint ajánlatkérõ indokoltan írta elõ a felhívás 10. b) I. c) pontjában azt, hogy az ajánlattevõ éves forgalma nagy/középfeszültségû építészeti kivitelezés tekintetében érje el legalább a 100 M Ft-ot.<br>
A Döntõbizottság a fentiekre tekintettel ajánlatkérõ eljárásában a Kbt. alapelveibe és konkrét szakaszaiba ütközõ jogszabálysértést nem állapított meg.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasítja.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján, mivel jogsértés megállapítására nem került sor, a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 15.<br>
<br>
Dr. Szaller Ottó s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>