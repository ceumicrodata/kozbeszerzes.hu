<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6325)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.320/10/2003.<br>
<br>
Tárgy: a Sys-MARK Bt. és a Realker Kft. kérelmezõk jogorvoslati kérelme a MÁV Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sys-Mark Bt. (1122 Budapest, Hajnóczy J. u. 16., képviseli: dr. Gremsperger Gábor ügyvéd, 1137 Budapest, Budai Nagy Antal u. 3. I. em. 3., a továbbiakban: kérelmezõ I.) és a Realker Mûszaki Kereskedelmi Kft. (1031 Budapest, Szentendrei út 216/B., képviseli: dr. Hoppál Gábor ügyvéd, 1011 Budapest, Fõ u. 52. I. em. 2., a továbbiakban: kérelmezõ II.) által a MÁV Rt. Gépészeti Központ Anyaggazdálkodási Osztály (1045 Budapest, Elem u. 5-7., továbbiakban: ajánlatkérõ) "vasúti jármûvek olvadóbiztosítékai: 7150 db" tárgyú közbeszerzési eljárása ellen benyújtott jogorvoslati kérelmeket elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. január 22-én, a Közbeszerzési Értesítõ 4. számában részvételi felhívást tett közzé nyílt elõminõsítési eljárás megindítására a rendelkezõ részben megjelölt tárgyban 9809/2003. szám alatt, melyet 2003. március 5-én a Közbeszerzési Értesítõ 10. számában módosított.<br>
A felhívás 3. a) pontja a beszerzés tárgyát és mennyiségét 7-féle cikkszám és típus szerint részletezte, amelyre vonatkozóan közölte, hogy a közbeszerzés tárgyának egyértelmû meghatározása szükségessé tette a meghatározott típusra való hivatkozást a tárgy jellegének egyértelmû meghatározása érdekében.<br>
Részajánlatot a 7-féle biztosítóra külön-külön lehetett tenni, a teljes mennyiségre.<br>
A 11. a) pont a mûszaki alkalmasság igazolására kért adatok között a 2. és 3. francia bekezdés a következõ elõírásokat tartalmazta:<br>
- az ajánlattevõk által részajánlatonként becsatolt minimum 1-1 vasúti referencialevél (a referencialevelek értékben és mennyiségben összeadódnak), melynek nagyságrendje érje el részajánlatonként a részajánlatonkénti mennyiség 20%-át,<br>
- a termék mûszaki leírása, mérési jegyzõkönyvek, diagramok, mintapéldányok (típusonként a dokumentációban részletezett (1-1 darab) biztosíték) benyújtása.<br>
A 11. b) pont a szerzõdés teljesítésére alkalmatlanná minõsítése szempontjai között a 2., 3. és 4. francia bekezdésben meghatározta, hogy<br>
- amennyiben nem rendelkezik jelen beszerzés tárgyának megfelelõ referenciával, melynek nagyságrendje haladja meg részajánlatonként a részajánlatonkénti mennyiség 20%-át,<br>
- a becsatolt referencialevél tartalma, annak minõsítése negatív tartalmú,<br>
- amennyiben a mintapéldányok nem felelnek meg a dokumentációban lévõ mûszaki elõírás feltételeinek, mérési jegyzõkönyvek, diagramok hiánya.<br>
Az ajánlatok elbírálásának szempontja a legalacsonyabb összegû ellenszolgáltatás volt.<br>
A felhívás 16.1. pontja szerint a hiánypótlást ajánlatkérõ lehetõvé tette.<br>
Az ajánlatkérõ dokumentációt is készített, amely többek között mûszaki leírást tartalmazott. Ennek 2.1.2. pontjában ajánlatkérõ elõírta, hogy amennyiben az elõírt típusok nem állnak rendelkezésre vagy a gyártásuk megszûnt, akkor a pályázók a MÁV-nál használatos biztosítékok paramétereivel, karakterisztikáival egyenértékû vasúti olvadóbiztosítékokkal pályázhatnak. Az ajánlattevõ köteles bizonyítani, hogy az ajánlatában megajánlott biztosítékok megfelelnek, illetve alkalmasak a mûszaki feltételekre, beépítésre. A fentiek eldöntésére kérte az olvadóbiztosítékok mûszaki leírását, karakterisztikáit, referenciáit.<br>
Az olvadóbiztosíték gyártójának nyilatkoznia kell arról, hogy az olvadóbiztosíték egyenértékû a kiírásban megadott olvadóbiztosíték típusaival és az adott típus helyére beépíthetõ.<br>
A dokumentáció 2.2.1. pontja a szerzõdéses feltételeket szállítási szerzõdésekbe foglalta, amelynek 15. "Egyebek" címû pontja a következõket írta elõ a 2. és a módosítás szerinti 3. bekezdésben:<br>
- az ajánlattevõ kijelenti, hogy az általa szállított olvadóbiztosíték paraméterei egyenértékû a kiírásban megadott olvadóbiztosíték típusával és az adott típus helyére beépíthetõ,<br>
- a szállító által részajánlatonként (teljes mennyiségben) beszállított biztosítékok jelleggörbéinek meg kell felelniük a szerzõdés mellékletét képezõ biztosítékok jelleggörbéinek.<br>
A dokumentáció 3.6. pontja a "Mûszaki alkalmassági nyilatkozat referenciák ismertetésével" elõírásai között a referencialevélre meghatározta a 20. oldalon, hogy azt el kell látni a referenciát adó cégszerû aláírásával, bélyegzõvel, a dátum feltüntetésével.<br>
Az ajánlattevõ a "ZWAR" gyártmányú biztosító jelleggörbéit az ajánlattevõk rendelkezésére bocsátotta.<br>
Az ajánlatok bontására 2003. április 15-én került sor. Az I. rendû kérelmezõ az 1., 2., 3., 5., 6. és 7. tételre, a II. rendû kérelmezõ a 2., 3. és 4. tételre, a Metrika Kft. a 4. tételre, valamint a Mavex-Rekord Kft. mind a 7 tételre nyújtott be ajánlatot.<br>
Az ajánlatkérõ értékelõ bizottsága a Metrika Kft. ajánlatát érvénytelenné nyilvánította, amelyrõl 2003. április 25-i levelében értesítést küldött.<br>
Ajánlatkérõ valamennyi ajánlattevõnek hiánypótlást tett lehetõvé és a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdés alapján magyarázatot kért. A Mavex-Rekord Kft. ezek körében nyilatkozott, hogy referenciáihoz melyik biztosító típus és jelleggörbe tartozik, valamint csatolta eredeti példányban a vizsgálati jegyzõkönyveket.<br>
A Mavex-Rekord Kft. ajánlatában szerepeltetett Bosznia Szerb Köztársaság Vasútjai és "Beograd" Vasúti Szállító Vállalat referencialeveleket kibocsátókat az ajánlatkérõ 2003. május 29-én kelt levelében megkereste arra vonatkozóan, hogy a referencialevelek szerinti "Elker" gyártmányú biztosítókat milyen mennyiségben vásárolták, azokkal elégedettek-e, valamint milyen típusú jármûvekben használják.<br>
A Bosznia Szerb Köztársaság Vasútjai válasza szerint a referencialevelekben szereplõ mennyiségben a biztosítókat beépítette, azt a kocsik fûtõberendezéseihez használja, és a használat során megbízhatónak mutatkoztak.<br>
A "Beograd" Vasúti Szállítási Vállalat levelében úgy nyilatkozott, hogy a biztosítókat a referencialevelekben megadott mennyiségben használta, azok alkalmasságukat "Gosa", valamint külföldi gyártmányú kocsikban történt felhasználásuk során bizonyították.<br>
Az ajánlatkérõ 2003. június 12-én a Mavex-Rekord Kft. mind a 7 részajánlatát nyertesnek nyilvánította a nyertest követõ legkedvezõbb ajánlattevõnek az 1., 5., 6. és 7. tételekre, I. rendû kérelmezõt, a 2., 3. és 4. tételekre a II. rendû kérelmezõt hirdette ki.<br>
Az I. rendû kérelmezõ 2003. június 24-én nyújtotta be jogorvoslati kérelmét, amelyben kérte a Döntõbizottságot, hogy az 1., 5., 6. és 7. részajánlatokra vonatkozó ajánlatkérõi döntést semmisítse meg, állapítson meg jogsértést, és ideiglenes intézkedéssel tiltsa meg a szerzõdés megkötését.<br>
Álláspontja szerint ajánlatkérõ az 1., 5., 6. és 7. tételek tekintetében olyan "ZWAR" gyártmányú biztosítókra kért ajánlatot, amelyet kizárólag kérelmezõ forgalmaz, és amelyet ajánlatkérõ a korábbiakban használt.<br>
Elõadta, hogy a Mavex-Rekord Kft. által ajánlott és termékmintaként csatolt EKP ELKER biztosítók a gyártó internetes honlapján nem találhatók, továbbá azok az eltérõ mûszaki paraméterek miatt a MÁV Rt. jármûvein nem alkalmazhatók.<br>
Megkeresésére - a feltételezése szerint referenciát adó - Bosznia-Hercegovina Szövetségi Vasutak úgy nyilatkozott, hogy a beszerzés tárgyát képezõ biztosítókat nem használja.<br>
Felkért szakértõje által megvizsgált Gosa gyártmányú vasúti kocsikban SCHALTBAU, illetve ELKER és EKK Prijedor kölcsönösen csereszabatos biztosítóbetétek voltak, azonban a beszerzés tárgya szerinti mûszaki tulajdonságú ELKER feliratú betéteket nem talált.<br>
Vitatja a nyertes ajánlattevõ referenciájának darabszámát is, mert majdnem 5000 db-ról van szó, pedig az egész volt Jugoszláviában ennyi üzemben lévõ vasúti jármû nincs is.<br>
A nyertes Mavex-Rekord Kft. ajánlatát álláspontja szerint ajánlatkérõ nem vizsgálta meg körültekintõen, hogy az<br>
- a valóságnak megfelelõ mûszaki adatokat tartalmaz-e,<br>
- a benyújtott biztosító mintapéldányok azonosak-e az elõírt követelményekkel,<br>
- a hivatkozott vasúttársaság referenciája formailag megfelel-e, és tartalma valós-e.<br>
Sérelmezte azt is, hogy ajánlatkérõ típusvizsgálatot és minõségtanúsítást nem kért a nyertes ajánlattevõtõl.<br>
Kérte, hogy a Döntõbizottság nyilatkoztassa ajánlatkérõt a biztosítók minõségi szabványára, a szervezetre, amely tanúsítja a szabványnak való megfelelõséget arra, hogy ez a Mavex-Rekord Kft. biztosítóira megtörtént-e, milyen okiratot csatolt ezzel kapcsolatban; a biztosítók minõsége fontos vasútbiztonsági szempont-e, továbbá a tárgyaláson felvetette, hogy a referencialevelek cégszerûen aláírtak-e.<br>
Kérte továbbá ajánlatkérõ mûszaki szakembereinek meghallgatását, a Mavex-Rekord Kft. ajánlatának mûszaki részeibe szakértõje által történõ betekintését. A tárgyaláson a Mavex-Rekord Kft. ajánlatába csatolt jelleggörbéket megvizsgálta, álláspontja szerint azok nagymértékben hasonlítanak az általa ajánlott ZWAR gyártmányú biztosítók jelleggörbéihez.<br>
Álláspontja szerint a Mavex-Rekord Kft. ajánlata a mûszaki elõírásoknak nem felelt meg, ezért az érvénytelen volt.<br>
A kérelmezõ II. 2003. június 24-én a Döntõbizottságnál D.324/2003. számon iktatott kérelmében ajánlatkérõ nyertesre vonatkozó döntése megsemmisítését és ideiglenes intézkedéssel a szerzõdéskötés megtiltását, valamint ajánlatkérõ költségekben való marasztalását kérte.<br>
Álláspontja szerint a Mavex-Rekord Kft. a felhívás 11. b) pont 4. francia bekezdése alapján alkalmatlan volt, valamint nem teljesíthette a dokumentáció 2.1.2 pontja utolsó bekezdésében foglalt nyilatkozatot, mert az interneten az "ELKER" a.d. által közzétett - csatolt - mûszaki rajzból megállapítható, hogy az adott típus helyére nem építhetõ be. Véleménye szerint olyan termékre tett ajánlatot, amely korábban felhasználásra nem került.<br>
A Döntõbizottság a két jogorvoslati kérelmet D.320/2003. számon egyesítette.<br>
Ajánlatkérõ a kérelmekre írásbeli észrevételt nem tett, és úgy nyilatkozott, hogy a szerzõdést nem kötötte meg.<br>
A 2003. július 17-i tárgyaláson elõadta, hogy eddig az I. rendû kérelmezõtõl vásárolta a biztosítékokat, amelyekkel meg voltak elégedve, de a jelen közbeszerzési eljárásnál jelentkezett egy olyan pályázó, amelynek ára lényegesen alacsonyabb, mint a mostani szállítóé. A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján erre vonatkozóan magyarázatot kért a nyertes ajánlattevõtõl, amelyet elfogadott. Az elvárható gondossággal megvizsgálták a nyertes ajánlati anyagát. Ezt bizonyítja az is, hogy az eljárást meghosszabbították. Ezenfelül megkeresték a külföldi referenciákat adókat is. A nyertes ajánlat mintapéldányait a méretezés szempontjából, valamint a csatolt jelleggörbéket megvizsgálták, és azt megfelelõnek találták. Számukra nem volt releváns, hogy hány vasúti kocsi van a volt Jugoszláviában. Típusvizsgálatot és minõségtanúsítást nem írt elõ az ajánlati felhívásban. Természetesen a teljesítés során a termékeket ellenõrizni fogják. A referencia levelek cégszerû aláírását vizsgálta, azt - tekintettel az igazgatói aláírásra és a cégbélyegzõre - cégszerûen aláírtnak elfogadta. Becsatolták a két hiteles fordítást a nyertes ajánlattevõ referenciáinak visszaigazolásáról.<br>
A Mavex-Rekord Kft. észrevételében elõadta, hogy az I. rendû kérelmezõ nem a számára referencialeveleket kibocsátó vasutakat kereste meg, ezért tévedésben van.<br>
A gyártó EKP "ELKER" a.d. termékeinek nem mindegyike jelenik meg az internetes honlapon, a weboldalt az ajánlathoz nem kellett csatolni.<br>
A Gosa szerb vasúti kocsikban az 1992-es EU-szankciók miatt fokozatosan kiváltották az import (pl. Schaltbau) biztosítókat, a referenciákat adó vasutak a gyártókkal együttmûködve, EPK ELKER biztosítókra; amelynek során a biztosítófoglalatok is átalakításra kerültek.<br>
Az I. rendû kérelmezõ szakértõjének megállapításai megalapozatlanok, mivel át nem alakított és átalakított Gosa kocsik is forgalomban vannak.<br>
Az általa ajánlott biztosítók mindenben megfelelnek ajánlatkérõ követelményeinek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az ajánlatok, a rendelkezésre álló iratok és tárgyaláson elhangzottak alapján a jogorvoslati kérelmeket az alábbiak szerint elutasítja.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az az ajánlat amely nem felel meg az ajánlati felhívásban, illetõleg a dokumentációban meghatározott feltételeknek.<br>
Az ajánlati felhívás a mûszaki alkalmasság körében a 2. francia bekezdésben részajánlatonként 1-1 vasúti referencialevél csatolását írta elõ meghatározott tartalommal.<br>
A MAVEX-Rekord Kft. 7 részajánlatot nyújtott be. Az I. rendû kérelmezõ által sérelmezett részajánlatok közül az 1., 5. és 7. biztosítófajtákra a "Beograd" Vasúti Szállítmányozási Vállalat, a 6. tételre a Boszniai Szerb Köztársaság Vasútjai állítottak ki referencialevelet. Az igazolások tartalmazták a biztosító megnevezését, típusát, a feszültség- és áramértéket, valamint a szállított mennyiséget és értéket euróban. A mennyiségek meghaladják a részajánlatonkénti mennyiségek 20%-át, a levelek tanúsítják a minõségi és szállítási határidõ megfelelõségét. Az idegen nyelvû referencialeveleket "direktor" cím alatt aláírással, cégbélyegzõvel, dátummal látta el a referenciát kiállító. Ugyanezek a levelek magyar nyelvû fordításain is feltüntetésre kerültek.<br>
Ajánlatkérõ megkeresésére a referenciát adók a referencialevelekben foglaltakat megerõsítették az indokolás tényállási részében ismertetett tartalommal.<br>
A Döntõbizottság álláspontja szerint ajánlatkérõ a referencialevelek elfogadásához további, az ajánlati felhívásban és dokumentációban elõírt feltételeket - a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésére tekintettel - nem támaszthatott, így pl. a referenciát adók hálózatain futó vasúti jármûvek darabszámát sem. A Döntõbizottság megállapította, hogy a referencialevelek a követelményeknek megfeleltek.<br>
Az ajánlati dokumentáció mellékletét képezték a biztosító fajtánkénti (névleges feszültség és áram) az áram-idõ és a megszakítási áram-zárlati áram jelleggörbék. Az ajánlathoz csatolni kellett a megajánlott biztosíték mintapéldányait és az ezekhez tartozó mûszaki leírást, rajzokat, mérési jegyzõkönyvet és jelleggörbéket. A Döntõbizottság vizsgálata során megállapította, hogy mûszaki rajzok szerinti méretek a mintapéldányok méreteivel azonosak.<br>
A MAVEX-Rekord Kft. ajánlatához a biztosítókat gyártó Bosznia-Hercegovina székhelyû "ELKER" a.d. mérési jegyzõkönyveit és a jelleggörbéket csatolta.<br>
A villamos ipari gyártástechnológia adottságára tekintettel a villamos biztonságtechnikában elfogadott tény, hogy a biztosítókra a gyakorlatban a gyártási pontatlanságból eredõ szórás miatt nem a jelleggörbe, hanem a jellegsáv a jellemzõ. Ezek a jellegsávok nemcsak típusonként, hanem ugyanazon típuson belül is a névleges áramerõsségtõl függõen eltérõen alakulnak.<br>
A mintaként csatolt jelleggörbék és a MAVEX-Rekord Kft. által ajánlott biztosítók jelleggörbéit a Döntõbizottság megvizsgálta, és megállapította, hogy a beszerezni kívánt, a túlterhelést és zárlatot megszüntetõ biztosítófajták karakterisztikája a jellegsávon belüliek, és ezért a MAVEX-Rekord Kft. által ajánlott biztosítók megfelelõségét az ajánlatkérõ helyesen állapította meg.<br>
A biztosítókat gyártó cég az ajánlat 118. oldalán, az ajánlattevõ a 126. oldalán nyilatkozott az ajánlott biztosítók megfelelõségérõl az ajánlatkérõ által elõírt módon.<br>
Mindezekre tekintettel a Döntõbizottság álláspontja szerint az ajánlatkérõ helyesen állapította meg azt, hogy a nyertes ajánlattevõ ajánlata érvényes volt.<br>
Az I. rendû kérelmezõ azon álláspontja, amely szerint ajánlatkérõ kifejezetten az általa korábban szállított biztosítók típusaira határozta volna meg a mûszaki leírást, téves. Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(5) bekezdése alapján járt el, amikor a felhívás 3. a) pontjában a jelen beszerzés tárgyának egyértelmû meghatározása érdekében meghatározott eredetû, típusú dologra hivatkozott. Ajánlatkérõ éppen akkor járt volna el jogsértõen, ha a Kbt. 40. § (5) bekezdését figyelmen kívül hagyva konkrétan és kizárólag az I. rendû kérelmezõ által forgalmazott biztosítókra vonatkozóan határozta volna meg a mûszaki paramétereket.<br>
Az I. rendû kérelmezõ szabványra, tanúsító szervezetre, okirat hiányára vonatkozó kérelme alaptalan, mivel ajánlatkérõ a felhívásában, illetve a dokumentációjában ezeknek meglétét nem írta elõ.<br>
Alaptalan továbbá az I. rendû és II. rendû kérelmezõ kifogása a nyertes internet honlapjával kapcsolatban is, mivel ajánlatkérõ az ajánlati felhívásában és a dokumentációban sem írta elõ azt, hogy az ajánlattevõknek internetes honlappal kell rendelkezniük, és ezeken szerepelniük kell a megajánlott biztosítékoknak.<br>
A Döntõbizottság a fentiekre tekintettel ajánlatkérõ eljárásában jogszabálysértést nem állapított meg, és ezért a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének c) pontjában biztosított jogkörében eljárva a jogorvoslati kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a jogorvoslati eljárásban felmerült költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján, mivel jogsértés megállapítására nem került sor, a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 24.<br>
<br>
Dr. Szaller Ottó s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>