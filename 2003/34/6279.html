<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6279)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.297/12/2003.<br>
<br>
Tárgy: a Sabina 2000 Kft. jogorvoslati kérelme a Nógrád Megyei Rendõr-fõkapitányság közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sabina 2000 Kft. (2193 Galgahévíz, Arany J. u. 1., képviseli: dr. Pécsi Kálmán jogtanácsos, 2193 Galgahévíz, Arany J. u. 1., a továbbiakban: kérelmezõ) által a Nógrád Megyei Rendõr-fõkapitányság (3100 Salgótarján, Rákóczi út 40., nevében és képviseletében eljár: a Belügyminisztérium Beszerzési és Kereskedelmi Rt., 1124 Budapest, Németvölgyi út 41., a továbbiakban: ajánlatkérõ) "a Nógrád Megyei Rendõr-fõkapitányság objektumainak takarítása" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2003. március 12-i számában megjelent részvételi felhívásával tárgyalásos eljárást kezdeményezett a rendelkezõ részben meghatározott tárgyban.<br>
Ajánlatkérõ a részvételi felhívás 3. c) és d) pontjában a részajánlat tételét lehetõvé tette, de a többváltozatú ajánlat tételének lehetõségét kizárta a részvételi felhívásában.<br>
A részvételi felhívásban ajánlatkérõ meghatározta a pénzügyi, gazdasági és mûszaki alkalmasság igazolására kért adatok és tények körét, valamint a részvételi jelentkezõk alkalmassága elbírálásának szempontjait.<br>
Ajánlatkérõ a részvételi felhívás 9. c) pontjában meghatározta, hogy az ajánlatok elbírálásának szempontja a legalacsonyabb összegû ellenszolgáltatás lesz.<br>
Ajánlatkérõ a részvételi felhívás 13. pont, Egyéb információk címû részének 13.3.5. pontjában meghatározta az alábbiakat.<br>
"A vállalkozás keretében végzett személy- és vagyonvédelmi, valamint magánnyomozói tevékenység szabályairól, a Személy-, Vagyonvédelmi és Magánnyomozói Szakmai Kamaráról szóló 1998. évi IV. törvény 2. §-ában és a 47. § (8) bekezdésében foglaltakra tekintettel kérjük csatolni a jelentkezõ nyilatkozatát arról, hogy a vállalkozás által folytatott takarítási tevékenység a fenti jogszabályba nem ütközik."<br>
A részvételi jelentkezési határidõig, 2003. április 7-ig részvételi jelentkezést nyújtott be: a Duna Security Kft., a P. Plural Servicepool Hungary Kft., a Securicor Hungary Kft., a P. Dussmann Kft., a Nelly Gyöngy Bt. és kérelmezõ.<br>
Kérelmezõ 2003. április 15-én írásban állásfoglalást kért ajánlatkérõtõl, mert véleménye szerint a vagyonvédelemmel foglalkozó cégek esetében takarítás csak abban az esetben végezhetõ, ha a tárgyi létesítmény õrzési, védelmi feladatait is adott cég végzi.<br>
Ajánlatkérõ 2003. április 17-i válaszában a <a href="http://net.jogtar.hu/jr/gen/getdoc.cgi?docid=99500040.tv#38">Kbt. 38. §-</a>ának rendelkezésére hivatkozva közölte, hogy a közbeszerzési eljárás jelen szakaszában nem áll módjában a kért állásfoglalást megadni.<br>
Ajánlatkérõ 2003. április 28-án tartotta a részvételi szakasz eredményhirdetését, melyen kihirdette, hogy a Nelly Gyöngy Bt. és a Duna Security Kft. ajánlata érvénytelen, a Securicor Kft. alkalmatlan a teljesítésre, míg a P. Plural Servicepool Kft., a P. Dussmann Kft. és a kérelmezõ részvételi jelentkezése érvényes, és õk a szerzõdés teljesítésére alkalmasak. Ennek alapján e három céget ajánlatkérõ ajánlattételre felhívta.<br>
Az ajánlattételi határidõig, 2003. május 28-ig mindhárom cég nyújtott be ajánlatot. Ajánlatkérõ az ajánlattevõkkel a tárgyalásokat lefolytatta, majd ezt követõen 2003. június 12-én kihirdette a közbeszerzési eljárás eredményét, mely szerint az eljárás nyertese valamennyi tétel esetében a P. Dussmann Kft. lett.<br>
Kérelmezõ 2003. június 16-án nyújtott be jogorvoslati kérelmet a Döntõbizottsághoz. Kérelmezõ tárgyaláson pontosított jogorvoslati kérelmében kérte az ajánlatkérõ eljárást lezáró döntésének a megsemmisítését, a P. Dussmann Kft. ajánlatának érvénytelenné nyilvánítását és ideiglenes intézkedésként a szerzõdéskötés megtiltását. Kérelme indoklásául elõadta, hogy 2003. június 6-án a tudomására jutott, hogy a nyertes ajánlattevõ végez vagyonvédelmi tevékenységet is. Ez 2003. június 6-án úgy jutott a tudomásukra, hogy a Hatvani Kórházban e napon találkozott képviselõjük a P. Dussmann Kft. alkalmazásában álló vagyonvédelmi munkatárssal, aki a Hatvani Kórház õrzésében vett részt. Ezt követõ utánjárás során megtudta, hogy több õrzés-védelmi tevékenységgel kapcsolatos közbeszerzés során is - az elõminõsítési szakasszal kapcsolatban - a P. Dussmann Kft. alkalmas minõsítést kapott, miközben az alkalmassági feltételek között szerepelt a beszerzés tárgyára vonatkozóan legalább kettõ igazolt referencia megléte. Ennek alapján a P. Dussmann Kft. vagyonvédelmi tevékenységet is végez, ezért az eljárás részvételi szakaszában a részvételi felhívás 13.3.5. pontjában elõírt nyilatkozatot nem tehette meg, így ilyen nyilatkozata nem lehet a részvételi jelentkezésében. Elõadta továbbá, hogy a részvételi jelentkezés határidejének lejártát követõen a Securicor Kft. és a Duna Securicor Kft.-vel kapcsolatban is felmerült kétely a felhívás 13.3.5. pontjában szereplõ követelmények teljesítésére vonatkozóan, ezért kérte ajánlatkérõ állásfoglalását az ügyben.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a P. Dussmann Kft. részvételi jelentkezéséhez csatolta az ajánlati felhívás 13.3.5. pontjában meghatározott nyilatkozatot. Továbbá elõadta, hogy a P. Dussmann Kft. részvételi jelentkezésében megtalálható volt a cégkivonat is, és ennek alapján megállapították, hogy ez a cég végez õrzés-védelmi tevékenységet is, ugyanakkor a részvételi felhívás 13.3.5. pontjában meghatározott nyilatkozatot megtette. Ezzel kapcsolatban megkeresték a Személy-, Vagyonvédelmi és Magánnyomozói Szakmai Kamarát, mely e kérdéssel kapcsolatban állásfoglalást adott ki arról, hogy azon vállalkozások esetében, amelyek az 1998. évi IV. törvény hatálybalépését megelõzõen (1998. május 1.) alakultak, és ún. vegyes profillal rendelkeznek, vagy legalábbis a takarítás külön van nevesítve az alapító okiratban, nemcsak az általuk õrzött objektumban jogosultak végezni ezt a szolgáltatást, hanem tetszés szerint vállalkozhatnak ezen tevékenység végzésére. Ennek alapján a P. Dussmann Kft. részvételi jelentkezésébõl megállapítható volt, hogy õrzés-védelmi tevékenysége mellett takarítási tevékenységet is végez, és ez a cég 1991-ben alakult. Egyebekben elõadta, hogy az ajánlatban meglévõ nyilatkozatot a kamara állásfoglalása alapján tudomásul vette, értékelte. Álláspontjuk szerint a - késõbb nyertesnek nyilvánított - P. Dussmann Kft. részvételi jelentkezése nem volt érvénytelen, jogszerûen jártak el. Kérték a megalapozatlan jogorvoslati kérelem elutasítását.<br>
Egyéb érdekeltként a P. Dussmann Kft. tett észrevételt, melyben elõadta, hogy jogosult az általa nem õrzött objektumban is takarítási tevékenység végzésére annak következtében, hogy már az 1998. évi IV. törvény hatálybalépését megelõzõen végzett takarítási tevékenységet és így rá a profiltisztaság törvényi kötelezettségei - mivel átmeneti rendelkezést a törvény nem tartalmaz - nem vonatkoznak. Egyebekben elõadta, hogy részvételi jelentkezése és ajánlata is érvényes volt, abban megfelelõ tartalommal tette meg a nyilatkozatát. Továbbá elõadta, hogy a kérelmezõ azon nyilatkozata, mely szerint 2003. június 6-án szerzett tudomást arról, hogy a P. Dussmann Kft. végez õrzés-védelmi tevékenységet is, nem fogadható el tekintettel arra, hogy a tárgyalásos eljárás elsõ része volt a részvételi szakasz, melynek során a szerzõdés teljesítésére alkalmasságot vizsgálták és ennek eredményhirdetése 2003. április 28-án volt. Ettõl számítva a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõ 2003. május 13-án lejárt, kérelmezõ pedig csak 2003. június 16-án nyújtotta be jogorvoslati kérelmét, így - álláspontja szerint - a jogorvoslati kérelem elkésett.<br>
A Döntõbizottság a D.297/5/2003. sz. határozatával ideiglenes intézkedésként a szerzõdés megkötését megtiltotta.<br>
A Döntõbizottság az alábbiak szerint megállapította, hogy a jogorvoslati kérelem elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy a jogorvoslati kérelem tartalmilag a részvételi jelentkezésre és az ezzel kapcsolatban hozott ajánlatkérõi döntésre vonatkozik, hiszen a közbeszerzési eljárás részvételi szakaszában kellett a részvételi felhívás szerint a kérelmezõ által vitatott nyilatkozatot megtenni, és azzal kapcsolatban ajánlatkérõnek az adott részvételi jelentkezés érvényessége tekintetében döntést hozni.<br>
Ajánlatkérõ 2003. április 28-án tartotta az elõminõsítési szakasz eredményhirdetését, így kérelmezõ ebben az idõpontban szerzett tudomást arról, hogy ajánlatkérõ érvényesnek minõsítette a P. Dussmann Kft. részvételi jelentkezését.<br>
Kérelmezõ azon nyilatkozatát, hogy a P. Dussmann õrzés-védelmi tevékenységérõl 2003. június 6-án véletlenül szereztek tudomást, a Döntõbizottság nem fogadta el, mert kérelmezõnek az elõbbiek szerint már korábban tudomására jutott a nyertes ajánlattevõ részvételi jelentkezését érvényesnek minõsítõ ajánlatkérõi döntés.<br>
A nyertes ajánlattevõ részvételi jelentkezését érvényesnek minõsítõ ajánlatkérõi döntésrõl való kérelmezõi tudomásszerzés idõpontja 2003. április 28-án volt, mely idõponttól kell a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint 15 napos jogvesztõ határidõt számítani. Ennek alapján kérelmezõ ajánlatkérõ e döntése ellen 2003. április 28-tól számított 15 napon belül, azaz legkésõbb 2003. május 13-án nyújthatta volna be joghatályosan jogorvoslati kérelmét, kérelmezõ azonban csak 2003. június 16-án - 34 nappal a jogvesztõ határidõ elteltét követõen nyújtott be jogorvoslati kérelmet.<br>
A Döntõbizottság az elõzõekben kifejtettek alapján megállapította, hogy a jogorvoslati kérelem elkésett, így a jogorvoslati kérelem érdemi vizsgálatára nincs lehetõség.<br>
A fentiek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott hatáskörében eljárva a Kbt. 80. § (4) bekezdése alapján az elkésett jogorvoslati kérelmet érdemi vizsgálat nélkül elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 15.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>