<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6309)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.288/6/2003.<br>
<br>
Tárgy: a Döntõbizottság elnöke által hivatalból kezdeményezett jogorvoslati eljárás az ESZA Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az ESZA Európai Szociális Alap Programirányító Iroda Társadalmi Szolgáltató Kht. (1146 Budapest, Ajtósi Dürer sor 19-21., a továbbiakban: ajánlatkérõ) "a Kht. mûködéséhez szükséges iroda és helyiségek biztosítása hosszú távú bérleti szerzõdése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#33">Kbt.) 33. §</a> (5) bekezdését és a 34. § (4) bekezdés c) pontját, ezért ajánlatkérõ ajánlati felhívását és azt követõ döntéseit megsemmisíti, ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa Magyar Államkincstárnál (MÁK) vezetett 10032000-01720361-00000000 számú bankszámlájára fizesse be.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozatok alapján az alábbi tényállást állapította meg:<br>
Ajánlatkérõ 2003. május 28-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontja alapján a rendelkezõ részben megjelölt beszerzés tárgyában.<br>
Ajánlatkérõ az eljárásfajta választását azzal indokolta, hogy az általa jelenleg használt 1146 Budapest, Ajtósi Dürer sor 19-21. szám alatti irodahelyiségeiben a jövõbeni feladatok ellátásához szükséges munkatársak elhelyezése továbbiakban már nem biztosítható, ezért szükséges új bérlemény igénybevétele.<br>
Elõzetesen megvizsgálta ajánlatkérõ a szóba jöhetõ ajánlattevõk körét - az igényei alapján - és ennek alapján döntött arról, hogy ajánlattevõként felhívja a Dévai Beruházó és Építõ Szolgáltató Kft.-t, az ECE Projekt Menedzsment Kft.-t és a ICL 1. Budapest Ingatlankezelõ és Építési Tanácsadó Kft.-t ajánlattételre.<br>
Ajánlatkérõ ajánlati felhívást is készített, melyben a beszerzés tárgya körében meghatározta a bérleménnyel kapcsolatos alapvetõ követelményeit. E szerint olyan bérleményt kíván, melynek elhelyezkedése metróvonal melletti, illetõleg lehetõség van ingyenes parkolásra saját parkolóban vagy közeli utcákban. A bérlemény nagyságával kapcsolatos elvárása ajánlatkérõnek az volt, hogy 400 m2 nagyságú hasznos alapterülettel rendelkezzen, ezen belül meghatározta, hogy milyen méretû irodahelyiségekre tart igényt, figyelemmel az elhelyezendõ létszámra. A mûszaki felszereltség tekintetében ajánlatkérõnek elvárása volt a klimatizált helyiség, emeleti elhelyezés esetén lift megléte, valamint a vizeshelyiségekben hideg-meleg víz biztosítása, valamint nagy sáv szélességû telekommunikációs vonal megléte. Egyéb követelményeket is támasztott az ingatlannal szemben ajánlatkérõ. Megkívánta a 24 órás portaszolgálatot, a bérlemény igénybevételének biztosítását a szerzõdéskötéstõl számított 10 héten belül, illetõleg a külön férfi és nõi mellékhelyiségek, mosdók biztosítását, mely lehet más bérlõkkel közös használatú is.<br>
Ajánlatkérõ a bérleti szerzõdést határozatlan idõtartamra kívánta megkötni. Ajánlatkérõ az ajánlati felhívása 6. pontjában írta elõ, hogy az ajánlattevõnek az ajánlatában részleteznie kell, hogy a megajánlott bérlemény az elvárt követelményeit milyen mértékben tudja kielégíteni. Ajánlatkérõ a pénzügyi, gazdasági, mûszaki alkalmasság igazolása körében elõírta, az 1 hónapnál nem régebbi cégkivonat, vagy annak hiteles másolatának csatolását, a számlavezetõ bank által kiállított, 1 hónapnál nem régebbi ajánlatkérõ által elvárt tartalmú igazolás csatolását. E körbe kérte ajánlatkérõ a bérbe adni kívánt ingatlan bérleti joga feletti rendelkezés hitelt érdemlõ igazolását, valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(4) és (6) bekezdés szerinti hatósági igazolások és ajánlattevõi nyilatkozatok csatolását.<br>
Ajánlatkérõ a szerzõdés teljesítésére alkalmassá minõsítés szempontjaként jelölte meg a fizetõképesség megállapítását, illetõleg az ingatlan bérleti joga feletti rendelkezést.<br>
Ajánlatkérõnek a szerzõdés teljesítésére alkalmatlanná minõsítés szempontja volt a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésben foglaltak, a bankszámlán történõ sorban állás esete, illetõleg amennyiben ajánlattevõ nem tudja hitelt érdemlõen igazolni, hogy jogosult az ingatlan bérbeadására.<br>
Ajánlatkérõ az ajánlati felhívás 8. d) pontja alapján az összességében legelõnyösebb ajánlat szempontja alapján kívánta az ajánlatokat elbírálni, ehhez megadta a részszempontokat és azok súlyszámát az alábbiak szerint:<br>
részszempontok	súlyszámok<br>
- elhelyezkedés, parkolási lehetõség	2<br>
- alapterület, beosztás, funkcionalitás, tájolás (természetes fénnyel való ellátottság)	4<br>
- beköltözési idõ	3<br>
- ajánlatkérõ által elõírt mûszaki felszereltségen és a szolgáltatásokon felül az ajánlattevõ által megajánlott bérleti díjban foglalt további ilyen jellegû juttatások	2<br>
- bérleti díj	5<br>
- ajánlattevõ által ajánlott további szolgáltatások és azok díjai	2<br>
- ajánlattevõ egyéb feltételei	2<br>
Az egyes részszempontokra 1-5-ig adható pontszám, a lehetséges maximális összpontszám 100.<br>
Az ajánlati felhívás szerint ajánlatok beadásának határideje 2003. június 10-e volt, és ezen a napon került sor a tárgyalások lefolytatására is.<br>
Az ajánlattételi határidõre két ajánlattevõ nyújtotta be ajánlatát, ECE Projekt Management Kft., és az ICL 1. Budapest Ingatlankezelõ Építési és Tanácsadó Kft.<br>
Ajánlatkérõ 2003. június 16-án kelt levelében a Döntõbizottság elnökét és a felkért ajánlattevõket is tájékoztatta arról, hogy az ajánlati felhívás 8. d) pontja alatt szereplõ, összességében legelõnyösebb ajánlat kiválasztásának szempontjaként meghatározott bírálati részszempontok nem mindenben felelnek meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) illetve (4) bekezdésben foglaltaknak, így a beérkezett ajánlatoknak a Kbt. 55. § (6) bekezdése elõírásainak mindenben megfelelõ értékelése nem lehetséges. Az ajánlatkérõ hivatkozott a Kbt. 71. § (2) bekezdésében foglaltakra, mely alapján ajánlatkérõ úgy döntött, hogy a bírálati részszempontokat, azok lényegi elemeinek megváltoztatása nélkül oly módon átalakítja, hogy azok a Kbt. 34. § (3), illetve (4) bekezdésben foglaltaknak mindenben megfeleljenek, és így a Kbt. 55. § (6) bekezdés elõírásainak megfelelõ értékelés lefolytatása lehetõvé váljon.<br>
Ennek alapján a részszempontok az alábbiak szerint módosultak.<br>
részszempontok	súlyszámok<br>
- helyzeti adottságok	2	<br>
részszempont alszempontjai:<br>
- elhelyezkedés	0,5<br>
- parkolási lehetõségek	0,5<br>
- alapadottságok	4<br>
részszempont alszempontjai:<br>
- megajánlott alapterület	0,2<br>
- beosztás	0,5<br>
- funkcionalitás	0,2<br>
- tájolás (természetes fénnyel való ellátottság)	0,1<br>
- beköltözési idõ	3	<br>
- az ajánlatkérõ által elõírt mûszaki felszereltségen és szolgáltatásokon felül az ajánlattevõ által megajánlott bérleti díjba foglalt további ilyen jellegû juttatások	2	<br>
- bérleti díj	5	<br>
részszempont alszempontjai:<br>
- területbérleti díj nm/hó	0,8<br>
- üzemeltetési díj nm/hó	0,2<br>
- az ajánlattevõ által ajánlott további szolgáltatások és azok díjai	2	<br>
- az ajánlattevõ egyéb (szerzõdési) feltételei	2	<br>
Ajánlatkérõ meghatározta, hogy az egyes részszempontokra, illetve ahol alszempontok kerültek meghatározásra, ott az egyes alszempontokra 1-5-ig adható pontszám. Ahol alszempont került meghatározásra, ott a részszempont pontszámát az egyes alszempontokra adott pontszámoknak a meghatározott alszempont súlyszámmal való szorzatával kapott értékek összegzése adja.<br>
Az értékelés során az ily módon kialakult (tehát vagy közvetlen pontozással, vagy a részszempontok pontjaiból számítással kialakított) részszempont pontszámokat a megadott részszempont súlyszámmal szorozva számítják ki az adott ajánlat végsõ pontszámát, mely maximálisan 100 pont lehet. A ponthatárok, azaz az 1 és 5 közötti pontok kiosztásának módszere a következõ: az adott szempontra - mely tehát lehet rész- vagy alszempont egyaránt - nézve legelõnyösebb ajánlat maximális értéket (5) kapja. Ugyanazon rész- vagy alszempontra legkevésbé elõnyösebb ajánlat pontszáma 1. A többi ajánlat pontszáma a maximális 5 és minimális 1 érték között lineáris arányossággal kerül megállapításra. Amennyiben egy-egy szempont esetén két ajánlat között nincs érdemi különbség, akkor mindkét ajánlat a maximális pontszámot kapja az adott szempont tekintetében. Ezen pontozási módszer minden részszempont értékelése során azonos.<br>
A Döntõbizottság elnöke 2003. június 11-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból az ajánlatkérõ által választott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapított jogalap egyértelmûen nem állapítható meg, illetve az ajánlati felhívás 8. d) pontjában foglaltak nem felelnek meg a Kbt. 34. § (3) bekezdésében foglaltaknak. Ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének vizsgálatát.<br>
Az ajánlatkérõ a 2003. június 11-én megindított jogorvoslati eljárásról szóló tájékoztatót a térdvevény tanúsága szerint 2003. június 18-án vette át. Érdemi észrevételében hivatkozott arra, hogy a kiadott ajánlati felhívásban megadott bírálati szempontok nem mindenben feleltek meg a Kbt. elõírásainak, melyet maguk is észleltek még a jogorvoslati eljárás megindítása elõtt, így azt 2003. június 16-án módosították, illetõleg pontosították, melyrõl tájékoztatást adtak az ajánlattevõknek és a Döntõbizottság elnökének is.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése alapján erre a módosításra lehetõségük volt. Álláspontjuk szerint az esélyegyenlõség elve nem sérült meg, hiszen az eredeti részszempontok lényegében megmaradtak, azon belül történt csak pontosítás. Ajánlatkérõ tárgyaláson tett nyilatkozatában elõadta, hogy a 4. részszemponton belül azokat a szolgáltatásokat kívánta értékelni, amelyek nem szerepeltek a kiírásában, azonban az ajánlattevõ a bérleti díjban még esetlegesen felajánl. Ilyennek nevesítette pl., hogy az ajánlatkérõ dolgozói részére parkolási lehetõséget biztosít. A 6. pontban olyan szolgáltatásokat kívánt értékelni, amelyet az ajánlattevõ felajánl és nem tartozik a bérleti díjba. Nem vitatta, hogy itt valóban nem jelölte meg, hogy mik lehetnek ezek a szolgáltatások, azonban a tárgyaláson elõadta, hogy itt kívánta értékelni pl. a takarítás biztosítását, az ügyfelek részére parkolóhely biztosítását, illetõleg biztonsági szolgálat biztosítását. A 7. pontban az egyéb szerzõdéses feltételek között nem jelölte meg, hogy mit kíván értékelni, mert az ajánlattevõket nem kívánta ajánlataik megtételekor korlátozni, azonban itt további többletfelajánlásokat szándékozott értékelni, mint pl. a fizetési határidõt, felmondási idõt.<br>
Az egyéb érdekeltek tárgyaláson tett nyilatkozatukban sérelmezték, hogy a megváltozott ajánlati felhívásban ajánlatkérõ a bérleti díjat két alszempontra bontotta fel, és ezen belül lényegesen eltérõ súlyszámokat állapított meg. Ez pedig lényeges eltérésnek minõsül a korábbi ajánlati felhíváshoz képest.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás részben alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetve tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>tartalmazza.<br>
Ajánlatkérõ a közbeszerzési eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapította, mely szerint ajánlatkérõ tárgyalásos eljárást alkalmazhat árubeszerzési esetén, ha ingatlan tulajdonjogának vagy a használatára, hasznosítására vonatkozó jognak a megszerzésére irányul a beszerzés.<br>
Ezen szakaszhoz kapcsolódóan a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (5) bekezdése elõírja, hogy a Kbt. 70. § (3) bekezdés c) pontja szerinti hirdetmény közzététele nélküli tárgyalásos eljárásban lehetõség szerint legalább három ajánlattevõ részére kell ajánlati felhívást küldeni.<br>
A Döntõbizottság vizsgálta, hogy az ajánlatkérõ általa <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjára alapított közbeszerzési eljárás jogalapja jogszerû volt-e.<br>
Ajánlatkérõ által indított közbeszerzési eljárás tárgya irodahelyiségek bérlete volt, melyre vonatkozóan ajánlatkérõ hosszú távú bérleti szerzõdést kívánt kötni.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontja lehetõvé teszi a hirdetmény közzététele nélküli tárgyalásos eljárás alkalmazását ingatlan tulajdonjogának, vagy a használatára, hasznosítására vonatkozó jogának megszerzése esetére.<br>
A beszerzés tárgya ingatlan használatának bérleti szerzõdés keretében történõ megszerzésére irányult, így nem vitathatóan a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(3) bekezdés c) pontjában foglalt feltételek fennállnak. Ajánlatkérõ megfelelt a Kbt. 71/B. § (5) bekezdésben foglaltaknak is, hiszen ajánlati felhívását három lehetséges ajánlattevõ részére megküldte. Az ajánlatkérõ által választott hirdetmény közzététele nélküli tárgyalásos közbeszerzési eljárás választott jogalapja tehát jogszerû volt.<br>
A Döntõbizottság ezt követõen vizsgálta, hogy az ajánlati felhívás megfelelt-e a Kbt. elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (1) bekezdése szerint a hirdetmény közzététele nélküli tárgyalásos eljárás - a (3) bekezdés szerinti eset kivételével - ajánlati felhívás kiküldésével kezdõdik. Az ajánlati felhívásnak a 71. §-ának (4) bekezdésében foglaltakon kívül tartalmaznia kell a tárgyalásos eljárás 70. § szerinti jogcímét, azt, hogy az ajánlatkérõ igényli-e az írásbeli ajánlattételt, valamint a 9. számú melléklet 2. d), 3., 4., 8., 9. a)-c) és 11. pontjaiban foglaltakat, továbbá a 34. § (3) bekezdésében foglaltakat, ha az ajánlatkérõ az összességében legelõnyösebb ajánlatot kívánja választani.<br>
A 9. sz. melléklet 8. pontja határozza meg a pénzügyi, gazdasági és mûszaki alkalmassága igazolására kért adatokat és tényeket. A 9. a) pontja a részvételre jelentkezõk alkalmasságának szempontjait, illetõleg a b) pont a részvételre jelentkezõnek a szerzõdés teljesítésére alkalmatlanná minõsítésének szempontjait.<br>
A <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(5) bekezdése ugyanakkor kimondja, hogy az ajánlatkérõ az ajánlati felhívásban kizárólag a törvényben meghatározott módon írhatja elõ az ajánlattevõ pénzügyi, gazdasági és mûszaki alkalmasságának igazolását.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdése tartalmazza a pénzügyi, gazdasági és mûszaki alkalmasság igazolásának módjait. Ajánlatkérõ a fentiek alapján ezen igazolási módok közül választhat, egyéb elõírást e körbe nem tehet.<br>
Ennek alapján ajánlatkérõ pénzügyi, gazdasági mûszaki alkalmasság igazolása körében nem kérheti a cégkivonat csatolását, illetõleg a beszerzés tárgyát képezõ ingatlan feletti rendelkezési jog igazolását, továbbá a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>körében elõírt igazolásokat.<br>
Ajánlatkérõ így az ingatlannal szemben támasztott követelményeit, valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>körébe tartozó igazolásokat kizárólag az egyéb információk körében írhatja elõ és amennyiben ezek valamelyikének az ajánlattevõ nem tesz eleget, úgy az az ajánlat érvénytelenségét, illetve kizárását vonja maga után.<br>
A tárgyalásos eljárások vonatkozásában a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése elõírja, hogy a meghívásos és a tárgyalásos eljárásra egyébként, ha e törvény másképp nem rendelkezik, a nyílt eljárás szabályait kell megfelelõen alkalmazni. A Kbt. 26. § (5) bekezdés alapján a tárgyalásos eljárásban az ajánlatkérõ az általa kiválasztottakkal szabadon tárgyal a szerzõdéses feltételeirõl.<br>
Ezzel összhangban rendelkezik a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése is, mely szerint a tárgyalásos eljárás során nem áll fenn az ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni.<br>
A fenti rendelkezések összevetésébõl tehát az következik, hogy a tárgyalásos eljárásban az ajánlati kötöttség elve nem érvényesül a tekintetben, hogy az ajánlatkérõ nincs kötve az ajánlati felhívásban, illetve a dokumentációban meghatározott feltételekhez, illetve az ajánlattevõ sincs kötve az ajánlatához, azaz a felek szabadon tárgyalhatnak a szerzõdéses feltételekrõl.<br>
A Kbt. kifejezetten kihangsúlyozza, hogy a tárgyalás a szerzõdéses feltételekrõl történhet szabadon, azonban az ajánlati felhívásban elõírt egyéb feltételeihez, így a megadott elbírálási szempontokhoz is az ajánlatkérõ kötve van.<br>
Ebbõl következõen nincs lehetõség arra, hogy az ajánlatkérõ már az ajánlatok benyújtását követõen módosítsa a korábban kiadott elbírálási szempontrendszerét.<br>
Ezen túlmenõen a Döntõbizottság megállapította, hogy sem az eredeti ajánlati felhívásban megadott az ajánlatok elbírálására vonatkozó, sem a módosított elbírálási szempontrendszer nem felel meg a Kbt. elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) és (4) bekezdése szerint:<br>
"(3) Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
(4) A 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni."<br>
Ajánlatkérõ az eredeti ajánlati felhívásában nem határozta meg pontszámítás módszerét, azonban amikor módosította a részszempontokra vonatkozó felhívását, akkor már a módszert megjelölte, amely megfelel a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontjában foglaltaknak.<br>
Ajánlatkérõ az 1., 2. és 5. részszempontok esetében már meghatározta az alszempontokat is azok súlyszámával együtt. Azonban továbbra sem jogszerû a 4., 6. és 7. részszempont meghatározása.<br>
Ezen részszempontok esetében azonban nem derül ki, hogy ajánlatkérõ ténylegesen mit kíván értékelni, hiszen az ajánlattevõk által esetlegesen többletfelajánlások eltérõek lehetnek, amelyek már nem hasonlíthatóak össze. Ajánlatkérõ ugyan a tárgyaláson nyilatkozott arra vonatkozóan, hogy a 4., 6. és 7. részszemponton belül milyen szempontokat kíván értékelni, azonban ezeket a felhívásában kell rögzíteni. Így pl. a 7. részszempont esetében, amennyiben az ajánlatkérõ az ajánlattevõ egyéb szerzõdéses feltételei között, pl. a fizetési határidõt vagy a felmondási idõt kívánja értékelni, akkor az ajánlatkérõnek ezt konkrétan nevesíteni kell, és meg kell határozni, hogy a hosszabb fizetési határidõt kívánja-e kedvezõbbnek értékelni, illetve a hosszabb felmondási idõt kívánja-e értékelni. Ilyen elbírálási részszempontok esetében is biztosítani kell a Kbt. alapelveire tekintettel, hogy az ajánlatok tartalmi elemeinek a jogszerû megalapozott, és ellenõrizhetõ értékelése valósuljon meg. Az általánosságban meghatározott elbírálási szempontok ezt nem biztosítják. Ehhez szükséges a részszempont értékelése során figyelembe veendõ tartalmi elemeinek kibontása, meghatározása. Ezt szolgálja, illetve tipikusan ez a rendeltetése az alszempontoknak.<br>
A Döntõbizottság megállapította továbbá, hogy a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontja alapján ajánlatkérõ megadta az alszempontok súlyszámát is a részszemponton belül. Ez nem jogsértõ. Azonban ez az értékelésnél vezethet majd a Kbt. 55. § (6) bekezdésének megsértésére, mivel ha bármelyik ajánlattevõ az adott részszemponton belüli valamennyi alszempontra nem kapja meg a maximális pontot - márpedig ennek nagy a valószínûsége - akkor kizárt, hogy az adott részszempontra a maximális pontszám megadásának követelménye érvényesüljön, amit viszont a Kbt. 55. § (6) bekezdése elõír.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, a c) pont alapján a jogsértõ ajánlati felhívás és azt követõ ajánlatkérõi döntések megsemmisítésérõl határozott, az f) pont alapján döntött a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A hatályos költségvetési törvény alapján 2003. december 31-ig a bírság minimális mértéke 1 000 000 Ft, természetes személlyel szemben pedig 100 000 Ft.<br>
A Döntõbizottság a bírság kiszabásánál figyelemmel volt az (5) bekezdésben foglaltakra, arra a körülményre, hogy a Döntõbizottság eljárása a jogsértést reparálhatóvá tette.<br>
A Döntõbizottság személlyel szemben bírságot nem alkalmazott, ugyanis az ajánlati felhívás tartalmi elemeinek meghatározása vonatkozásában egyszemélyi felelõst megállapítani nem lehetett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 17.<br>
<br>
Dr. Engler Magdolna s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Dr. Nagy László Gábor s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>