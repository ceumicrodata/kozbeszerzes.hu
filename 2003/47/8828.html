<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8828)
</h2>
<br>1024 Budapest, Margit krt. 85.
<br>Ikt.sz.: D.487/11/2003.
<br>
<br>Tárgy: a VODAFONE Rt. jogorvoslati kérelme a Magyar Villamos Mûvek Rt. beszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a VODAFONE Magyarország Mobil Távközlési Rt. (1062 Budapest, Váci út 1-3., képviseli: dr. Lotz Attila ügyvéd, 1062 Budapest, Andrássy út 64., a továbbiakban: kérelmezõ) által a Magyar Villamos Mûvek Rt. (1011 Budapest, Vám u. 5-7., a továbbiakban: ajánlatkérõ) "ajánlatkérõ és a társaság csoportjába tartozó vállalatok részére szolgáltatási szerzõdés GSM mobiltávközlési szolgáltatások és az igénybevételükhöz szükséges készülékek biztosítása" tárgyú beszerzési eljárása ellen indított jogorvoslati eljárást - a jogorvoslati kérelem visszavonása miatt - megszünteti.
<br>Az eljárás során felmerült költségeket a felek maguk viselik.
<br>A határozat ellen fellebbezésnek helye nincs és a határozat bírósági felülvizsgálata sem kérhetõ.
<br>
<br>INDOKOLÁS
<br>
<br>Kérelmezõ 2003. szeptember 29-én nyújtott be jogorvoslati kérelmet ajánlatkérõ rendelkezõ részben megjelölt tárgyú beszerzési eljárása ellen. Jogorvoslati kérelme indoklásául elõadta, hogy ajánlatkérõnek a fenti tárgyú beszerzési eljárásban kiadott ajánlati felhívása sérti a közbeszerzési eljárás alapelveit.
<br>A Döntõbizottság a jogorvoslati eljárást a kérelem érkezésének napján megindította.
<br>Ajánlatkérõ érdemi észrevételében kérte a jogorvoslati eljárás megszüntetését, mert jelen beszerzés vonatkozásában nem a közbeszerzési eljárás szabályai szerint járt el figyelemmel arra, hogy a közbeszerzési törvény hatálya alá tartozó szervezetnek nem minõsül. A Döntõbizottság a tényállás teljes körû tisztázása érdekében hivatalból tárgyalás tartásáról döntött, melynek idõpontjáról (2003. október 28., 9.00 óra) tájékoztatta a feleket.
<br>Ezt követõen kérelmezõ 2003. október 15-én kelt beadványában a Döntõbizottságnak bejelentette, hogy a jogorvoslati kérelmét visszavonja. Ennek alapján kérte a jogorvoslati eljárás megszüntetését.
<br>A közbeszerzésekrõl szóló - többször módosított - 1995. évi XL. törvény (a továbbiakban: Kbt.) 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti kivéve, ha az eljárás hivatalból is megindítható és a közigazgatási szerv az eljárást folytatja.
<br>A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.
<br>A jogorvoslatra vonatkozó rendelkezés a Kbt. 89. § (1) bekezdésén alapul.
<br>
<br>Budapest, 2003. október 17.
<br>
<br>Dr. Engler Magdolna s. k.,	Fábián Péter s. k.,
<br>közbeszerzési biztos	közbeszerzési biztos
<br>
<br>Dr. Nagy Gizella s. k.,
<br>közbeszerzési biztos
<br><br></body></html>