<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (8788)
</h2>
<br>Kf.VI.38.339/2002/6.
<br>
<br>A Magyar Köztársaság Legfelsõbb Bírósága a Bita, Petrik és Társai Ügyvédi Iroda tagjaként eljáró ifj. dr. Petrik Ferenc ügyvéd (Budapest I., Mikó u. 14.) által képviselt Infraconsult Kft. (Budapest VII., Szövetség u. 17.) I. rendû és a 3 V System Kft. (Budapest I., Bem rkp. 26.) II. rendû felpereseknek a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (Budapest II., Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt a Fõvárosi Bíróságón indított perében - amely perbe a dr. Wallacher Lajos ügyintézõ által képviselt Igazságügyi Minisztérium (Budapest V., Kossuth tér 4.) az alperes pernyertességének elõmozdítása érdekében beavatkozott - a 2002. szeptember 29. napján meghozott 13.K.32.824/2001/14. számon hozott ítélet ellen az alperes részérõl 16., az alperesi beavatkozó részérõl 15. sorszámon elõterjesztett fellebbezés, míg a felperes által Kf/2. sorszámon benyújtott csatlakozó fellebbezés folytán, az alulírott napon megtartott nyilvános tárgyaláson meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét részben megváltoztatja és a felperes keresetét teljes terjedelmében elutasítja, egyebekben az ítéletet helybenhagyja.
<br>Kötelezi a Legfelsõbb Bíróság a felperest, hogy 15 nap alatt fizessen meg az alperesnek 20 000 (húszezer) forint, az alperesi beavatkozónak 20 000 (húszezer) forint együttes elsõ és másodfokú perköltséget.
<br>Kötelezi a Legfelsõbb Bíróság a felperest, hogy fizessen meg az államnak - az illetékhivatal külön felhívására - 10 000 (tízezer) forint kereseti és 13 500 (tizenháromezer-ötszáz) forint fellebbezési eljárási illetéket.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>Az ajánlatkérõ alperesi beavatkozó a magyar nyelvre lefordított európai közösségi joganyag nyelvi és szakmai lektorálása tárgyában a Közbeszerzési Értesítõ 2001. június 20-án megjelent számában részvételi felhívást tett közzé, tárgyalásos eljárás megindítására, melyben - egyebek mellett - rögzítette, hogy alkalmatlan a jelentkezõ, ha a megadott 22 szakterületen a meghatározott szakképzettséggel rendelkezõ szakmai lektort bemutatni nem tud.
<br>Az ajánlatkérõ a jelentkezéseket elbírálva a felperes részvételi jelentkezését az említett feltétel teljesítésének hiánya miatt alkalmatlannak minõsítette.
<br>E döntéssel szemben - a II. rendû felperes mellett - az I. rendû felperes jogorvoslati kérelemmel élt, melyben arra hivatkozott, hogy az alkalmassághoz elõírt feltételeket teljesítette, illetõleg, hogy a beavatkozó nem vette figyelembe az egyik pályázó kizártságát a közbeszerzési eljárásból, jóllehet a beavatkozó gyakorolja - e most említett pályázó tekintetében - az állam nevében a tulajdonosi jogokat.
<br>Az alperes D.494/10/2001. szám alatt meghozott határozatával a jogorvoslati kérelmeket elutasította, mert úgy találta, hogy az ajánlatkérõ jogszerûen minõsítette a felperesek jelentkezését érvénytelennek, a részvételi felhívásban meghatározott, fent említett követelmények teljesítésének hiánya miatt. Megállapította a döntõbizottság azt is, hogy az összeférhetetlenség nem az ajánlatkérõ és a jelentkezõ viszonyára, hanem utóbbi, és az ajánlatkérõ nevében eljáró személy közti viszonyra vonatkozik.
<br>A határozat felülvizsgálata iránt a felperesek nyújtottak be keresetet. Az I. rendû felperes keresetében mind az érvénytelenné minõsítés, mind az összeférhetetlenség tekintetében sérelmezte az alperesi álláspontot; kifogásolta továbbá az esélyegyenlõség sérelmét is. Kérelme az alperesi határozat megváltoztatására és a jogsértés megállapítására irányult.
<br>Az elsõfokú bíróság a II. rendû felperes keresete tekintetében a pert 4. sorszámú végzésében megszüntette; a végzés jogerõre emelkedett.
<br>Az elsõfokú bíróság ítéletével az alperesi határozatot az összeférhetetlenséget illetõ részében hatályon kívül helyezte, és az alperest e körben új eljárásra kötelezte, míg ezt meghaladóan a felperes keresetét elutasította. Indokolása szerint a felperes által bejelentett személy a részvételi felhívásban meghatározott követelményeknek csak részben felelt meg, ezért a felperes részvételi jelentkezésének érvénytelenné nyilvánítása jogszerû döntés volt, e körben a kereset nem megalapozott; csakúgy, mint az esélyegyenlõség sérelmével kapcsolatban, mert a felperes jogorvoslati kérelme erre vonatkozó kifogást nem tartalmazott, így az ezt illetõ perbeli hivatkozása nem értékelhetõ. Megalapozott volt ezzel szemben a kereset az összeférhetetlenségre vonatkozóan, mert az elsõfokú bíróság álláspontja szerint összeférhetetlenséget eredményez, ha az ajánlatkérõ által kezdeményezett eljárásban az ajánlatkérõ tulajdonában álló gazdálkodószervezet vesz részt.
<br>Az ítélet ellen az alperes és az alperesi beavatkozó fellebbezett, a felperes csatlakozó fellebbezéssel élt.
<br>Az alperesi fellebbezés az elsõfokú bíróság ítéletének megváltoztatására és a felperes keresetének teljes elutasítására irányult. Fellebbezésében az alperes arra hivatkozott, hogy az összeférhetetlenség csak az ajánlatkérõ nevében eljáró, és a jelentkezõ viszonylatában lett volna megállapítható.
<br>Az alperes másodlagos fellebbezési kérelme az új eljárásra kötelezés mellõzésére irányult. Sérelmezte, hogy ennek lefolytatására vonatkozóan az elsõfokú bíróság számára iránymutatást nem adott.
<br>Az alperesi beavatkozó fellebbezése szintén az elsõfokú bíróság ítéletének megváltoztatására, és a felperes keresetének teljes egészében való elutasítására irányult. Az összeférhetetlenség kérdésében indokai az alperesi fellebbezési indokokkal megegyeztek. Sérelmezte az elsõfokú bíróság részérõl az indokolási kötelezettség hiányos teljesítését, illetve, hogy az ítélet kézbesítésével a bíróság elkésett.
<br>A felperes csatlakozó fellebbezésében az elsõfokú bíróság ítéletének - fellebbezéssel nem érintett részében való - megváltoztatását, egyebekben helybenhagyását és a keresetének megfelelõ döntés hozatalát kérte. Elõadta, hogy jogszerûen nem lehetett volna teljesítésre alkalmatlannak minõsíteni, mert az általa a perben érintett szakterületre jelölt személy szakértelme az alperesi beavatkozó által megkívánt feladat elvégzéséhez elegendõ volt. Megismételte az összeférhetetlenségre vonatkozóan tett korábbi perbeli elõadásait is.
<br>Az alperes és az alperesi beavatkozó fellebbezése az alábbiak szerint alapos, a felperes csatlakozó fellebbezése alaptalan.
<br>Tévedett az elsõfokú bíróság, amikor az alperes határozatát az összeférhetetlenségre vonatkozó szabály megsértése tekintetében hatályon kívül helyezte, és e körben az alperest új eljárásra kötelezte.
<br>Az elsõfokú bíróság ítéletét az összeférhetetlenséget érintõ részében azzal indokolta, "hogy az 1997. évi LXXVI. törvény alapján az OFFI Rt. tulajdonosa a magyar állam, képviseletében eljárva az Igazságügyi Minisztérium. Az Igazságügyi Minisztérium SZMSZ-ben szabályozta a tulajdonosi jogkör gyakorlását, amely szerint a tulajdonosi jogok gyakorlásával kapcsolatos feladatokat a miniszter által átruházott hatáskörben az 1. sz. helyettes államtitkár gyakorolja. A tulajdonosi jogkör gyakorlásának szervezeten belüli szabályozása a bíróság álláspontja szerint sem érinti a tulajdonosi minõséget, az OFFI Rt. esetében tehát a tulajdonosi jogok gyakorlójának az Igazságügyi Minisztérium tekintendõ.
<br>A bíróság álláspontja szerint is összeférhetetlenséget eredményez, ha az ajánlatkérõ által indított közbeszerzési eljárásban az ajánlatkérõ tulajdonában lévõ gazdálkodószervezet részt vesz. ...Ebbõl következõen az olyan érdekelt gazdálkodószervezet sem vehet részt az eljárásban, amelynek tulajdonosa, illetõleg résztulajdonosa maga az ajánlatkérõ..."
<br>Az ekként részletesen kifejtett indokokat az elsõfokú bíróság a közbeszerzésekrõl szóló 1995. évi XL. törvény 31. § (2) bekezdés c) pontjára alapította. Eszerint az eljárás elõkészítésében a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely) az érdekelt gazdálkodószervezetben tulajdoni részesedéssel rendelkezik.
<br>Az idézett törvényhely szövegébõl megállapítható, hogy az összeférhetetlenségre nem az ajánlatkérõ és az ajánlattevõ viszonyában tartalmaz szabályozást. Az ajánlatkérõi oldal alanya az ajánlatkérõ nevében eljáró szervezet vagy személy, mely nem azonos az ajánlatkérõvel. Ezzel kapcsolatban helytálló az alperesnek az a fellebbezési hivatkozása, mely szerint "az OFFI Rt. ajánlatkérõ nevében nem járt el, ajánlatkérõi oldalon a közbeszerzési eljárásba bevonásra nem került Továbbá az OFFI Rt. társasági részesedése állami tulajdonban van, a magyar állam vállalkozói vagyonának részét képezi, és a privatizációs törvény melléklete értelmében az igazságügyi miniszter az állam nevében az alapítói, illetve a tulajdonosi jogok gyakorlásával van megbízva, ténylegesen azonban tulajdonosi részesedéssel nem rendelkezik." Ennélfogva az összeférhetetlenséget az ajánlatkérõ és az ajánlattevõ között megállapítani nem lehetett volna, az alperesi határozat tehát e részében is jogszerû volt.
<br>Osztja ezzel szemben a Legfelsõbb Bíróság az elsõfokú bíróságnak az I. rendû felperes részvételi jelentkezésének érvénytelenné nyilvánításával kapcsolatban kifejtett álláspontját. A Kbt. 63. §-ának (3) bekezdése szerinti elõírásoknak megfelelõen jelölte meg az ajánlatkérõ az alkalmasság feltételét, amikor megkívánta, hogy a részvételi felhívás 13.16. pontjának 21. sorszám alatti szakterületénél, a "rendõrségi és igazságügyi együttmûködés a polgári és büntetõ ügyekben (személyek szabad mozgása)" témában a részvételi jelentkezõnek megfelelõ szakképesítéssel rendelkezõ szakmai lektort kell a feladat ellátására biztosítani. A közlekedési jog területén jártas, felperes által megjelölt szakmai lektor képzettsége azonban igen szûk területét érintheti a részvételi felhívásban megjelölt és a beavatkozó által részletezett szakterületnek, ezért - mint azt helyesen az elsõfokú bíróság megállapította - nem sértett jogszabályt az alperes akkor, amikor az I. rendû felperes ajánlatát a Kbt. 52. § (2) bekezdésének d) pontja értelmében érvénytelennek minõsítette.
<br>Az alperes és az alperesi beavatkozó fellebbezésének a fent kifejtett indokokra alapított elbírálásának eredményére tekintettel az alperesi új eljárásra vonatkozó iránymutatás hiánya az indokolási kötelezettség terjedelmének és az ítélet kézbesítése idõpontjának alperesi beavatkozói kifogása körében - tekintettel a Pp. 253. § (2) bekezdésében foglalt arra a szabályra is, mely a fellebbezés érdemi elbírálását írja elõ - a másodfokú bíróságnak vizsgálódni nem kellett.
<br>A fenti indokok alapján a Legfelsõbb Bíróság az elsõfokú bíróság ítéletét a Pp. 253. § (2) bekezdése alkalmazásával részben megváltoztatta, az I. rendû felperes keresetét teljes egészében elutasította, egyebekben pedig az elsõfokú bíróság ítéletét helybenhagyta.
<br>Az I. rendû felperes fellebbezése eredménytelen volt, ezért a Legfelsõbb Bíróság a Pp. 239. §-a értelmében irányadó Pp. 78. § (1) bekezdése alkalmazásával a felperest kötelezte a Pp. 79. § (1) bekezdése szerint az alperes és az alperesi beavatkozó javára megállapított perköltség megfizetésére. Az illetékfeljegyzési jog folytán le nem rótt fellebbezési eljárási illeték megtérítésére az I. rendû felperes az illetékekrõl szóló 1990. évi XCIII. törvény 64. §-a alapján köteles.
<br>
<br>Budapest, 2003. szeptember 10.
<br>
<br>Dr. Fekete Ildikó s. k.,	Dr. Kovács Ákos s. k.,
<br>tanácselnök	elõadó bíró
<br>
<br>Dr. Kárpáti Zoltán
<br>bíró
<br><br></body></html>