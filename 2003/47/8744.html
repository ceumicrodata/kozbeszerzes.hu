<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8744)
</h2>
<br>1024 Budapest, Margit krt. 85.
<br>Ikt.sz.: D.502/9/2003.
<br>
<br>Tárgy: az Austro-Lab Kereskedelmi és Szolgáltató Kft. kérelmezõ jogorvoslati kérelme a Honvédelmi Minisztérium Beszerzési és Biztonsági Beruházási Hivatal közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>Az Austro-Lab Kereskedelmi és Szolgáltató Kft. (1141 Budapest, Jeszenák J. u. 54., képviseli: dr. Bándi Gábor ügyvéd, 1082 Budapest, Bokréta u. 22., II/4., a továbbiakban: kérelmezõ) kérelmét, melyet a Honvédelmi Minisztérium Beszerzési és Biztonsági Beruházási Hivatal (Budapest X., Salgótarjáni út 18., a továbbiakban: ajánlatkérõ) "üzemanyag-laboratóriumi eszközök beszerzése, kezelõszemélyzet betanítása" tárgyú közbeszerzési eljárása ellen nyújtott be, a Döntõbizottság elutasítja.
<br>Az eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel lehet kérni a Fõvárosi Bíróságtól. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Az ajánlatkérõ a Közbeszerzési Értesítõ 2003. július 16-án megjelent 29. számában tette közzé ajánlati felhívását 5230 szám alatt a rendelkezõ részben megjelölt tárgyban.
<br>Az ajánlati felhívás 3. c) pontja szerint a 30-féle készülékre részajánlat nem tehetõ.
<br>Ajánlatkérõ a felhívás 11. a) pontjában elõírta az ajánlattevõk pénzügyi, gazdasági és mûszaki alkalmassága igazolására kért adatokat és tényeket.
<br>A 11. a) pont 5. francia bekezdésében kérte a megelõzõ 3 év (2000., 2001., 2002.) igazolt referenciáit a beszerzés tárgyára vonatkozólag a Kbt. 44. § (2) bekezdés g) pontja alapján.
<br>Ajánlatkérõ a felhívás 11. b) pontjában elõírta az ajánlattevõnek a szerzõdés teljesítésére alkalmatlanná minõsítésének szempontjai között az alábbi követelményeket:
<br>"alkalmatlannak minõsíti az ajánlattevõt, ha:
<br>- a fizetési kötelezettségének minõsítése "nem megfelelõ", a számlaforgalom nagyságrendje a fõ számlavezetõ banknál nem éri el a kilenc számjegyet, valamint az elmúlt 1 évben egy hónapot meghaladó sorban állás volt a számláján,
<br>- nettó 500 millió forintnál kisebb éves árbevétel 2000., 2001., 2002. években összesen,
<br>- az ajánlattevõ gazdasági beszámolója alapján az elmúlt 3 év (2000., 2001., 2002.) bármelyikében veszteséges volt,
<br>- az ajánlattevõ az elõzõ 3 évben (2000., 2001., 2002.) nem rendelkezik legalább összesen nettó 250 millió forint közbeszerzés tárgyára (üzemanyag-laboratóriumi eszközök forgalmazására) vonatkozó forgalommal."
<br>Ajánlatkérõ elõírta, hogy az ajánlatokat a legalacsonyabb összegû ellenszolgáltatás szempontja alapján bírálja el.
<br>Az ajánlatkérõ dokumentációt is készített, amelyet négy cég vásárolt meg, a kérelmezõ, a Petrotest GmbH, a Cason Mérnöki Rt. és a GreenLaab Magyarország Mérnöki Iroda Kft.
<br>A 2003. augusztus 26-i bontási jegyzõkönyv szerint ajánlatot tett a Petrotest GmbH, a Cason Mérnöki Rt. és a GreenLaab Magyarország Mérnöki Iroda Kft.
<br>Ajánlatkérõ az eljárás nyerteseként a GreenLaab Magyarország Mérnöki Iroda Kft.-t hirdette ki, míg a Petrotest GmbH és a Cason Mérnöki Rt. ajánlatát érvénytelennek nyilvánította,
<br>Kérelmezõ az eredményhirdetést követõen 2003. október 7-én nyújtotta be jogorvoslati kérelmét a Döntõbizottsághoz.
<br>Jogorvoslati kérelmében kérte, hogy a Kbt. 82. § (2) bekezdés b) pontjában foglaltak alapján a Döntõbizottság ideiglenes intézkedésként tiltsa meg a még meg nem kötött szerzõdés megkötését, és a Kbt. 88. § (1) bekezdés b) pontjában foglaltak alapján hívja fel az ajánlatkérõt a Kbt. szabályainak megfelelõ eljárásra, a Kbt. 88. § (1) bekezdés c) pontjában foglaltak alapján semmisítse meg az ajánlatkérõnek az eljárást lezáró döntését, a Kbt. 88. § (1) bekezdés d) pontjában foglaltak alapján a Kbt. megsértett rendelkezései megjelölése mellett állapítsa meg a jogsértés megtörténtét, továbbá a Kbt. 88. § (1) bekezdés h) pontjában foglaltak alapján az ajánlatkérõt kötelezze az eljárási díj és a jogorvoslati eljárás kapcsán felmerült költségek viselésére.
<br>Elõadta, hogy ajánlatkérõ olyan ajánlattevõt hirdetett ki az eljárás nyerteseként, aki nem felel meg az ajánlati felhívásban támasztott követelményeknek, és ezzel megsértette a Kbt. 52. § (2) bekezdés d) pontját, valamint a Kbt. 53. § (2) bekezdését azzal, hogy a GreenLaab Magyarország Mérnöki Iroda Kft. - szerinte érvénytelen - ajánlatát elbírálta, illetve amikor õt a Kbt. 53. § (1) bekezdés c) pontja alapján nem zárta ki.
<br>Álláspontja szerint a három ajánlatot benyújtó cég közül egyedül a Petrotest GmbH rendelkezhet az elõzõ három évben legalább összesen nettó 250 millió forint, a közbeszerzés tárgyára vonatkozó forgalommal.
<br>Kérelmezõ az ajánlati felhívásban megadott határidõig megvásárolta ugyan az eljárás dokumentációját, azonban a körülmények mérlegelését követõen 2003. augusztus 25-én telefax útján jelezte az ajánlatkérõnek annak ellenére, hogy az üzemanyag-laboratóriumi eszközök forgalmazásában Magyarországon piacvezetõnek számít, hogy ajánlattételi szándékától eláll, mert nem tud megfelelni az ajánlatkérõ által vizsgálni szándékozott három év idõszakából üzemanyag-laboratóriumi eszközök forgalmazására elõírt legalább összesen nettó 250 M Ft követelménynek. Megkérdõjelezi, hogy a Cason Mérnöki Rt. és a nyertes jogszerûen igazolta pénzügyi és gazdasági alkalmasságát, mivel Magyarországon 2000-2002. években a piaci szereplõk nem forgalmaztak összesen nettó 1 milliárd forintot meghaladóan üzemanyag-laboratóriumi eszközöket. Tárgyalás tartását nem kérte.
<br>A Döntõbizottság 2003. október 13-i felhívására kérelmezõ ügyfélképességének megalapozása szándékával csatolta azt a számlamásolatot, amely igazolja az eljárás dokumentációjának megvásárlását. Egyben elõadta, hogy álláspontja szerint egyik ajánlattevõ sem felel meg a pályázati kiírás feltételeinek. Ennek alapján a közbeszerzési eljárást törvénysértõnek tartja.
<br>Kérelmezõ 2003. október 17-én iratbetekintést kért és kapott. Újabb írásbeli nyilatkozatában elõadta, hogy csak a pályázat lezárásakor, a közbeszerzési eljárás eredményhirdetésekor gyõzõdtek meg arról, hogy az ajánlattevõk egyike sem, így a nyertes sem felel meg a pályázati kiírás feltételeinek.
<br>Ajánlatkérõ 2003. október 20-i észrevételében elõadja, hogy kérelmezõ az ajánlati felhívásban megadott határidõig megvásárolta az eljárás dokumentációját, azonban 2003. augusztus 25-én telefax útján jelezte, hogy ajánlattételi szándékától eláll, mert nem tud megfeleli az ajánlati felhívás követelményeinek. A Kbt. 79. § (3) bekezdése szerint mivel nem tett ajánlatot, kérelmezõnek nincs olyan jogos érdeke, amely megalapozná az ügyfélképességét. Ezért kérte a Döntõbizottságot, hogy a kérelmet tárgyalás tartása nélkül utasítsa el.
<br>A Petrotest Instruments GmbH egyéb érdekelt képviseletében a Laborexport Kft. észrevételében elõadja, hogy cégük azért döntött úgy, hogy ezen az eljáráson közvetlenül vesz részt, mert magyar képviseletük a Laborexport Kft. nem tudta a magyar piac kis mérete, erõs versennyel jelzett volta miatt ezt a nyilvánvalóan túlzott, érthetetlen kívánalmat teljesíteni. Egyúttal azt is észrevételezik, hogy a nemzetközi gyakorlattal ellentétben egy ilyen jelentõs mûszerpaletta beszerzésének a kiírása egy csomagban történt.
<br>A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.
<br>A Döntõbizottság a rendelkezésére álló iratokból és a felek által tett írásbeli nyilatkozatok alapján a jogorvoslati kérelmet érdemi vizsgálat nélkül elutasította az alábbiak szerint.
<br>A Döntõbizottságnak elsõdlegesen kérelmezõ ügyfélképességét kellett megvizsgálnia.
<br>A Kbt. 79. § (3) bekezdése úgy rendelkezik, hogy a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti, vagy veszélyezteti.
<br>Az iratokból és a felek nyilatkozataiból egyértelmûen megállapítható, hogy kérelmezõ a dokumentációt megvásárolta. Majd ezt követõen 2003. augusztus 25-én jelezte ajánlatkérõnek, hogy az eljárásban nem vesz részt. Jogorvoslati kérelmet nem nyújtott be a felhívással kapcsolatban a Döntõbizottsághoz.
<br>Kérelmezõ a fenti nyilatkozata szerint járt el és nem nyújtotta be ajánlatát az ajánlattételi határidõre.
<br>A Döntõbizottság álláspontja szerint kérelmezõ azon eljárása, hogy érdemben az eljárásban csak a dokumentáció megvásárlásáig terjedõ szakaszában vett részt, de nem tett ajánlatot, azzal a következménnyel jár, hogy - az ajánlati dokumentáció megvásárlásától függetlenül - kérelmezõ az eljárás további szakaszai tekintetében, ajánlattétel hiányában, nem minõsül ajánlattevõnek.
<br>A Kbt. 79. § (3) bekezdése alapján csak ajánlattevõ - a saját érdekkörében - és olyan személy nyújthat be jogorvoslati kérelmet, akinek a vitatott tevékenység sérti, vagy veszélyezteti jogát, jogos érdekét, ezért a Döntõbizottság azt vizsgálta, hogy kérelmezõ jogát vagy jogos érdekét sérthette-e egy olyan közbeszerzési eljárás, amelyben nem vett részt.
<br>Kérelmezõ saját elhatározásából nem tett ajánlatot, ennek következtében a közbeszerzési eljárás ajánlattételt, illetve ajánlattételi határidõt követõ - ajánlatok bontását, értékelését tartalmazó - szakaszában jogszerûen már nem is vehetett részt. Ezért az ajánlatok érvényesség szempontjából való minõsítése, illetve a közbeszerzési eljárás egyéb késõbbi szakaszában kérelmezõ joga, vagy jogos érdeke nem sérülhetett.
<br>A Döntõbizottság álláspontja szerint azzal, hogy kérelmezõ nem tett ajánlatot, az ajánlattételi határidõ lejártától már nem merülhet fel a közbeszerzési eljárás késõbbi szakaszaival kapcsolatban társaságát érõ joghátrány, tekintettel arra, hogy részvételének hiánya miatt már joga, illetve jogos érdeke nem fûzõdhet a közbeszerzési eljárás további szakaszához. Emiatt kérelmezõ ügyfélképessége nem áll fenn. Ezért kérelmezõ jogorvoslati kérelem elõterjesztésére nem jogosult a közbeszerzési eljárásnak az ajánlattételi határidõt követõ bármely szakaszával kapcsolatban, így az eljárást lezáró döntéssel kapcsolatban sem.
<br>Kérelmezõ azon álláspontját, hogy az ajánlati dokumentáció megvásárlása és a szerzõdés teljesítéséhez szükséges tevékenységi kör megléte megalapozza az ügyfélképességét, a Döntõbizottság nem fogadta el és rámutat arra, hogy a kérelmezõ sem az ajánlati felhívás, illetve dokumentáció feltételeit, hanem a közbeszerzési eljárásnak az ajánlattételt követõ részét sérelmezte úgy, hogy ajánlatot nem nyújtott be. Jelen esetben a lehetséges ajánlattevõk, közremûködõk köre - akiknek jogait és jogos érdekeit a közbeszerzési eljárás érintheti - az összes szükséges tevékenységi körrel rendelkezõ és hasonló tevékenységet végzõ cégrõl az ajánlattétellel már leszûkült azokra, akik ajánlatot nyújtottak be. Ennek alapján a kérelmezõ jogorvoslati kérelem elõterjesztésére nem jogosult a közbeszerzési eljárásnak az ajánlattételt követõ szakaszával, konkrétan az eljárást lezáró döntéssel kapcsolatban.
<br>Az elõbbiekben kifejtettek miatt a Döntõbizottság érdemben nem vizsgálhatta kérelmezõ jogorvoslati kérelmének a nyertes ajánlat minõsítésével kapcsolatos részét.
<br>A fentiek alapján a Döntõbizottság a Kbt. 79. § (3) bekezdésére tekintettel a 80. § (4) bekezdése alapján a jogorvoslati kérelmet elutasítja.
<br>A bírósági jogorvoslatot a Kbt. 89-93. §-a biztosítja.
<br>
<br>Budapest, 2003. október 22.
<br>
<br>Dr. Szaller Ottó s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Dr. Sárkány Izolda s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>