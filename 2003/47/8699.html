<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8699)
</h2>
<br>1024 Budapest, Margit krt. 85.
<br>Ikt.sz.: D.489/10/2003.
<br>
<br>Tárgy: a Hídépítõ Rt. I. sz. kérelmezõ és a SZEVIÉP Rt. II. sz. kérelmezõ jogorvoslati kérelmei a Bátonyterenye Város Önkormányzat és társult települések ajánlatkérõk közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság a Hídépítõ Rt. (1138 Budapest, Karikás Frigyes u. 20.) és a SZEVIÉP Rt. (6727 Szeged, Irinyi J. u. 1.) kérelmezõk kérelme által, a Bátonyterenye Város Önkormányzat (3070 Bátonyterenye, Béke út 35-37.), a Mátraverebély Község Önkormányzata (3077 Mátraverebély, Vasút u. 82.), a Mátramindszent Község Önkormányzata (3155 Mátramindszent, Kossuth tér 25.), a Dorogháza Község Önkormányzata (3135 Dorogháza, Malom u. 47.), a Nemti Község Önkormányzata (3152 Nemti, Kossuth u. 28.) és a Szuha Község Önkormányzata (3154 Szuha, Kossuth u. 85.) ajánlatkérõk (nevükben eljár: Ister Mérnökiroda Kft. 1091 Etyek, Hõsök tere 11.) "regionális csatornahálózat építése" közbeszerzés tárgyában indított jogorvoslati eljárást megszünteti.
<br>A határozat ellen további jogorvoslatnak helye nincs.
<br>
<br>INDOKOLÁS
<br>
<br>Ajánlatkérõ részvételi felhívása nyílt, elõminõsítési közbeszerzési eljárás megindításáról 2003. szeptember 17. napján jelent meg a Közbeszerzési Értesítõ (K. É.) 38. számában.
<br>Kérelmezõk kérelmeikben kifogásolták a részvételi felhívás 10. b) pontjában meghatározott egyes, a szerzõdés teljesítésére alkalmatlanná minõsítési (pénzügyi) szempontokat. A meghatározott szempontok megítélése szerint indokolatlanul szûkítik a versenyt, így a felhívás sérti a Kbt. 24. § (2) bekezdését és a Kbt. 31. § (1) bekezdésében foglaltakat, valamint a Kbt. 44. § (1)-(7) bekezdéseit.
<br>Kérték a Döntõbizottságot, hogy állapítsa meg, hogy a kiadott felhívás jogszabálysértõ, és semmisítse meg a felhívásnak a támadott alkalmatlansági szempontjait, valamint alkalmazzon ideiglenes intézkedést.
<br>Ajánlatkérõ képviselõje 2003. október 3. napján kelt beadványában bejelentette, hogy a beruházó önkormányzatok a részvételi felhívás visszavonásáról döntöttek, a felhívás visszavonásáról szóló hirdetményt 2003. szeptember 30. napján a Közbeszerzési Értesítõ Szerkesztõségének megküldték.
<br>A Döntõbizottság ajánlatkérõ bejelentését a kérelmezõk részére megküldte, és nyilatkozattételre hívta fel a kérelmeikkel kapcsolatban.
<br>A kérelmezõk 2003. október 8. napján kelt leveleikben bejelentették a Döntõbizottságnak, hogy jogorvoslati kérelmeiket visszavonják, tekintettel a részvételi felhívás visszavonására.
<br>A Kbt. 79. § (2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha a Kbt. másképp nem rendelkezik - az államigazgatási eljárás általános szabályairól szóló 1957. évi. IV. törvény (a továbbiakban Áe.) rendelkezéseit kell alkalmazni.
<br>Az Áe. 14. § (1) bekezdése alapján az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárás folytatja.
<br>A fenti rendelkezésekre tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>
<br>Budapest, 2003. október 13.
<br>
<br>Dr. Sárkány Izolda s. k.,	Beckné Erdei Beáta s. k.,
<br>közbeszerzési biztos	közbeszerzési biztos
<br>
<br>Kalmárné Diósy Ildikó s. k.,
<br>közbeszerzési biztos
<br>
<br>
<br><br></body></html>