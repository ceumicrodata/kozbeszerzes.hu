<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8697)
</h2>
<br>1024 Budapest, Margit krt. 85.
<br>Ikt.sz.: D.451/13/2003.
<br>
<br>Tárgy: az Innoterv Rt. jogorvoslati kérelme Pécel Város Önkormányzata közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Döntõbizottság az Innoterv Rt. (1106 Budapest, Jászberényi út 24-30., képviseli: dr. Szentmártony Kristóf ügyvéd, 1051 Budapest, Bajcsy-Zsilinszky út 22., a továbbiakban: kérelmezõ) jogorvoslati kérelmét, melyet a Pécel Város Önkormányzata (2119 Pécel, Kossuth tér 1., megbízásából eljár: a KÖVITE Egyesülés, 5700 Gyula, Bocskai út 18., a továbbiakban: ajánlatkérõ) "Pécel város szennyvízcsatorna-hálózat bõvítése" tárgyú közbeszerzési eljárása ellen nyújtott be, elutasítja.
<br>A felek a felmerült költségeket maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. május 7-én megjelent 19. számában tett közzé részvételi felhívást nyílt elõminõsítési eljárás megindítására.
<br>A részvételi felhívás szerint a teljesítés határideje 2004. július 31.
<br>A részvételi jelentkezések bontására 2003. június 2-án került sor, 27 jelentkezõ, köztük kérelmezõ nyújtotta be a jelentkezését. A részvételi jelentkezések értékelését a közbeszerzési eljárás lebonyolításával megbízott KÖVITE Egyesülés végezte el, majd ajánlatkérõ képviselõ-testülete 2003. június 12-én az elõterjesztett javaslat alapján döntött a részvételi jelentkezések érvényessége, illetve a részvételre jelentkezõk alkalmassága körében.
<br>A részvételi szakaszt lezáró döntés eredményhirdetése 2003. június 17-én volt, ezt követõen ajánlatkérõ az alkalmassá minõsített jelentkezõk részére az ajánlati felhívást 2003. június 24-én megküldte.
<br>Az ajánlati felhívás 13. pontja alapján a szerzõdéskötés idõpontja az eredményhirdetést követõ 8. nap.
<br>Ajánlatkérõ az összességében legelõnyösebb ajánlat szempontja alapján kívánta elbírálni az ajánlatokat az ajánlati felhívás 10. pontja alapján az alábbiak szerint:
<br>az elbírálás szempontjai	súlyszám
<br>
<br>1. ajánlati ár	20
<br>
<br>2. felajánlott kötbérvállalások	20
<br>alszempontok:
<br>
<br>2. a) késedelmes teljesítés esetére felajánlott kötbér (Ft/nap)	8
<br>
<br>2. b) késedelmi kötbér maximális értéke (a nettó vállalási ár %-ában kell megadni)	12
<br>
<br>3. teljesítési garancia értéke (a nettó ár %-ában kell megadni)	20
<br>
<br>4. vállalt többletjótállási szempontok	20
<br>alszempontok:
<br>
<br>4. a) többletjótállási idõ nyomvonalas föld alatti létesítményekre és a mûtárgyakra	7
<br>
<br>4. b) többletjótállási idõ gépészetre	4
<br>
<br>4. c) többletjótállási idõ nyomvonal helyreállítására	3
<br>
<br>4. d) többletjótállási idõ folyamatirányításra	2
<br>
<br>4. e) felajánlott jótállási bankgarancia idõtartama	4
<br>
<br>5. elõteljesítés: a kiírt véghatáridõn belüli üzemképes állapotra	20
<br>Az értékelés során adható pontszám részszempontonként: 1-100.
<br>Részszempontonként a legkedvezõbb ajánlat a maximális pontszámot kapja, a többi ajánlat a legkedvezõbb ajánlathoz viszonyítva arányosan kevesebbet.
<br>A legkedvezõbb szempontok: ár esetén a legalacsonyabb, a többi szempontnál a legmagasabb.
<br>A rész- és alszempontok értékelése egy tizedes jegyig történik a kerekítés szabályai szerint, a végeredmény kerekített egész szám.
<br>A nettó vállalási ár %-ában kért adatokat %-osan és forint értékben is meg kell adni.
<br>A késedelmi kötbér maximális értéke nem haladhatja meg a vállalt nettó ár 12%-át.
<br>A vállalt késedelmi kötbér értéke a késedelem idõtartama alatt állandó kell legyen.
<br>A teljesítési garancia értékérõl szóló inkasszó-megállapodás a szerzõdéskötés feltétele.
<br>A többletjótállási idõket a vonatkozó jogszabály szerinti kötelezõ alkalmassági idõn belül kell megadni.
<br>A jótállási bankgarancia értéke állandó kell, hogy legyen, és idõtartama nem lehet hosszabb, mint a felajánlott leghosszabb jótállási idõ hossza.
<br>Az elõteljesítés mértékét a kiírt véghatáridõhöz képest kell megadni napokban kifejezve.
<br>Az elõteljesítés felajánlásánál figyelembe kell venni a beruházás kötött finanszírozási lehetõségeit, valamint a mûszaki megvalósíthatóságot.
<br>Az ajánlattevõk részére dokumentáció biztosítva volt. Az ajánlatkérési dokumentáció tartalmazta az ajánlatkérõ mûszaki és szerzõdési feltételeit. Ennek 8. oldalán az ajánlatkérõ a késedelmi kötbérre vonatkozóan az alábbi megjegyzéseket tette:
<br>"A késedelmes teljesítés esetére vállalt kötbér a vállalkozó által megajánlott, de nem teljesített befejezési határidõt követõ naptól érvényes. A jótállási idõ kezdõnapja a sikeres mûszaki átadás-átvétel és üzembe helyezés utáni nap. A késedelmes teljesítés esetére legalább 200 000 Ft/nap kötbért kell megjelölni." Elõírás volt, hogy a kivitelezõnek egy év alapjótállást kell vállalnia. A dokumentáció 10. oldalán az ajánlatkérõ meghatározta az ajánlat összeállítására vonatkozó szabályokat.
<br>E szerint az ajánlatban kellett szerepeltetni a dokumentáció mellékleteként kiadott ajánlati adatlapot, melyen szerepelt a kért ellenszolgáltatás és a teljesítési határidõ, továbbá a "bírálati adatlap" elnevezésû blankettát kellett kitölteni, az abban kért szerzõdési feltételekkel. Ez utóbbi adatlap az ajánlatok elbírálásának szempontját részletezte az ajánlati felhíváshoz hasonlóan az alábbi módon:
<br>
<br>1. Ajánlati ár:	nettó   bruttó
<br>
<br>2. Felajánlott kötbérvállalások:	
<br>alszempontok:
<br>- Késedelmes teljesítés esetére felajánlott kötbér (Ft/nap)	(Ft/nap)	
<br>- Késedelmi kötbér maximális értéke (a nettó vállalási ár %-ában kell megadni	%     Ft
<br>
<br>3. Teljesítési garancia értéke (a nettó vállalási ár %-ában kell megadni	%     Ft
<br>
<br>4. Vállalt többletjótállási szempontok:	
<br>	alszempontok:
<br>- Többletjótállási idõ nyomvonalas föld alatti létesítményekre és mûtárgyakra	hónap
<br>- Többletjótállási idõ gépészetre	hónap
<br>- Többletjótállási idõ nyomvonal helyreállítására	hónap
<br>- Többletjótállási idõ folyamatirányításra	hónap
<br>- Felajánlott jótállási bankgarancia idõtartama	hónap
<br>
<br>5. Elõteljesítés: a kiírt véghatáridõn belüli üzemképes állapotra	nap
<br>Az ajánlattételi szakaszban az ajánlatkérõhöz nem érkezett arra vonatkozó kérdés, hogy a kétféle módon megadott szerzõdési feltételek értékelését az ajánlatkérõ melyik adat szerint fogja értékelni.
<br>Ajánlatkérõ 2003. július 17-én helyszíni konzultációt tartott, az errõl készült jegyzõkönyv, továbbá az ajánlattevõi kérdésekre adott válaszok pontosították az ajánlatkérõ elõírásait.
<br>A meghosszabbított, 2003. augusztus 13-i ajánlattételi határidõre a következõ cégek nyújtották be ajánlataikat: a SADE Magyarország Mélyépítõ Kft., a CSÕSZER Rt., a Contur-Bau Rt., a Gáz-Markt Kft., a KÖTIVIÉP'B Kft., a Hídépítõ Rt., a Pest Megyei Víz- és Csatornamû Építõ Kft., a SZEVIÉP Rt., a SÁMA Kft., a BETONÚT Rt., az NR Bau Kft., a HOFFMANN Rt., a PENTA Kft., a Vakond Kft. és kérelmezõ.
<br>Ajánlatkérõ képviselõ-testülete az eljárást lezáró döntést 2003. szeptember 3-án hozta meg, mely szerint a nyertes ajánlat a Hoffmann Rt. ajánlata volt, míg a második legkedvezõbb ajánlat kérelmezõé lett.
<br>Ajánlatkérõ eljárást lezáró döntését a 2003. szeptember 4-én megtartott eredményhirdetésen kihirdette és az összegzésben szereplõ adatokat szóban ismertette.
<br>A nyertes ajánlattevõvel a szerzõdés megkötésére a felhívásban meghatározott napon, 2003. szeptember 12-én sor került.
<br>Kérelmezõ 2003. szeptember 9-én nyújtott be jogorvoslati kérelmet, melyben kérte, hogy a Döntõbizottság semmisítse meg ajánlatkérõ közbeszerzési eljárást lezáró döntését, állapítsa meg a jogsértés elkövetését, ajánlatkérõt kötelezze bírság megfizetésére, ideiglenes intézkedésként pedig az eljárást lezáró szerzõdés megkötését tiltsa meg. Kérelme indoklásaként elõadta, hogy álláspontja szerint ajánlatkérõ 2003. szeptember 4-én kihirdetett döntése jogsértõ, mert a késedelmi kötbér és a teljesítési garancia részszempontok körében az értékelés nem az ajánlati felhívásban foglaltaknak megfelelõen történt. A késedelmi kötbér maximális mértékét a vállalási ár %-ában kellett megadni, így az értékelés is csak a %-os vállalásokon alapulhatott volna. Még abban az esetben is ezt az eljárást kell alkalmazni, ha az ajánlatkérõ a kötbér forintértékét is kérte meghatározni az ajánlatban. Álláspontja szerint a kötbér értékét, mivel az ajánlatkérõ a vállalási ár 12%-ában maximálta, ezért az alacsonyabb árral ajánlatot tevõ hátrányba került a forint alapú értékelés során a magasabb vállalási árral jelentkezõ ajánlattevõvel szemben. Ez okból kizárt, hogy az összességében legelõnyösebb ajánlatot tevõ legyen az eljárás nyertese. A teljesítési garancia megadását ajánlatkérõ a felhívásban szintén %-ban kérte megadni, a forintban kiszámított érték csak kiegészítõ feltételként szerepel a felhívásban. Ebben az esetben is a teljesítési garancia forintosított összegeit hasonlította össze az ajánlatkérõ és nem a %-os mértékeket. Amennyiben az ajánlatkérõ a kifogásolt részszempontok szerinti értékelést a %-os vállalások összehasonlításával végezte volna, akkor ajánlata magasabb összpontszámot ért volna el, mint a nyertes ajánlata.
<br>Ajánlatkérõ eljárása sértette az esélyegyenlõség elvét is, ugyanis, ha az ajánlattevõk elõre tudták volna, hogy az értékelés nem a %-ok alapján történik, úgy az ajánlati ár kialakításánál erre is figyelemmel lehettek volna. A tárgyaláson kérelmezõ jogorvoslati kérelmét kiegészítette azzal, hogy a vállalt többletjótállási szempontok a)-d) alszempontjai értékelése nem a felhívásnak megfelelõen történt, azaz nem a tényleges többletet értékelték, illetve érvénytelen ajánlatokat is az értékelésbe bevontak. Az 5. részszempont, az elõteljesítés értékelése is jogsértõ volt, mert az értékelt napok száma nem egyezik a vállalt teljesítési határidõbõl visszaszámolható napok számával. Ajánlatkérõ a szerzõdés megkötése körében is jogsértõen járt el, nem tartotta be a 8 napos szerzõdéskötési moratóriumot, korábban kötötte meg a szerzõdést, ugyanis az eredményhirdetés idõpontja szeptember 4. 11.00 óra volt, így a 8. napon 8.00 órakor a szerzõdés megkötése jogsértõ volt.
<br>A Döntõbizottság a kérelmezõ indítványa alapján ideiglenes intézkedésként az eljárást lezáró szerzõdés megkötésének megtiltásáról határozott.
<br>Ajánlatkérõ érdemi észrevételében kérte a megalapozatlan jogorvoslati kérelem elutasítását. A kérelmezõ tévesen állítja, hogy az ajánlati felhívásban a késedelmi kötbér és a teljesítési garancia %-ban történõ megadását kérte. Ajánlatkérõ mindkét szerzõdési feltételt forintosított értékben kérte meghatározni, ennek megfelelõen a forintértékek kerültek értékelésre is. A %-os mértékek csak a részszempontokra elõírt felsõ korlátok tekintetében bírtak jelentõséggel. Az eljárás során az ajánlati felhívás tartalmi elõírásaival kapcsolatban kérdés nem merült fel. A kérelmezõ sem indított jogorvoslati eljárást a kifogásolt részszempontokkal kapcsolatosan, így e körben a jogorvoslati kérelme elkésett. A többletjótállási idõkkel kapcsolatban ajánlatkérõ álláspontja, hogy az ajánlati felhívás 10. a) pontja szerint a többletvállalásokat a kötelezõ alkalmassági idõkön belül kellett megadni, ebbe nem számított bele az 1 év alapjótállás, amely a dokumentáció 8. oldalán szerepelt kötelezõ elõírásként. Az érvényesnek tekintett ajánlatok megfeleltek ezen elõírásoknak, értékelésük a többletvállalások alapján történt. Az elõteljesítés körében azoknak a napoknak a számát hasonlították össze, amelyet az ajánlattevõk a bírálati adatlapon megadtak.
<br>Nem kellett összevetni a bírálati adatlapon megadott adatot a felolvasólapon vállalt teljesítési határidõvel, a két adatnak nem kellett feltétlenül azonosnak lennie. Üzemképes állapotra történõ teljesítés ugyanis lehetett korábbi is, mint a sikeres mûszaki átadás-átvétel napja, amelyet valójában a kötbérterhes teljesítési határidõnek kell tekinteni. A szerzõdéskötés a felhívás szerinti idõpontban történt, amely a közbeszerzésekrõl szóló többször módosított 1995. évi XL. törvény (továbbiakban: Kbt.) szabályainak is megfelelt, hiszen az eredményhirdetést követõ 7. napig bezárólag tilalmazott a szerzõdés megkötése, a 8. napon azonban már sor kerülhet szerzõdéskötésre.
<br>Így nincs relevanciája, hogy a 8. napon milyen idõpontban történt meg a szerzõdéskötés.
<br>A Contur-Bau Rt. érdemi észrevételében egyetértett a kérelmezõvel. Álláspontja szerint is az ajánlati felhívás 10. pontjának, 2. b) és 3. pontjának bekezdései szerint a vállalásokat a nettó vállalási ár %-ában kellett megadni. Ennek alapján az értékelést is ennek megfelelõen kellett volna elvégezni. Amennyiben figyelembevételre kerül az ajánlati felhívás 10. a) pontja is, amelyben az ajánlatkérõ forint értékben is kérte megadni a vállalásokat, akkor az esélyegyenlõség alapelve sérült, ugyanis az ajánlati felhívás nem volt egyértelmû.
<br>A Betonút Rt. szerint is a %-okban megadott szerzõdési feltételeket kellett az értékelésben figyelembe venni. Az ajánlati ár értékelése sem a felhívásnak megfelelõen történt; a SADE Magyarország Kft. az elõteljesítés tekintetében irreális vállalást tett, így ajánlatát érvénytelenné kellett volna nyilvánítani.
<br>A Döntõbizottság a közbeszerzési eljárásban keletkezett iratok, a felek tárgyaláson tett nyilatkozatai alapján megállapította, hogy a jogorvoslati kérelem nem megalapozott.
<br>Az ajánlatkérõ az összegzésbõl kitûnõen a vitatott szempontok értékelését a következõ képlet alkalmazásával végezte:
<br>P = vizsgált szempont / legkedvezõbb szempont × 100
<br>A pontszám meghatározása egy tizedes jegyig történt a kerekítés szabályai szerint, a végeredmény kerekített egész szám lett.
<br>Az összegzés ugyan nem tartalmazta az értékelt ajánlati tartalmi elemeket, azonban a csatolt iratok rögzítették, hogy az ajánlatkérõ milyen adatokat hasonlított össze a fenti képlettel.
<br>A vitatott rész-, illetve alszempontok értékelése az alábbi volt:
<br>2/b) alszempont:
<br>Késedelmi kötbér maximális értéke
<br>Kérelmezõ: 12%, illetve 29 478 000 Ft, pontszám: 78,9
<br>Nyertes: 12%, illetve 34 680 000 Ft, pontszám: 92,8
<br>A legkedvezõbb vállalása a Sáma Kft.-nek volt, mert õ a 12% mellett 37 366 440 Ft összeget jelölt meg, erre 100 pontot kapott, a többi ajánlat tartalmi elemeit a Sáma Kft. ajánlatához viszonyították.
<br>A pontszámok tükrözik, hogy az ajánlatkérõ valóban a Ft-értékeket hasonlította össze a megadott képlettel.
<br>
<br>3. részszempont:
<br>Teljesítési garancia értéke
<br>Kérelmezõ: 150%, illetve 368 475 001 Ft, pontszám: 67,1
<br>Nyertes: 190%, illetve 549 100 000 Ft, pontszám: 100, ez egyben a legkedvezõbb vállalás volt.
<br>A pontszámok tükrözik, hogy az ajánlatkérõ itt is a forintértékeket hasonlította össze a megadott képlettel.
<br>Tényként kell leszögezni, hogy az ajánlati felhívásban megadott elbírálási szempontokat az ajánlattevõk ismerték, tudomásul vették, az eljárás során e körben az ajánlatkérõhöz sem fordultak kérdéssel.
<br>A megadott elbírálási szempontokat a törvényes határidõn belül jogorvoslati kérelemmel sem támadták.
<br>Ebbõl következõen az ajánlatkérõi elõírás már eredménnyel jelen eljárás során nem támadható.
<br>A Kbt. 26. § (2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.
<br>A Kbt. 55. § (6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.
<br>A Döntõbizottságnak abban a kérdésben kellett állást foglalnia, hogy ajánlatkérõ értékelése megfelel-e az ajánlati felhívás 10. pontjában foglalt elõírásának, azaz a helyes értelmezés alapján ajánlatkérõnek %-ban vagy a Ft-értékben megadott vállalásokat kellett-e összehasonlítania.
<br>Így a Döntõbizottságnak az ajánlati felhívás és a dokumentáció elõírásait kellett alapul venni.
<br>Nem vitatható, hogy a megadott értékelési szempontok nem voltak teljesen egzakt módon megállapítva, nem volt egyértelmû, hogy ajánlatkérõ a forintértékeket, vagy a vállalt százalékot kívánja az értékelés alapjául figyelembe venni.
<br>A Döntõbizottság azt vizsgálhatta, hogy az ajánlatkérõi értelmezés megfelelt-e az ajánlati felhívás és dokumentáció elõírásainak, nem sértette-e a fent idézett jogszabályhelyeket. A Döntõbizottság álláspontja szerint - amennyiben az ajánlati felhívás és dokumentáció elõírásainak többféle értelmezés is megfelel -, nem követ el jogsértést az ajánlatkérõ bármelyik megfelelõ értelmezés szerinti eljárásával.
<br>Az ajánlati felhívás 10. pontjában a 2/b) pontban értékelési szempontként rögzítette a kötbér maximális értékét, a 3. pontban pedig a garancia értékét rögzítette. Zárójelben szerepeltette csupán ajánlatkérõ, hogy a nettó ár %-ában kell megadni az adatot.
<br>A magyarázó szövegben pedig kiemelte, hogy a nettó vállalási ár %-ában kért adatokat %-osan és Ft-értékben is meg kell adni.
<br>Lényegében ezt a kettõsséget tükrözte a dokumentációban közölt bírálati adatlap is, amely elnevezésében utalt arra, hogy az ott közölt adatok képezik az értékelés (bírálat) alapját.
<br>Az egyértelmû, hogy ajánlatkérõ a kérelmezõ által vitatott pontokban értékelési szempontként kiemelten értéket jelöl.
<br>Érték alatt pedig a forintösszeg meghatározása értelmezhetõ, hiszen az összeg Ft-ban kifejezve értéket jelent.
<br>Amennyiben ajánlatkérõ a kért %-ot kívánta volna az összehasonlítás alapjaként kezelni, úgy a mérték kifejezést kellett volna használnia, hiszen ez fejezi ki az ajánlati tartalmi elem viszonyát egy másik tartalmi elemhez (az ajánlati árhoz) képest.
<br>A bírálati adatlapon szerepeltetni kellett az adatokat forintösszegben és meg kellett adni a százalék mértékét is, ez utalt arra, hogy az értékelésben a forintösszegnek és a százalékos mértéknek is szerepe van.
<br>Figyelemmel arra, hogy ajánlatkérõ elõírása volt, hogy a maximális késedelmi kötbér mértéke nem haladhatja meg a nettó ár 12%-át, a bírálati adatlapon kért %-os mértéknek az volt a relevanciája a bírálat során, hogy a 12%-os felsõ határt meghaladó ajánlatok ebben a tekintetben érvénytelenné tették az ajánlatot. Az ajánlati tartalmi elemek összehasonlítása pedig már a forintértékek szerint történhetett. Miután ez a lehetõség a felhívásból következik, azzal nem lehet utólag sem ellentétesnek minõsíteni.
<br>Az elõbbiekhez hasonló következtetés vonható le a garanciavállalás értékének összehasonlítását illetõen is. A két fenti szempont bírálata során tehát nem történt jogsértés.
<br>
<br>4. részszempont
<br>Vállalt többletjótállási szempontok a)-d)
<br>E körben az ajánlatkérõi elõírások az alábbiak voltak:
<br>- A többletjótállási idõket a vonatkozó jogszabály szerinti kötelezõ alkalmassági idõn belül kell megadni.
<br>A dokumentáció C.1. fejezetében az ajánlatkérõ a szerzõdési feltételei között az alábbiakat írta elõ:
<br>- A kivitelezõnek 1 év alapjótállást kell vállalnia.
<br>A dokumentációhoz csatolt Bírálati adatlapon ezen részszempont a felhívás szerinti tartalommal szerepelt.
<br>A 4. a)-d) alszempontok esetében az ajánlati felhívás pontos szövege megengedi, hogy a többletvállalás legfeljebb a jogszabályban - 12/1998. (XII. 27.) ÉVM-IpM-KM-MÉM-KVM együttes rendelet - rögzített alkalmassági idõvel azonos legyen, azaz a 4. a) esetében. 10 év, a 4. b) esetében 5 év, a 4. c) esetében 10 év és a 4. d) esetében 5 év. Az ajánlattevõk közül többen is az elõbbiek szerint tettek ajánlatot, mások a kérelmezõ értelmezését tették magukévá, azaz a jogszabályi maximumot 1 évvel csökkentve tettek ajánlatot. Az ajánlati felhívás a többletvállalás felsõ határát engedte meg a jogszabályi idõtartamokkal egyezõen, tehát a többletvállalás elérhette a fenti alkalmassági idõtartamokat. Az ajánlatok érvényessége nem vonható kétségbe, az ajánlatkérõ értékelése tehát nem jogsértõ a 4. részszempont körében.
<br>
<br>5. részszempont
<br>Elõteljesítés
<br>Az ajánlatkérõ elõírásai az alábbiak voltak:
<br>- Az elõteljesítés mértékét a kiírt véghatáridõhöz képest kell megadni napokban kifejezve.
<br>- Az elõteljesítés felajánlásánál figyelembe kell venni a beruházás kötött finanszírozási lehetõségeit, valamint a mûszaki megvalósíthatóságot.
<br>- A késedelmes teljesítés esetére vállalt kötbér a vállalkozó által megajánlott, de nem teljesített befejezési határidõt követõ naptól érvényes.
<br>Az elõteljesítést a Ptk. nem nevesíti, ugyanis a Ptk. diszpozitív szabályokat fogalmaz meg, a szerzõdés tartalmát a felek szabadon állapítják meg. A szerzõdésben vállalt teljesítési határidõ elõtt a kötelezett csak a jogosult hozzájárulásával teljesíthet. Ennek alapján az elõteljesítés azt jelenti, hogy a szerzõdés teljesítésére vállalt kötelezettség szerinti határidõ (határnap) elõtt történik meg a szerzõdés teljesítése, vagy a szerzõdésnek egy meghatározott része teljesül egy korábbi idõpontban. A jelen esetben az ajánlatkérõ a bírálati szempont meghatározásával egyértelmûvé tette, hogy az elõteljesítést a szerzõdés meghatározott részét illetõen igényli és ez a rész az üzemképes állapot elérése (nem teljesül ilyenkor a szerzõdés teljesítésének még több feltétele, pl. a sikeres mûszaki átvételi eljárás befejezése). A szerzõdés teljesítésének idõpontja ugyanakkor nem volt elbírálási szempont, bár arra nyilatkozni kellett a felolvasólapon. A kérelmezõ 245 napot jelölt meg az elõteljesítésnél, míg a nyertes 165 napot. A kérelmezõnél az elõteljesítés idõszaka éppen megfelel az általa vállalt korábbi teljesítési határidõ (2003. november 29.) és a részvételi felhívásban meghatározott ("kiírt") teljesítési határidõ (2004. július 31.) közötti idõszaknak.
<br>A nyertes nem vállalta a szerzõdés teljesítését korábban, mint a kiírásban elõírt, ettõl függetlenül azonban az üzemképes állapot elérését 165 nappal korábbra vállalta. Az 165 napos elõteljesítés vállalását az üzemképes állapotra az ajánlatok összehasonlításánál figyelembe kellett venni. Az ajánlatkérõ pontosan azt a tartalmi elemet értékelte, amit a felhívásában meghatározott, nem volt jogsértõ az eljárása ebben a részszempontban sem.
<br>A fentiekbõl következõen ajánlatkérõ eljárása jogszerû volt, az ajánlati felhívásban foglaltaknak megfelelõen végezte el az ajánlatok értékelését, nem sértette meg sem a fent idézett Kbt. 26. § (2) bekezdését, sem az 55. § (6) bekezdésének elõírásait.
<br>Az ajánlatkérõ a szerzõdés megkötését az ajánlati felhívás 13. pontja szerint az eredményhirdetést követõ 8. napban határozta meg. A Kbt. 62. § (2) bekezdése szerint a szerzõdés megkötése nem történhet meg az eredményhirdetést követõ naptól számított nyolcadik napnál korábbi idõpontban. Azaz a 8. napon már megtörténhet, a 7. napon nem. Az ajánlatkérõ értelmezése megfelel a Kbt. 62. § (2) bekezdésének. A Kbt. nem órákban, hanem napokban szabályoz, a napok számlálása pedig az eredményhirdetés utáni nappal kezdõdik függetlenül attól, hogy hány órakor volt az eredményhirdetés. A szerzõdést az ajánlatkérõ 2003. szeptember 12-én kötötte meg, amely nap a 2003. szeptember 4-i eredményhirdetést követõ naptól számított 8. nap volt, amely napon 0 órától számára a szerzõdéskötés lehetõsége fennállt. Tehát nem történt ebben a körben sem jogsértés.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a jogorvoslati kérelmet, mint megalapozatlant elutasította és a h) pont alapján határozott a költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 10.
<br>
<br>Dr. Engler Magdolna s. k.,	Kalmárné Diósy Ildikó s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>