<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8825)
</h2>
<br>1024 Budapest, Margit krt. 85.
<br>Ikt.sz.: D.521/5/2003.
<br>
<br>Tárgy: a Kajári Kereskedelmi és Szolgáltató Bt. jogorvoslati kérelme a Pálhalmai Országos Büntetés-végrehajtási Intézet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Glósz Gábor ügyvéd (7030 Paks, Kossuth L. u. 1-3.) által képviselt Kajári Kereskedelmi és Szolgáltató Bt. (7030 Paks, Ságvári Endre u. 26., a továbbiakban: kérelmezõ) jogorvoslati kérelmére a Pálhalmai Országos Büntetés-végrehajtási Intézet (2407 Dunaújváros, Pf. 7, a továbbiakban: ajánlatkérõ, képv.: dr. Sáska Erzsébet jogtanácsos) ajánlatkérõ ellátása a "Kereskedelmi vámtarifa I." jegyzék szerint besorolt áruosztályoknak megfelelõ élelmiszer-ipari termékekkel tárgyú közbeszerzési eljárása ellen indult jogorvoslati eljárást a Döntõbizottság megszünteti.
<br>A határozat ellen fellebbezésnek nincs helye.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ 2003. augusztus 21-én megjelent számában a rendelkezõ részben megjelölt beszerzés tárgyában.
<br>Az összességében legelõnyösebb ajánlat elbírálási szempontot választotta, az elsõ részszempont 5-ös súlyszámmal az ajánlati ár volt.
<br>Az eredményhirdetés október 8-án volt, ezen az ajánlattevõk nem voltak jelen.
<br>Kérelmezõ október 10-én jogorvoslati kérelmet terjesztett elõ a Döntõbizottsághoz. Sérelmezte ajánlatkérõ eljárást lezáró döntését. Elõadta, hogy a nyertes javára nem lehetett volna alkalmazni a Kbt. 59. § (2) bekezdése szerinti egyenértékûségi szabályt, mert mindegyik ajánlattevõ belföldön foglalkoztatott munkaerõ által elõállított terméket ajánlott meg.
<br>Ajánlatkérõ az október 16-án elõterjesztett észrevételében kérte a jogorvoslati kérelem elutasítását. Hivatkozott az összegzés az eljárásról dokumentumban foglaltakra, melybõl álláspontja szerint megállapítható, hogy az egyenértékûségi szabály alkalmazása terén helytállóan járt el.
<br>Kérelmezõ október 14-én bejelentette, hogy a jogorvoslati kérelmét visszavonja és kéri az eljárás megszüntetését, valamint a 150 000 Ft igazgatási szolgáltatási díj visszatérítését.
<br>A közbeszerzésekrõl szóló 1995. évi XL. törvény (továbbiakban: Kbt.) 79. § (1) bekezdése alapján a Bizottság eljárására - ha e törvény eltérõen nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.
<br>Az Áe. 14. § (1) bekezdése elõírja: "Az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti".
<br>A fenti törvényi rendelkezésekre és az ügyben irányadó tényállásra tekintettel a Döntõbizottság a rendelkezõ részben foglaltak szerint a jogorvoslati eljárást megszüntette.
<br>A Döntõbizottság nem rendelkezett az igazgatási szolgáltatási díj visszatérítésérõl, mert a visszatérítésre jogszabályi lehetõség nincs.
<br>
<br>Budapest, 2003. október 16.
<br>
<br>Dr. Csitkei Mária s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Tukacs László s. k.,
<br>közbeszerzési biztos
<br>
<br>
<br><br></body></html>