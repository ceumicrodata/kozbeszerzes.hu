<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8826)
</h2>
<br>1024 Budapest, Margit krt. 85.
<br>Ikt.sz.: D.467/10/2003.
<br>
<br>Tárgy: a GAMBRO Hungary Kft. jogorvoslati kérelme a MÁV Kórház és Központi Rendelõintézet közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Kökény Zoltán ügyvéd (2800 Tatabánya, Mártírok útja 81/A.) által képviselt GAMBRO Hungary Kereskedelmi Kft. (1021 Budapest Versec sor 9., a továbbiakban: kérelmezõ) jogorvoslati kérelmét - melyet a MÁV Kórház és Központi Rendelõintézet (1062 Budapest Podmaniczky u. 109-111., a továbbiakban: ajánlatkérõ) "a dokumentációban részletezett szakmai követelményeknek megfelelõ dializáláshoz szükséges fogyóanyagok szállítása" tárgyú közbeszerzési eljárása ellen indított - a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bíróságnak címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ július 23-án megjelent számában a rendelkezõ részben megjelölt beszerzés céljából. A beszerzés tárgyait 11 tételben határozta meg, a 8-as tételen belül két beszerzési tárgy nem volt sorszámozva.
<br>A felhívás 4. pontja szerint a teljesítés idõtartama a 2003. október 1-jétõl 2004. december 31-ig terjedõ idõszak.
<br>A felhívás 5. a) pontja szerint az ajánlati dokumentációt rendelkezésre bocsátó szervezet az S & G Consulting Kft. az 1063 Budapest, Szinyei Merse Pál u. 8. címen.
<br>Az ajánlattevõ pénzügyi, gazdasági alkalmassága igazolására ajánlatkérõ a felhívás 11. a) pont második bekezdésében elõírta a 2001., 2002. évi mérlegbeszámoló csatolását kiegészítõ mellékletekkel és könyvvizsgálói záradékkal együtt. A 11. b) pont negyedik bekezdésében kikötötte, hogy alkalmatlannak minõsíti a szerzõdés teljesítésére az ajánlattevõt, ha a két év valamelyikében a mérleg negatív eredményt mutat.
<br>Az ajánlatok elbírálásának szempontja az összességében legelõnyösebb ajánlat volt. A 13. b) pont tartalmazta a részszempontokat és súlyszámokat, az értékelés során adható pontszámtartományt és a pontszámok meghatározásának módját.
<br>Az ajánlati dokumentáció az ajánlattételi feltételeket, a mellékletei között a specifikációt, a szállítás havi ütemezését és a szerzõdéstervezetet tartalmazta. A specifikációban a felhívásban külön sorszámot nem kapott tételek is sorszámmal lettek ellátva, így az 13 tételt tartalmazott.
<br>Az ajánlattételi határidõre, szeptember 3-ra a kérelmezõ valamennyi tételre, a Fresenius Medical Care Mo. Egészségügyi Kft. az 1-5., 8-13. tételre nyújtotta be ajánlatát. Az ajánlatok bontásakor - ahol mindkét ajánlattevõ képviselõje jelen volt - ajánlatkérõ bejelentette, hogy az eredményhirdetés szeptember 24-én lesz.
<br>Kérelmezõ szeptember 16-án jogorvoslati kérelmet terjesztett elõ a Döntõbizottsághoz. Kérte, hogy ajánlatkérõ semmisítse meg ajánlatkérõnek a kérelmezõ eljárásból történõ kizárására vonatkozó döntését abban az esetben, ha az eredményhirdetésen ilyen értelmû döntés kerülne kihirdetésre. Kérte továbbá az eljárást lezáró döntés megsemmisítését és ideiglenes intézkedéssel ajánlatkérõ kötelezését arra, hogy kérelmezõ ajánlatát az elbírálásba vonja be. Az ideiglenes intézkedés iránti kérelmét a jogorvoslati eljárásban tartott tárgyaláson visszavonta.
<br>Elõadta, hogy az ajánlatok felbontását követõen jutott tudomására, hogy az ajánlati felhívás szerint csak pozitív mérlegeredmény esetén alkalmas az ajánlattevõ a szerzõdés teljesítésére.
<br>A jogorvoslati eljárásban október 8-án tartott tárgyaláson elõadta, hogy az ajánlati dokumentáció alapján készítette el az ajánlatát, az ajánlati felhívás tartalmát csak kérelme benyújtását megelõzõ 15 napon belül ismerte meg. A Döntõbizottság felhívására október 13-án írásban úgy nyilatkozott, hogy "a tenderkiírásról, illetve a dokumentáció beszerzésének helyérõl a Közbeszerzési Értesítõbõl szerzett tudomást." Közölte továbbá, hogy a dokumentációt július 25-én vette át ajánlatkérõ megbízottjától.
<br>Állította, hogy az ajánlati felhívás és az ajánlati dokumentáció tartalmának teljes mértékben meg kell egyezni.
<br>Kifogásolta, hogy a dokumentációban foglaltak eltértek egymástól, mert;
<br>- a felhívás a teljesítés idõtartamát határozza meg, a dokumentáció csupán a havi szállítási mennyiségeket közli,
<br>- az ajánlat elbírálási szempontjait illetõen a dokumentáció nem közli a súlyszámokat, csak hivatkozik a felhívásban foglaltakra,
<br>- az alkalmatlanná nyilvánítás szempontjai a dokumentációban nem szerepelnek, sõt annak 10. oldalán a mérlegadatok tetszõlegesen benyújtandó, információs adatként vannak megjelölve,
<br>- a dokumentációban a pénzügyi, gazdasági alkalmasság igazolása céljából benyújtandó dokumentumok nem a felhívással egyezõen lettek felsorolva.
<br>Álláspontja szerint ajánlatkérõ azáltal, hogy a dokumentáció tartalmát a felhívástól eltérõen határozta meg, megsértette a Kbt. 48. § (1) bekezdését, továbbá a Kbt. alapelvi rendelkezéseit is.
<br>Az eredményhirdetést követõen, szeptember 25-én kérelmezõ bejelentette, hogy ajánlatkérõ rá vonatkozóan megállapította az alkalmatlanságot azzal az indokkal, hogy a 2002. évi mérlegbeszámoló szerint gazdálkodása veszteséges volt. Elõadta, hogy a döntés nem jogszerû, mert a dokumentációban nem szerepelt olyan alkalmassági kikötés, hogy az ajánlattevõ mérlege veszteséget nem mutathat. Kérte az alkalmatlanságára vonatkozó döntés megsemmisítését és ideiglenes intézkedésként a szerzõdéskötés megtiltását.
<br>Ajánlatkérõ kérte a jogorvoslati kérelem elutasítását.
<br>Az ajánlati felhívás és az ajánlati dokumentációval kapcsolatos kérelmet illetõen elkésettségre hivatkozott. Elõadta és bizonylattal igazolta, hogy kérelmezõ július 23-án befizette az ajánlati dokumentáció árát, a befizetést követõ napon megbízottja, az S & G Consulting Kft. alkalmazottjától, Nagy Istvántól átvette azt. Így kérelem szeptember 16-án történt elõterjesztéséig az arra nyitva álló 15 napos jogvesztõ határidõ letelt. A dokumentáció június 25-én való átadása tényét nevezett alkalmazott nyilatkozatával tanúsította.
<br>A kérelmezõ alkalmatlanná minõsítését kimondó döntését fenntartotta, hivatkozva az ajánlati felhívás 11. b) pont negyedik bekezdésében foglalt kikötésére.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:
<br>A Kbt. 79. § (7) bekezdése szerint a jogorvoslati kérelmet a jogsértõ (vagy kérelmezõ által jogsértõnek vélt) eseményrõl való tudomásszerzéstõl számított 15 napon belül lehet elõterjeszteni. A határidõ jogvesztõ.
<br>Kérelmezõ az ajánlati dokumentációt 2003. július 25-én vette át. Október 13-i nyilatkozata szerint a dokumentáció beszerzésének helyérõl a Közbeszerzési Értesítõbõl értesült.
<br>A Közbeszerzési Értesítõbõl kérelmezõ úgy értesülhetett a dokumentáció beszerzésének helyérõl, hogy elolvasta az ajánlati felhívást. Kérelmezõ az ajánlati dokumentáció árát július 23-án fizette be ajánlatkérõ megbízottja részére, tehát legkésõbb ezen a napon ismerte az ajánlati felhívás tartalmát, tudomást szerzett/szerezhetett az abban foglalt ajánlattételi feltételekrõl. Az ajánlati dokumentációt július 25-én vette át, ennek tartalmát ez idõponttól ismerhette meg.
<br>Ezzel szemben jogorvoslati kérelmét csak a 15 napos jogvesztõ határidõn túl, szeptember 16-án terjesztette elõ.
<br>A Kbt. 80. § (4) bekezdése elõírja, hogy ha a kérelem nem felel meg a 79. § (7) bekezdése szerinti feltételnek, akkor azt a Döntõbizottság elutasítja.
<br>A Döntõbizottság megállapította, hogy kérelmezõ az ajánlati felhívással és az ajánlati dokumentációval kapcsolatos kérelmét elkésetten terjesztette elõ, ezért azt elutasította.
<br>A Döntõbizottság nem fogadta el kérelmezõ hivatkozását, miszerint csak az ajánlata benyújtását követõen ismerte meg az ajánlati felhívás tartalmát és ekkor szerzett tudomást arról, hogy a felhívás és a dokumentáció tartalma nem azonos.
<br>A következõ tényekbõl és a kérelmezõ ajánlatából megállapítható, hogy kérelmezõ a felhívást is ismerte az ajánlattétel idõszakában.
<br>A felhívás július 23-án jelent meg. Kérelmezõ a dokumentáció árát, 50 ezer Ft + 25% áfa összeget még ezen a napon átutalta a felhívás 5. c) pontjában megjelölt helyre, az S & G Consulting Kft.-nek a K & H Banknál vezetett, a felhívásban megadott számú számlájára.
<br>A dokumentáció 3. oldala tartalmazott egy felolvasólapot, amelyen fel kellett tüntetni - többek között - a teljesítési határidõt. A teljesítési határidõ a felhívás 4. pontja szerint 2003. október 1-jétõl 2004. december 31. volt.
<br>A kérelmezõ ajánlatában, a felzetlapot követõ oldalon lévõ felolvasólapon teljesítési határidõként a felhívás szerinti teljesítési határidõ van megjelölve.
<br>A Döntõbizottság egyébként megjegyzi, hogy az ajánlati felhívás és az ajánlati dokumentáció tartalma eltérhet (csak ellentmondás nem állhat fenn közöttük), sõt a Kbt. 26. § (2) bekezdése második mondatából következõen szükségképpen eltér az ajánlati felhívás tartalmától. Ez a mondat ekként rendelkezik: "Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van." A rendelkezésbõl következik, hogy az ajánlati dokumentáció a szerzõdéses feltételek részletezésére szolgál, ezzel szemben a felhívás az ajánlattétel alapvetõ feltételeit határozza meg.
<br>A 37. § (1) bekezdése értelmében nem is feltétlenül szükséges, hogy az ajánlatkérõ ajánlati dokumentációt készítsen. A 37. § (1) bekezdés így szól: "Ha az ajánlatkérõ a megfelelõ ajánlattételhez szükséges dokumentációt készít, a részletes szerzõdési feltételeket a dokumentáció tartalmazza." A rendelkezés megszövegezése feltételes módban történt, tehát nem zárja ki, hogy ajánlatkérõ eltekintsen az ajánlati dokumentáció készítésétõl. A dokumentáció készítését a törvény ajánlatkérõ döntésére bízza. Amennyiben ajánlatkérõ úgy ítéli meg, hogy a megfelelõ ajánlattételhez szükséges az ajánlattevõk részére az ajánlati dokumentáció rendelkezésre bocsátása, akkor elkészíti azt, ha szerinte az ajánlattételhez nem szükséges a részletes szerzõdéses feltételek ismertetése, akkor nem készít dokumentációt.
<br>Kérelmezõ kifogásolta, hogy ajánlatkérõ alkalmatlannak minõsítette a szerzõdés teljesítésére.
<br>Az ajánlattevõ pénzügyi, gazdasági és mûszaki alkalmassága igazolása szabályait a Kbt. 44. §-a tartalmazza. Az (1) bekezdés a pénzügyi, gazdasági alkalmasság, a (2) bekezdés a mûszaki alkalmasság igazolására elõírható igazolások, nyilatkozatok körét határozza meg.
<br>A 44. § (6) bekezdése elõírja: "Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére."
<br>A (8) bekezdés alapján az "ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról."
<br>Ha tehát az ajánlattevõ nem felel meg a (6) bekezdésében elõírt valamelyik alkalmassági feltételnek, akkor ajánlattevõnek az ajánlattevõ alkalmatlanságát kell megállapítania.
<br>A tárgyi közbeszerzési eljárásban az ajánlati felhívás 11. b) pont negyedik bekezdése szerint alkalmatlan a szerzõdés teljesítésére az ajánlattevõ, ha mérlegeredménye bármelyik évben negatív.
<br>A kérelmezõ ajánlata 49. oldalán csatolt cégkivonat szerint a kérelmezõi cég alapító okiratának kelte 2002. június 21., a cég bejegyzése 2002. szeptember 2-án történt meg. Erre tekintettel kérelmezõ ajánlata a 2002. június 21-tõl 2002. szeptember 2-ig terjedõ elõtársasági idõszakra és a 2002. szeptember 3-tól 2002. december 31-i idõszakra vonatkozó mérleget és eredménykimutatást tartalmazta. Mindkét mérlegeredmény negatív volt.
<br>A Döntõbizottság megállapította, hogy ajánlatkérõ jogszerûen nyilvánította a kérelmezõt alkalmatlannak a szerzõdés teljesítésére, ezért a jogorvoslati kérelmet elutasította.
<br>A Döntõbizottság nem fogadta el kérelmezõ érvelését, miszerint az ajánlati dokumentáció nem tartalmazott olyan elõírást, hogy csak az az ajánlattevõ alkalmas a szerzõdés teljesítésére, amelynek a mérleg szerinti eredménye pozitív.
<br>A fentiekben kifejtettek szerint az ajánlattételi feltételeket az ajánlati felhívás és nem a dokumentáció tartalmazza. Ilyen ajánlattételi feltétel - többek között - az alkalmassá nyilvánításhoz szükséges követelményeknek való megfelelés is. Kérelmezõ a felhívásban meghatározott szóban forgó alkalmassági feltételnek nem felelt meg, így ajánlatkérõ döntése helytálló volt.
<br>A Döntõbizottság a Kbt. 76. § (1) bekezdésében meghatározott jogkörében eljárva a 88. § (1) bekezdés a) pontja szerint rendelkezett.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 15.
<br>
<br>Dr. Csitkei Mária s. k.,	Ruthner Oszkár s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>
<br><br></body></html>