<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8774)
</h2>
<br>1024 Budapest, Margit krt. 85.
<br>Ikt.sz.: D.476/10/2003.
<br>
<br>Tárgy: a City Service Rt. jogorvoslati kérelme a Magyar Távirati Iroda Rt. közbeszerzési eljárása ellen.
<br>
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A dr. Karas Mónika ügyvéd (1055 Budapest, Nyugati tér 8.) által képviselt City Service Létesítménygazdálkodási Rt. (1024 Budapest, Szemlõhegy u. 1., a továbbiakban: kérelmezõ) jogorvoslati kérelmére a Magyar Távirati Iroda Rt. (1016 Budapest, Naphegy tér 8., a továbbiakban: ajánlatkérõ) az "ajánlatkérõ budapesti ingatlanainak takarítási és rovarirtási szolgáltatása" tárgyú közbeszerzési eljárása ellen indult jogorvoslati eljárásban a Döntõbizottság megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (továbbiakban: Kbt.) 44. § (7) bekezdését.
<br>A jogsértés miatt a Döntõbizottság megsemmisíti az ajánlati felhívás 11. a) pont utolsó bekezdését és a 11. b) pont hatodik bekezdését, és 1 000 000 Ft, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.
<br>A kérelmezõ jogorvoslati kérelmét a Döntõbizottság elutasítja.
<br>A jogorvoslati eljárásban felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bíróságnak címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.
<br>
<br>INDOKOLÁS
<br>
<br>Ajánlatkérõ ajánlati felhívást tett közzé a Közbeszerzési Értesítõ szeptember 10-én megjelent számában a rendelkezõ részben megjelölt beszerzés céljából. A takarítási szolgáltatást ajánlatkérõ hat irodaházában, összesen 44 651 m2 területen kell elvégezni határozatlan idõre kötött szerzõdés alapján.
<br>Ajánlatkérõ az ajánlattevõ pénzügyi, gazdasági és mûszaki alkalmassága igazolására - többek között - elõírta:
<br>- az elõzõ 2 évre vonatkozó mérleg (egyszerûsített mérleg, beszámoló vagy konszolidált mérleg) csatolását,
<br>- nyilatkozatot arról, hogy az ajánlattevõ rendelkezik legalább 250 fõ saját alkalmazású takarítószemélyzettel,
<br>- "referenciával alátámasztott, legalább kétéves államháztartási vagy bankterületen szerzett tapasztalat és mûködõ biztonsági takarítási rendszer megléte",
<br>- "az alkalmazottak létszáma legalább 250 fõ, akiknek minimum 75%-a államháztartási vagy banki rendszerben végezze takarítási tevékenységét."
<br>A felhívás 11. b) pontjában kikötötte, hogy a szerzõdés teljesítésére alkalmatlannak minõsíti az ajánlattevõt, ha;
<br>- az elõzõ 2 év mérlege bármelyike szerint a fogyóeszközei értéke kisebb, mint a rövid lejáratú kötelezettségei összege,
<br>- nem rendelkezik 250 fõ saját dolgozóval,
<br>- az utolsó 2 év referenciái között nem szerepel legalább 1 államigazgatási ügyfél, ahol minimálisan 1 évig szolgáltattak a megbízó számára megfelelõ színvonalon.
<br>Az ajánlati dokumentáció részét képezõ szerzõdéstervezetben a következõ kitételek szerepeltek:
<br>
<br>2.1.1. pont második bekezdés: "Vállalkozó köteles munkába állása elõtt, illetve személycsere esetén a munkavállalók és a helyi vezetõ erkölcsi bizonyítványát a megrendelõ képviselõjének leadni, a személyzetet a megrendelõnek bemutatni."
<br>
<br>2.1.3. pont "A vállalkozó és alkalmazottai kötelesek megõrizni és titokként kezelni a megrendelõnél folytatott tevékenységük során a tudomásukra jutott információkat, továbbá tudomásul veszi, hogy az adatkezelésre és adatvédelemre vonatkozó szabályok rá és alkalmazottaira is vonatkoznak."
<br>
<br>2.1.5. pont: "Megrendelõ követelheti a vállalkozótól, hogy dolgozóját a munkaterületrõl vonja ki nem megfelelõ munkája, vagy kifogásolható magatartása miatt és biztosítsa a továbbiakban ugyanazon munkavégzési helyen más dolgozó folyamatos munkavégzését."
<br>Kérelmezõ szeptember 22-én jogorvoslati kérelmet terjesztett elõ, melyben sérelmezte egyes alkalmassági feltételek meghatározását, álláspontja szerint ajánlatkérõ indokolatlanul leszûkítette az ajánlattevõk körét.
<br>Kifogásolta, hogy az elõzõ 2 év mérlegei alapján fogyóeszközértékének magasabbnak kell lennie a kötelezettségek értékénél. Elõadta, hogy a gazdasági társaság maga határozza meg gazdálkodási politikáját, a mérleg egyébként is egy adott idõpontra nézve rögzíti a gazdálkodás adatait.
<br>Kifogásolta a min. 250 fõs saját alkalmazotti létszám elõírását, szerinte egy tevékenység ellátása minõségének várható megítélésében a saját létszámkeretnek nincs jelentõsége. Becsatolt egy számítási anyagot, miszerint az általa alkalmazott ISSA normarendszerben a 44 651 m2 terület takarítása 41 fõvel biztonságosan ellátható.
<br>Ajánlatkérõ kérte a jogorvoslati kérelem elutasítását.
<br>Elõadta, hogy a folyamatos munkavégzés biztosítékának tekinti, hogy a szolgáltatást végzõnek ne legyenek finanszírozási problémái, gazdálkodása kiegyensúlyozott legyen. Ha egy cég késleltetve fizeti ki a szállítóit - azaz a kötelezettségei meghaladják a forgóeszközei értékét -, akkor fennáll a veszélye annak, hogy valamelyik beszállítója felszámolási eljárást indít ellene.
<br>A saját alkalmazotti létszám kikötésére nézve elõadta, hogy ajánlatkérõ nemzetbiztonsági szempontból kiemelt objektum, ezért csak olyan vállalkozással végeztetheti a munkát, amelyik az ebbõl eredõ követelményeknek alkalmazottait illetõen is megfelel. Ezt úgy látja biztosítottnak, hogy az eddig államháztartási vagy banki területen munkát végzõ cégek közül kerülhessen ki a nyertes ajánlattevõ.
<br>Utalt arra, hogy a szerzõdéses feltételekbõl is megállapíthatóan fokozott súlyt helyezett a munkavégzõk személyére (titokvédelmi szabályok, erkölcsi bizonyítvány, lecserélhetõség), elvárásának csak a munkát végzõ személyek folyamatos foglalkoztatása mellett lehet eleget tenni.
<br>Az alkalmazotti létszám 250 fõben való meghatározását azzal indokolta, hogy az ajánlattevõk nem kizárólag nála fognak munkát végezni, emellett számolni kell a betegségek, vagy egyéb okból kiesõk pótlásával is. Egy fõnek 180 m2-nyi területet kell takarítania, ennek megfelelõ minõségben való elvégzéséhez feltételül szükséges az általa elõírt 250 fõs létszám.
<br>A Döntõbizottság a felek írásbeli és a tárgyaláson szóban elõadott észrevételei, nyilatkozatai, az ajánlati felhívás és az ajánlati dokumentáció adatai alapján a következõket állapította meg:
<br>Az ajánlattevõ pénzügyi, gazdasági és mûszaki alkalmassága igazolására elõírható igazolások, nyilatkozatok körét a Kbt. 44. § (1) és (2) bekezdései határozzák meg. A pénzügyi alkalmasság a 44. § (1) bekezdés b) pontja szerint az ajánlattevõ mérlegének benyújtásával igazolható. A d) pont szerint a pénzügyi és gazdasági alkalmasság igazolható az ajánlattevõ fizetõképességének megállapítására alkalmas egyéb dokumentummal, nyilatkozattal is.
<br>Ezen lehetséges igazolási módok közül ajánlatkérõ bármit elõírhat, kikötéseinek csak a 44. § (7) bekezdése szab határt, miszerint az adatok, tények kérését a közbeszerzés tárgyára kell korlátozni, a beszerzés becsült értékére is figyelemmel a szerzõdés teljesítéséhez ténylegesen szükséges mérték alapulvételével.
<br>Ajánlatkérõ a pénzügyi és gazdasági alkalmasság igazolására - többek között - a 44. § (1) bekezdés b) pontja szerinti módot választotta, azaz vizsgálni kívánta az ajánlattevõ elõzõ kétévi mérlegét, valamint a mérlegadatok tükrében az ajánlattevõ fizetõképességét; mégpedig két mérlegadat, a forgóeszközök értéke és a rövid lejáratú kötelezettségek összege összevetésével. A két adat összevetésébõl keletkezett adatból a fizetõképesség helyzetére nézve vont le következtetést és kimondta, hogy ha a forgóeszközök értéke alacsonyabb a rövid lejáratú kötelezettségek összegénél, akkor az ajánlattevõ fizetõképessége nem stabil, és ezért az ajánlattevõ alkalmatlan a szerzõdés teljesítésére.
<br>Megállapítható tehát, hogy ajánlatkérõ a Kbt.-ben elõírt módon kérte a pénzügyi és gazdasági alkalmasság igazolására csatolandó dokumentumok körét. A dokumentumokból levonható következtetése is helyes annak ellenére, hogy a fizetõképesség stabilitásának megítélésére az általa választott mérõszám csak egy a sok közül.
<br>A Döntõbizottság egyetért ajánlatkérõvel abban is, hogy ha az ajánlattevõ fizetési kötelezettségei meghaladják a kötelezettségek teljesítésének fedezetét képezõ forgóeszközök értékét, akkor az ajánlattevõ fizetõképessége legalábbis veszélyeztetett helyzetben lehet. Ez az állapot ugyanis tartósan nem tartható fenn, elõbb-utóbb bekövetkezhet az a helyzet, hogy ajánlattevõ a lejárt fizetési kötelezettségeinek sem tud eleget tenni, és ezért ellene felszámolási eljárást indít a hitelezõ.
<br>Ajánlatkérõ a határozatlan idejû, tehát tartósra tervezett jogviszonyban indokoltan várja el az ajánlattevõtõl, hogy pénzügyi-gazdasági mutatói között ne legyenek az ajánlattevõ fizetõképességét veszélyeztetõ adatok és ez által jogviszonyuk valóban tartós lehessen.
<br>A Döntõbizottság megállapította, hogy ajánlatkérõ helytállóan határozta meg alkalmassági kritériumként, hogy az ajánlattevõ forgóeszközei értéke magasabb legyen a rövid lejáratú kötelezettségei összegénél. Ezért a Döntõbizottság a jogorvoslati kérelmet ebben a részében megalapozatlanság címén elutasította.
<br>Az ajánlattevõ mûszaki alkalmassága a Kbt. 44. § (2) bekezdés a)-g) pontjában meghatározott adatok, tények kérésével igazolható.
<br>A b) pont szerint szerinti igazolási mód az ajánlattevõ mûszaki-technikai felszereltségének leírása.
<br>A beszerzés jellegére tekintettel a munkaerõ az ajánlattevõ mûszaki felszereltsége körébe tartozik, alapvetõen ez szükséges ahhoz, hogy a beszerzés tárgya szerinti szolgáltatás ellátható legyen.
<br>Megállapítható tehát, hogy ajánlatkérõ a Kbt. szerinti igazolási módot választotta, amikor meghatározta a munkavégzéshez szükséges létszámot.
<br>A meghatározás mértékét és jellegét illetõen a Döntõbizottság osztja ajánlatkérõ álláspontját.
<br>A 8 órás munkaidõ alatt 180 m2 takarításához feltétlenül szükséges egy fõ takarító, figyelembe véve azt is, hogy a betegség, szabadságok stb. miatt kiesõ munkaerõ helyett is el kell végezni a munkának az adott takarító személyzetre esõ részét. Figyelembe kell venni azt a tényt is, hogy az ajánlattevõ nemcsak az ajánlatkérõnél, hanem más megrendelõnél is fog munkát végeztetni a takarító személyzettel.
<br>A létszám meghatározás tehát nem túlzott mértékû, az a munka biztonságos, megfelelõ minõségben való elvégzése garanciájának tekinthetõ.
<br>A saját alkalmazottal való takarítás is a munkavégzés biztonságával függ össze.
<br>A vállalkozó csak a vele munkaviszonyban álló, ennél fogva részére tartósan, folyamatosan munkát végzõ alkalmazottai munkájáról, erkölcsi magatartásáról rendelkezik megfelelõ ismeretekkel, a munka végzésébe esetenként bevonandó személyek megismerésére nem képes.
<br>Az ajánlatkérõ által a szerzõdéstervezetben a munkavégzõkkel szemben támasztott, fent ismertetetett követelmények teljesítésére ajánlattevõ csak a vele munkaviszonyban álló személyek esetén tud garanciát vállalni, számára jobbára ismeretlen, a munkavégzésbe esetenként bekapcsolódó személyekre nézve nem.
<br>A Döntõbizottság megállapította, hogy ajánlatkérõnek a 250 fõ saját alkalmazott meglétére vonatkozó kikötése nem volt jogellenes, ezért a jogorvoslati kérelmet elutasította.
<br>A Döntõbizottság nem fogadta el kérelmezõ álláspontja helytállóságának bizonyítékaként az október 16-án kelt levél mellékleteként csatolt kimutatást. A kimutatás - referencialista - szerint kérelmezõ 1999-ben, 2001-ben és 2003-ban kötött szerzõdések alapján végez jelenleg összesen 178 500 m2-en takarítási tevékenységet, a levélben állítja, hogy 41 fõ munkavállalóval. A takarítást ténylegesen végzõ személyek száma és a takarítási szolgáltatás minõsége azonban a kimutatásból nem állapítható meg.
<br>A Döntõbizottság a jogorvoslati eljárásban hivatalból vizsgálta, hogy helytálló volt-e az ajánlati felhívás 11. b) pont hatodik bekezdésében szereplõ alkalmassági kritérium, miszerint a referenciák között legalább 1 államigazgatási ügyfélnek kell szerepelnie, valamint ehhez képest a felhívás 11. a) pont utolsó bekezdésének szövege, miszerint "az alkalmazottak létszáma legalább 250 fõ, akiknek minimum 75%-a államháztartási vagy banki rendszerben végezze takarítási tevékenységét."
<br>A Kbt. 44. § (7) bekezdése szerint az ajánlatkérõnek a mûszaki alkalmasság igazolására szolgáló adatok és tények kérését a közbeszerzés tárgyára kell korlátoznia.
<br>A jogorvoslati eljárás tárgyát képezõ közbeszerzés tárgya: takarítási szolgáltatás. A mûszaki alkalmasság igazolására kért referenciát tehát a takarítási szolgáltatás jellegébõl kiindulva kell meghatározni.
<br>A takarítási szolgáltatás, az ennek részét képezõ munkafolyamatok azonosak, függetlenül attól, hogy azt a szolgáltató milyen szervezet részére végzi, azaz a szolgáltatás módja nem a megrendelõ tevékenységi körének jellegétõl függ.
<br>Ajánlatkérõ viszont nem a beszerzés tárgya, hanem a beszerzõ tevékenységi köre jellege alapján kérte a referenciák megadását.
<br>Ajánlatkérõ azzal indokolta az államigazgatási szervtõl származó referenciát, hogy nála szigorúan titkos, nemzetbiztonsági szempontból kiemelten fontos adatok jelennek meg, így csak olyan ajánlattevõ alkalmas a szolgáltatás ellátására, amelyik korábban szintén ilyen adatokkal dolgozó szervezetnél végzett munkát, alkalmazottai "hozzászoktak" az ilyen adatok titokban tartásához.
<br>Ajánlatkérõ érvelése nem helytálló.
<br>Bármilyen szervezet, még egy kisvállalkozás tevékenysége során is vannak olyan adatok, amelyeknek a titkos kezeléséhez gazdasági érdeke fûzõdik. A nyertessé minõsített ajánlattevõnek ez esetben is gondoskodni kell a takarítást végzõ személyek felé a titoktartási kötelezettség betartásáról. Ajánlatkérõ a jogalanyok egyenjogúsága alkotmányi alapelvnél fogva nem hivatkozhat "különösen fontos" érdekeire, minden egyes jogalanynak azonos értékû az üzleti titokhoz fûzõdõ érdeke.
<br>Ajánlatkérõ tehát a mûszaki alkalmasság igazolása körében nem helytállóan tett különbséget a referenciahelyek között.
<br>Ajánlatkérõ a szerzõdéstervezetben garanciákat épített be a takarítást végzõk erkölcsi magatartását, titoktartási kötelezettségét, megfelelõ minõségben való munkavégzését illetõen.
<br>A Döntõbizottság álláspontja szerint az ajánlattévõ részérõl való ezen kötelezettségvállalások és az, hogy az ajánlattevõ a munkát elsõdlegesen saját alkalmazottaival köteles végeztetni, a titoktartást illetõen megfelelõ biztosítékot jelentenek ajánlatkérõ számára, így indokolatlan is a felhívásnak a referenciákkal kapcsolatos szóban forgó kikötése.
<br>A Döntõbizottság megállapította, hogy ajánlatkérõnek az államigazgatási ügyfélnél szerzett referenciára vonatkozó kikötése nem helytálló, ezáltal ajánlatkérõ megsértette a Kbt. 44. § (7) bekezdését.
<br>A jogsértés miatt a Döntõbizottság az ajánlati felhívás 11. b) pontja hatodik bekezdését megsemmisítette.
<br>Ajánlatkérõ a mûszaki alkalmasság igazolására kért adatok között, a felhívás 11. a) pont utolsó bekezdésében olyan megfogalmazást használt, ami tartalmilag alkalmassági feltételként értelmezhetõ.
<br>A felhívásra e megfogalmazás folytán nem tud ajánlatot benyújtani egy olyan, a fentiek értelmében egyébként alkalmas ajánlattevõ, amelynek alkalmazásában álló min. 250 fõnek a 75%-a nem végzett államháztartási vagy banki szervezetnél takarítási szolgáltatást.
<br>A Döntõbizottság megállapította, hogy a felhívás 11. a) pont utolsó bekezdésében foglalt alkalmassági kritériumnak minõsülõ meghatározással ajánlatkérõ - a 11. b) pont hatodik bekezdésében elõírtakra vonatkozóan rögzített indokok alapján - megsértette a Kbt. 44. § (7) bekezdését.
<br>Ezért a Döntõbizottság megsemmisítette az ajánlati felhívás 11. a) pont utolsó bekezdését.
<br>A megsemmisítés oka továbbá az is, hogy a referenciákkal kapcsolatos ajánlattételi feltétel, valamint az ajánlatok elbírálása egyértelmû legyen.
<br>A Döntõbizottság a Kbt. 76. § (1) bekezdésében meghatározott jogkörében eljárva a 88. § (1) bekezdés a), c), d) és f) pontja szerint rendelkezett.
<br>A Döntõbizottság 1 000 000 Ft bírságot szabott ki ajánlatkérõ terhére.
<br>A Kbt. 88. § (1) bekezdés f) pontja alapján jogsértés megállapítása esetén a bírság kiszabása kötelezõ. A (4) bekezdés szerint a bírság mértéke minimum 1 000 000 Ft, maximum a közbeszerzés értékének 30%-a.
<br>A Döntõbizottság a bírság mértéke megállapításánál tekintetbe vette, hogy a jogsértés a jogsértõ kitételek megsemmisítése által orvoslást nyer.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 20.
<br>
<br>Dr. Csitkei Mária s. k.,	Dr. Tukacs László s. k.,
<br>közbeszerzési biztos	közbeszerzési biztos
<br>
<br>Székelyné Bihari Mária s. k.,
<br>közbeszerzési biztos
<br>
<br>A határozatot a bíróság elõtt keresettel támadták.
<br>
<br>
<br><br></body></html>