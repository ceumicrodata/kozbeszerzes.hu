<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (8698)
</h2>
<br>1024 Budapest, Margit krt. 85.
<br>Ikt.sz: D.465/6/2003.
<br>
<br>Tárgy: a Malév Air Tours Kft. jogorvoslati kérelme a Magyar Állami Operaház közbeszerzési eljárása ellen.
<br>A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi
<br>
<br>HATÁROZAT-ot:
<br>
<br>A Malév Air Tours Kft. (1051. Budapest, Október 6. u. 19. II. em. 2., a továbbiakban: kérelmezõ, képviseli: dr. Hargitai László ügyvéd 1114 Budapest, Bartók B. út 15/B., I/5.) jogorvoslati kérelmét, melyet a Magyar Állami Operaház (1061 Budapest, Andrássy út 22., a továbbiakban: ajánlatkérõ, képviseli: dr. Fõzõ Virág jogtanácsos) "A Magyar Állami Operaház hivatalos útjainak lebonyolításához és vendégmûvészek utaztatásához repülõjegy biztosítása szerzõdéskötéstõl számított határozatlan idõtartamra" tárgyú közbeszerzési eljárása ellen nyújtott be, a Döntõbizottság elutasítja.
<br>A jogorvoslati eljárás során felmerült költségeiket a felek maguk viselik.
<br>A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.
<br>
<br>INDOKOLÁS
<br>
<br>A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:
<br>Ajánlatkérõ a Közbeszerzési Értesítõ 2003. július 9-i, 28. számában tette közzé ajánlati felhívását nyílt eljárás megindítására. A felhívása 3. a) pontjában határozta meg pontosan a beszerzés tárgyát és mennyiségét akként, hogy a szerzõdéskötéstõl számított határozatlan idõtartamra kéri az utazáshoz repülõjegy biztosítását, a szerzõdés megkötésének évében összesen 170 fõ részére &plusmn;30% eltérési lehetõséggel.
<br>Ajánlatkérõ rész-, illetõleg többváltozatú ajánlattétel lehetõségét biztosította. Ajánlatkérõ felhívása 11. pontjában határozta meg a pénzügyi, gazdasági és mûszaki alkalmasság igazolásával szemben támasztott követelményeit. Ajánlatkérõ felhívása 13. a) pontjában közölte, hogy az ajánlatokat az összességében legelõnyösebb ajánlat szempontja alapján bírálja el. Felhívása 13. b) pontjában meghatározta a részszempontokat, súlyszámokat, az értékelési ponthatárt és az értékelés módszerét.
<br>Ajánlatkérõ értékelési részszempontként határozta meg többek között: "ártartás mértéke (az elõzõ évhez viszonyítva, százalékban)," "ártartás határideje (... nap)".
<br>Ajánlatkérõ felhívása 16. pontja harmadik francia bekezdésében elõírta, hogy az ajánlattevõk csatolják a 30 napnál nem régebbi cégkivonatukat és aláírási címpéldányukat eredeti, vagy hitelesített másolatban.
<br>A felhívás 16. pont nyolcadik francia bekezdésében rendelkezett arról, hogy érvénytelen az ajánlat: "amennyiben biztosítás szolgáltatása nem tartozik az ajánlattevõ tevékenységi körébe".
<br>Ajánlatkérõ tájékoztatta arról a feleket, hogy a hiánypótlás lehetõségét a Kbt. szabályai szerint biztosítja.
<br>Ajánlatkérõ dokumentációt is összeállított, ebben határozta meg az ajánlatok benyújtásával szemben támasztott formai és tartalmi követelményeit
<br>Ajánlatkérõ elõírta, hogy az ajánlatok oldalait "elválaszthatatlan módon össze kell fûzni, vagy nyomdai úton be kell kötni (kézzel, csak látható roncsolással lehessen szétválasztani) és folyamatos oldalszámozással kell ellátni." Ajánlatkérõ elõírta a dokumentáció 2. pontja alatt az ajánlat tartalmi követelményeként, hogy csatolják az ajánlati dokumentációban elõírt igazolásokat és nyilatkozatokat, "a mellékletben szereplõ adatlapok, iratminták kitöltése és csatolása kötelezõ". Ugyanezen pont alatt rendelkezett ajánlatkérõ az ajánlatok összeállításáról és kötelezõ tartalmáról, mely közé sorolta az "Információs adatlap"-ot is.
<br>A dokumentáció 4.2. pont alatt tartalmazza az "Információs adatlap"-ot. Ebben kérte ajánlatkérõ a cég fõ tevékenységi körének (cégbírósági bejegyzés, TEÁOR szerint), továbbá a jelen ajánlatadáshoz kapcsolódó tevékenységi körének (cégbírósági bejegyzés, TEÁOR szerint) megnevezését, közlését.
<br>A dokumentáció 4.3. pontjában kérte ajánlatkérõ a cégvezetõ nyilatkozatát alapvetõen a Kbt. 46. §-ában foglaltakról. A nyilatkozat 4. pontja magában foglalta azt is, hogy az ajánlattevõ "jogosult (a cég tevékenységi köreinek meghatározása alapján) a teljesítésre."
<br>Az ajánlati dokumentáció 4.7. szakmai melléklete tartalmazta az ajánlat készítéséhez ajánlatkérõ konkrét elõírásait, külön pontokba szedve. A 2.1.4. pont alatt: "áremelés mértéke az elõzõ évhez viszonyítva: ...%". Továbbá 2.1.5. pont alatt "az ajánlati ár fenntartásának határideje: ..."
<br>Az ajánlattételi határidõre 2003. augusztus 19-re ajánlatot nyújtott be az Air-Port Travel Kft. és a kérelmezõ.
<br>A kérelmezõ ajánlatát spirálos fûzéssel nyújtotta be.
<br>A kérelmezõ ajánlata 6. oldalán az alábbiak szerint nyilatkozott az áremelés mértékérõl az elõzõ évhez viszonyítva: "0%, az infláció, valamint az esetleges légitársasági árváltozások figyelembevételével". Az ajánlati ár fenntartásának határideje vonatkozásában pedig az alábbi vállalást tette: "365 nap, az ajánlat leadásakor érvényes díjtételek légitársasági árváltozás esetén módosulhatnak."
<br>A kérelmezõ ajánlata információs adatlapján közölte, hogy a cég fõ tevékenységi köre: 6330'03 utazásszervezés és ugyanezt jelölte meg az ajánlatadáshoz kapcsolódó tevékenységi körként is.
<br>A kérelmezõ ajánlatában csatolta a 2003. augusztus 13-án kelt cégkivonata hiteles másolatát. A cégkivonat 9. pontja tartalmazza a cég tevékenységi köreit, fõtevékenységként 6330'03 TEÁOR szám alatt utazásszervezés került bejegyzésre. A bejegyzett tevékenységi körök biztosítással kapcsolatos tevékenységet nem tartalmaznak.
<br>A cégbíróság rögzítette a cégkivonatban, hogy el nem bírált módosítás nincs folyamatban.
<br>A kérelmezõ ajánlata 30. oldalán nyilatkozatot csatolt arra vonatkozóan, hogy a kérelmezõ biztosításközvetítõi szerzõdés alapján alügynökként nyújtja a biztosítási szolgáltatásokat.
<br>Az Air-Port Travel Kft. ajánlatában a kérelmezõvel azonosan tüntette fel a cég fõtevékenységi körét. Az ajánlatadáshoz kapcsolódó tevékenységi körként az alábbit jelölte meg: 67.20'03 Biztosítást, nyugdíjalapot kiegészítõ tevékenység. Az ajánlatába becsatolt cégkivonat tartalmazza mind a két tevékenységi kört.
<br>Az Air-Port Travel Kft. ajánlatában konkrét %-os mérték megadása mellett tett vállalást az áremelés mértékére az elõzõ évhez viszonyítva és konkrét napokban meghatározott idõtartam megjelölése mellett adta meg vállalását az ajánlati ár fenntartására.
<br>Ajánlatkérõ 2003. szeptember 3-án hirdette ki az eljárást lezáró döntését. Az eljárás nyertese az Air-Port Travel Kft. lett.
<br>A kérelmezõ ajánlatát érvénytelenné nyilvánította a Kbt. 52. § (2) bekezdés d) pontja alapján. Az érvénytelenné nyilvánítást az alábbi három okkal indokolta:
<br>a) A kérelmezõ ajánlata "nem volt elválaszthatatlan módon összefûzve, illetve bekötve". Ezzel kapcsolatban az ajánlati dokumentációnak az ajánlat elválaszthatatlan módon való összefûzését elõíró részére hivatkozott.
<br>b) A kérelmezõ ajánlatához csatolt hiteles cégkivonat szerint nem jogosult a 6720'03 TEÁOR jelzésû "biztosítás, nyugdíjalapot kiegészítõ tevékenység" folytatására. Idézte ajánlati felhívása 16. pontja nyolcadik bekezdésének elbírását.
<br>c) Az ajánlatban "az áremelés mértékére az elõzõ évhez viszonyítva" és "az ajánlati ár fenntartásának határidejére" ellentmondásos, egyértelmûen nem értelmezhetõ, ezért egzakt módon nem értékelhetõ adatokat közölt.
<br>Ajánlatkérõ közölte azt is az érvénytelenné nyilvánítást indokló okiratában, hogy az általa megállapított fenti hiányosságok részben hiánypótlás útján orvosolhatóak lennének, de mivel az érvénytelenség ezzel sem lenne kiküszöbölhetõ, ajánlatkérõ hiánypótlást nem alkalmazott.
<br>Ajánlatkérõ tájékoztatta a kérelmezõt arról, hogy az ajánlata érvénytelen, és ezért az eljárás további szakaszában nem vehet részt.
<br>A kérelmezõ 2003. szeptember 16-án nyújtotta be a jogorvoslati kérelmét, melyben kérte a jogsértés megállapítását, ajánlatkérõ érvénytelenné nyilvánító és eljárást lezáró döntésének a megsemmisítését, továbbá ideiglenes intézkedésként a szerzõdéskötés megtiltását.
<br>A kérelmezõ álláspontja szerint ajánlatkérõ jogsértõen nyilvánította érvénytelenné az ajánlatát. Ajánlatkérõ felhívása 16. pontjának nyolcadik bekezdésében meghatározott érvénytelenségi okot kiterjesztõen értelmezte utólag. Ajánlatkérõ sem a felhívásában, sem a dokumentációjában nem írta elõ konkrét TEÁOR-szám megjelölését a tevékenységi körre, illetve ajánlatkérõ elõírásai nem értelmezhetõk akként, hogy az érvényes ajánlattételhez szükséges a tevékenységi körnek a cégkivonatban történõ feltüntetése. Ajánlatkérõ elõírása a tevékenységi kör tartalmára másként is értelmezhetõ. A kérelmezõ megítélése szerint elegendõ, ha a tevékenységet végzi. E körben annak alátámasztására, hogy a cég által ténylegesen végzett tevékenység és a cégnyilvántartásba bejegyzett adat nem feltétlenül esik egybe, hivatkozott a cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény 12. § (1) bekezdésére, a 15. § (1) bekezdésére. Megítélése szerint a cégnév használata is kifejezi a cég által végzett tényleges tevékenységet.
<br>Kérelmezõ álláspontja szerint az ajánlatába becsatolt okirattal igazolta, hogy jogszerûen gyakorolja, mint alügynök a biztosításközvetítõi tevékenységet. Ezzel kapcsolatban utalt a biztosításokról szóló 1995. évi XCVI. törvény 31. §-ának, a 3. § 36. pontjának, 5. §-ának rendelkezéseire.
<br>Kifejtette, hogy álláspontja szerint e törvényi rendelkezések értelmében a biztosítási tevékenység végzésének melyek a jogszabályi feltételei, illetõleg milyen szabályozás vonatkozik az alügynökként történõ biztosítás közvetítõi tevékenységre.
<br>A kérelmezõ jogorvoslati kérelmét - a 2003. szeptember 25-i írásbeli beadványában - kiegészítette. Az ajánlatkérõ által megállapított harmadik érvénytelenségi okkal kapcsolatban elõadta, hogy ajánlatkérõ azt jelölte meg az írásbeli indokolásában, hogy nem egyértelmû vállalást tett az áremelés mértékére és az ajánlati ár fenntartásának határidejére. Megítélése szerint ez nem nyújt alapot ajánlata érvénytelenné nyilvánítására.
<br>Az ajánlatkérõnek a Kbt. 57. § (1) bekezdése alapján felvilágosításkéréssel kellett volna tisztáznia ajánlata tartalmát. Ugyan nem követett el jogsértést ajánlatkérõ azzal, hogy nem kért felvilágosítást, de ennek hiányában nem hivatkozhat arra, hogy nem egyértelmû az ajánlatukban tett valamely kijelentés vállalása.
<br>A kérelmezõ ajánlata e részének megtételét azzal indokolta, hogy a kérelmezõ mint közvetítõ ajánlata azt fejezi ki, hogy saját árrése vonatkozásában nem emel árat, itt 0% a mérték, ugyanakkor az inflációt és a légitársaságok esetleges áremeléseit továbbhárítja. Amennyiben ajánlatkérõ felhívja, e magyarázatával kiküszöbölhetõ lett volna az ellentmondásosságra való hivatkozása.
<br>A kérelmezõ álláspontja szerint benyújtott ajánlata megfelel az ajánlatkérõ által támasztott formai követelményeknek is. Ajánlatkérõ ugyan a dokumentációjában %-os mértékben kérte az árváltozás mértékének a közlését, de mivel nem zárta ki az eltérés lehetõségét, ezért nem alkalmazhat amiatt érvénytelenné nyilvánítást, hogy a mérték megadása mellett további feltételekkel együtt határozta meg az árváltozás mértékére tett ajánlatát.
<br>A kérelmezõ a 2003. október 6-i tárgyalási nyilatkozatában azt elismerte tényként, hogy ajánlata nem elválaszthatatlan módon került összefûzésre, roncsolásmentesen bontható. Így nem felel meg ajánlatkérõ dokumentációban tett elõírásának. Ugyanakkor álláspontja szerint ajánlatkérõ jogsértést követett el azzal, hogy nem hívta fel e körben hiánypótlásra. Megítélése szerint az összefûzés formai hiányosságnak minõsül, erre tekintettel pótolható hiány.
<br>Ajánlatkérõ kérte a jogorvoslati kérelem elutasítását.
<br>Ajánlatkérõ nem vitatta, hogy valóban az ajánlat nem az elõírásoknak megfelelõ összefûzése mint hiányosság miatt - mivel az pótolható hiánynak minõsül - hiánypótlási eljárást kellett volna lefolytatnia. A hiánypótlás mellõzését azzal indokolta, hogy a kérelmezõ ajánlata más okból is érvénytelennek minõsül.
<br>Ajánlatkérõ álláspontja szerint egyértelmûen megállapítható a kérelmezõ ajánlata érvénytelensége amiatt, hogy az ajánlatában becsatolt cégkivonat nem tartalmazza a 6720'03 TEÁOR jelzésû "biztosítást, nyugdíjalapot kiegészítõ tevékenység" tevékenységi kör megjelölést. A felhívása 16. pontjának nyolcadik bekezdésében és a dokumentációja több pontjában egyértelmûen akként rendelkezett, hogy a cégkivonatban kell szerepelnie a tevékenységi körnek. Ajánlatkérõ célja az volt, hogy olyan ajánlattevõvel kössön szerzõdést, aki jogosult a tevékenységi köre alapján a biztosítási tevékenység végzésére.
<br>Ajánlatkérõ is részletesen nyilatkozott a cégeljárásról, illetve a biztosításról szóló jogszabályi rendelkezésekre, álláspontja alátámasztására.
<br>Ajánlatkérõ elõadta, hogy arra tekintettel határozta meg harmadik érvénytelenségi okként a kérelmezõnek az árváltozás mértékére és az ártartás határidejére vonatkozó vállalásait, mert azokat nem tudta elfogadni. Ajánlatkérõ konkrét mértékre kért ajánlatot, ehhez viszonyítottan a kérelmezõ megfogalmazásából nem állapítható meg konkrét mérték, önmagában az inflációra és a légitársasági árváltozásokra hivatkozás ezt nem alapozza meg. Erre tekintettel fogalmazott úgy az érvénytelenné nyilvánítás indokolásában, hogy a kérelmezõ vállalása nem egyértelmû.
<br>Ajánlatkérõ bejelentette, hogy az eljárás nyertesével az eljárást lezáró szerzõdést megkötötte.
<br>A Döntõbizottság megállapította, hogy a kérelmezõ jogorvoslati kérelme nem alapos. Az ajánlatkérõ által megjelölt három érvénytelenségi ok közül az elsõ kettõ az alábbi indokokra tekintettel fennáll.
<br>A Kbt. 52. § (2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek.
<br>Ajánlatkérõ a dokumentáció fentiekben idézett részében elõírta, hogy az ajánlatokat elválaszthatatlan módon össze kell fûzni, vagy nyomdai úton be kell kötni akként, hogy kézzel csak látható roncsolással lehessen szétválasztani.
<br>A Döntõbizottság a kérelmezõ ajánlata összefûzésének vizsgálata és a kérelmezõ ténybeli elismerõ nyilatkozata alapján megállapította, hogy a kérelmezõ által benyújtott ajánlat nem felel meg a dokumentáció elõírásának, roncsolásmentesen bontható a spirálos fûzés. Erre tekintettel a benyújtott ajánlat érvénytelen, a Kbt. 52. § (2) bekezdés d) pontja alapján.
<br>A Döntõbizottság álláspontja szerint nem alapos a kérelmezõnek ezen érvénytelenségi okkal kapcsolatban a hiánypótlásra való hivatkozása. Ajánlatkérõ a felhívásában akként rendelkezett, hogy biztosítja a hiánypótlás lehetõségét a Kbt. szabályai szerint.
<br>A Kbt. 43. § (4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.
<br>E Kbt.-szakasz szerint egyrészt a Kbt. 44. és 46. § körébe tartozó igazolások, nyilatkozatok utólagos csatolására, formai hiányosságok pótlására kerülhet sor. Másrészt az ajánlattal kapcsolatos formai hiányosságok pótlására.
<br>Az egyértelmûen megállapítható, hogy az ajánlat összefûzése nem tartozik a Kbt. 44-46. §-a körébe. A formai hiányosságok vonatkozásában a Kbt. utaló jelleggel megjelöli a nem megfelelõ aláírást, illetve példányszámot.
<br>A hiánypótlás fenti szabályozásából megállapítható, hogy a hiánypótlásra nem az ajánlatok benyújtásakor kerül sor, hanem az ajánlatok átvételét, majd vizsgálatát követõen állapítja meg az ajánlatkérõ a hiányokat és hívja fel ajánlattevõket annak pótlására. A Döntõbizottság megítélése szerint nem fogadható el, hogy az ajánlat nem megfelelõ összefûzése esetén nem egybõl kerül kiküszöbölésre a nem megfelelõ összefûzés, hanem csak késõbb. Az ajánlatok megfelelõ összefûzésének ugyanis az ajánlatok benyújtásakor kell fennállnia. Az összefûzés ugyanis olyan kötelezettség, amelyet az ajánlat beadásakor kell teljesíteni, mert ez biztosítja csak az ajánlat egységének védelmét, annak a célnak a megvalósulását, hogy utólag se ajánlatkérõ, se ajánlattevõ részérõl ne valósulhasson meg az ajánlat egységének sérelme. Erre tekintettel a hiánypótlás lehetõsége kizárt.
<br>E körben arra is figyelemmel kell lenni, hogy maga az összefûzési tevékenység is számos módon megvalósítható, konkrét módját ajánlatkérõ nem is írta elõ. Így nem állapítható meg, hogy egy nem megfelelõen összefûzött ajánlat esetén miként lehetne jogszerûen lefolytatni hiánypótlást, ajánlatkérõ mit írjon elõ teljesítésként.
<br>A Döntõbizottság álláspontja szerint amiatt is érvénytelen a kérelmezõ ajánlata, mert a benyújtott cégkivonata nem tartalmazza tevékenységi körként a biztosítási szolgáltatás nyújtását.
<br>A Döntõbizottság összevetette ajánlatkérõ felhívása 16. pontja nyolcadik bekezdése elõírását, valamint a dokumentáció fentiekben ismertetett rendelkezéseit (4.2. Információs adatlap, 4/3. alatti cégvezetõi nyilatkozat 4. pontja).
<br>A Döntõbizottság álláspontja szerint különösen a dokumentáció pontos szóhasználata - jogosult a cég tevékenységi köreinek meghatározása alapján, kapcsolódó tevékenységi körei a cégbírósági bejegyzés TEÁOR szerint - alapján egyértelmûen megállapítható, hogy ajánlatkérõ nem általánosságban kérte a tevékenység végzésére való jogosultságot, hanem konkrétan arra vonatkozott az elõírása, hogy a cégkivonatban feltüntetett tevékenységi kör alapján végezze ezt a tevékenységet.
<br>A Döntõbizottság a kérelmezõ ajánlatába becsatolt cégkivonata alapján megállapította, hogy a cégkivonat nem tartalmaz biztosítással kapcsolatos tevékenységi kört.
<br>Erre tekintettel a Döntõbizottság megállapította, hogy a kérelmezõ ajánlata érvénytelen.
<br>E vonatkozásban tájékoztatja a Döntõbizottság a kérelmezõt arról, hogy a Döntõbizottság a Kbt. 76. § (1) bekezdésében meghatározott hatáskörében eljárva azt vizsgálhatja a jogorvoslati eljárás keretében az érvénytelenség körében, hogy a benyújtott ajánlat megfelel-e ajánlatkérõ elõírásainak. Erre tekintettel a Döntõbizottság nem vizsgálta a jogorvoslati eljárás keretében sem a cégtörvény, sem a biztosításról szóló jogszabályok elõírásait. Ajánlatkérõ felhívását, illetve elõírásait a Kbt. által biztosított határidõben a felek nem támadták meg, erre tekintettel az ajánlatokat ajánlatkérõ elõírásának megfelelõen kell benyújtani.
<br>A Döntõbizottság az alábbi indokokra tekintettel megállapította, hogy az ajánlatkérõ által megjelölt harmadik érvénytelenségi ok nem áll fenn.
<br>A Döntõbizottság megvizsgálta a kérelmezõ ajánlatát és megállapította, hogy az "áremelés mértékérõl az elõzõ évhez viszonyítva," továbbá az "ajánlati ár fenntartásának határidejére" tett vállalások vonatkozásában megfelel ajánlatkérõ elõírásainak.
<br>Ajánlatkérõ valóban értékelési részszempontként határozta meg az "ártartás mértéke (az elõzõ évhez viszonyítva, százalékban)"-t "ártartás határideje (... nap)"-ot. A Döntõbizottság álláspontja szerint önmagában a részszempont meghatározása nem minõsül egyben érvényességi követelménynek. Érvényességi feltételnek e körben ajánlatkérõ dokumentációjának 4.7. szakmai mellékletében 2.1.4. pont alatt és a 2.1.5. pont alatt elõírtak minõsülnek. Melyek az alábbiak: a 2.1.4 pont alatt: "áremelés mértéke az elõzõ évhez viszonyítva: ...%", továbbá 2.1.5. pont alatt "az ajánlati ár fenntartásának határideje: ..."
<br>A dokumentáció elõírása a 2.1.5. pont alatt nem azonos a részszempont meghatározással, naptári napra való hivatkozást nem tartalmaz.
<br>A Döntõbizottság álláspontja szerint érvényességi szempontból nem kifogásolható "az áremelés mértékére az elõzõ évhez viszonyítva" tett kérelmezõi vállalás. Érvényességi feltételként konkrét számadattal kifejezett mérték megadást, vagy a mértékkel kapcsolatban más elõírást, meghatározást ajánlatkérõ nem tett. A kérelmezõ vállalásában azt határozta meg mértékként, amilyen mértékben az infláció, illetõleg az utazási díjtételek emelkednek. E mértékmeghatározás ezért az érvényességi elõírásoknak megfelel.
<br>Ajánlatkérõ a kérelmezõ e részszempontra tett vállalásának tartalmi vizsgálata során állapítja meg, hogy a kérelmezõ ajánlati eleme értékelhetõ-e, s ha igen, akkor - összehasonlítva a másik ajánlattal - ezt pontértékkel fejezi ki.
<br>E két adattal megadott mértékmeghatározás ezért a jelen beszerzés feltételrendszere mellett nem minõsül érvénytelenségi oknak.
<br>Hasonló a helyzet a dokumentáció 2.1.5. pont alatti elõírására tett kérelmezõi vállalással.
<br>A dokumentáció naptári nap megjelölést nem várt el, így ennek hiánya nem érvénytelenségi ok. A Döntõbizottság álláspontja szerint többféle módon is meghatározható, hogy meddig, milyen határidõig tartja fenn az ajánlati árát egy adott ajánlattevõ. Jelen esetben a kérelmezõ a légitársasági árváltozást jelölte meg ajánlatában.
<br>A Döntõbizottság álláspontja szerint, mivel a kérelmezõ ezen ajánlattétele konkrét érvényességi elõírásba nem ütközik - ezért a fentiekkel azonos indokból -, nem alkalmazható az érvénytelenné nyilvánítás.
<br>A Döntõbizottság a fentiekben megállapította, hogy a kérelmezõ ajánlata két okból érvénytelen, így annak a körülménynek, hogy a harmadikként megjelölt érvénytelenségi okot a Döntõbizottság nem ítélte megalapozottnak, nincs relevanciája ajánlatkérõ döntése jogszerûségére. Ajánlatkérõ a kérelmezõ ajánlatát érvénytelenné nyilvánította és a Döntõbizottság is megállapította, hogy a kérelmezõ ajánlata érvénytelen.
<br>A Döntõbizottság a Kbt. 76. § (1) bekezdés c) pontjában biztosított jogkörében eljárva a fenti indokokra tekintettel utasította el a Kbt. 88. § (1) bekezdés a) pontja alapján a kérelmezõ jogorvoslati kérelmét.
<br>A Döntõbizottság a jogorvoslati eljárás során ideiglenes intézkedést nem hozott, mert annak a Kbt. 82. § (1) bekezdésében meghatározott törvényi feltételei nem álltak fenn.
<br>A Döntõbizottság a Kbt. 88. § (1) bekezdés h) pontja alapján rendelkezett az eljárási költségek viselésérõl.
<br>A bírósági jogorvoslatot a Kbt. 89. § (1) bekezdése biztosítja.
<br>
<br>Budapest, 2003. október 9.
<br>
<br>Dr. Nagy Gizella s. k.,	Hámori András s. k.,
<br>közbeszerzési biztos	közbeszerzési biztos
<br>
<br>Dr. Telek Katalin s. k.,
<br>közbeszerzési biztos
<br>
<br>
<br><br></body></html>