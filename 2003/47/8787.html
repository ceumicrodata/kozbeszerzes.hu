<html><head><meta http-equiv="Content-Type" content="text/html; charset=iso-8859-2"><title></title></head><body  text=black link=black alink=blue vlink=black><h2>LEGFELSÕBB BÍRÓSÁG (8787)
</h2>
<br>Kf.VI.37.912/2001/9.
<br>
<br>A Magyar Köztársaság Legfelsõbb Bírósága az elsõ fokú eljárásban Orbánné Szilágyi Éva által, a fellebbezési eljárásban dr. Papp Antal egyéni ügyvéd (1111 Budapest, Bertalan L. u. 13.) által képviselt Hajnalcsillag Alapítvány (2081 Piliscsaba-Klotildliget, Béla király u. 72.) felperesnek az elsõ fokú eljárásban a dr. Eke Pekács Tibor jogtanácsos, a fellebbezési eljárásban dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felül vizsgálata iránt indult perében - amely perbe a felperes pernyertességének elõmozdítása érdekében a dr. Szloboda János ügyvéd (6000 Kecskemét, Csányi J. krt. 4. I/1.) által képviselt Hajdú Építõipari Kereskedelmi Kft. (6086 Szalkszentmárton, Vecsey u. 29.), az alperes pernyertességének elõmozdítása érdekében a dr. Virmányi Ágnes ügyvéd (1051 Budapest, Október 6. u. 18.) által képviselt Polaris Építõipari Rt. (1097 Budapest, Gyáli út 33.) beavatkozott - a Fõvárosi Bíróság 2001. július 3. napján kelt 13.K.34.920/2000/15. számú ítélete ellen a felperes által 16. sorszám alatt benyújtott fellebbezés folytán az alulírott napon - tárgyaláson kívül - meghozta az alábbi
<br>
<br>ÍTÉLETET:
<br>
<br>A Legfelsõbb Bíróság az elsõfokú bíróság ítéletét helybenhagyja.
<br>Kötelezi a Legfelsõbb Bíróság a felperest, hogy 15 nap alatt fizessen meg az alperesnek és az alperesi beavatkozónak 10 000-10 000 (tízezer-tízezer) forint fellebbezési eljárási költséget.
<br>A feljegyzett fellebbezési eljárási illetéket az állam viseli.
<br>Az ítélet ellen további fellebbezésnek nincs helye.
<br>
<br>INDOKOLÁS
<br>
<br>A felperes - mint ajánlatkérõ - a Közbeszerzési Értesítõ 2000. április 26-án megjelent 17. számában tette közzé nyílt eljárásra szóló ajánlati felhívását a piliscsabai Campuson, a meglevõ kiviteli tervek és dokumentáció szerinti 2 szintes, 1160 m2 (770 + 390) területû, hagyományos szerkezetû mûszaki épület építésére.
<br>Az ajánlati felhívásban a felperes meghatározta, hogy a teljesítés határideje 2000. december 1. napja, az ajánlattevõk pénzügyi, gazdasági és mûszaki alkalmasságának igazolására kért adatok és tények körét, továbbá azt, hogy a felperes az összességében legelõnyösebb ajánlatot fogadja el, amelynek kiválasztása meghatározott értékelési részszempontok és súlyszámok alapján történik.
<br>A felperes az ajánlatához mûszaki tervdokumentációt is kiadott, amelyet a 2000. május 22-én tartott konzultáción kiegészített.
<br>A 2000. június 6-ig tartó ajánlattételi határidõben a Polaris Építõipari Rt., a Partner Kft., a Bau-Sistem Kft., a Hajdú Építõipari, Kereskedelmi Kft. és az MHM Kft. nyújtott be ajánlatot.
<br>Az ajánlatok bontásáról 2000. június 6-án felvett jegyzõkönyv felsorolta az ajánlatot benyújtó cégeket, és kiemelte az ajánlatok fõbb adatait.
<br>Az eljárás eredményérõl táblázat készült, a részszempontoknál adott pontszámokkal, súlyszámokkal megszorozva.
<br>A pályázatok értékelésérõl 2000. június 15-én készült jegyzõkönyv szerint a közbeszerzési nyertese a Hajdú Kft. 1948 ponttal, és a Polaris Rt. 1884 ponttal.
<br>A Hajdú Kft. ajánlata az északi szárny elhagyása mellett alternatív mûszaki tartalommal kerül elfogadásra 77 699 072 Ft + áfa, összesen 97 123 840 Ft egyösszegû átalányáron.
<br>A közbeszerzési eljárás 2000. június 16-án tartott eredményhirdetésén az eljárás nyertesének a Hajdú Kft.-t hirdették ki, vele a felperes 2000. június 26-án a generálkivitelezõi szerzõdést megkötötte.
<br>A Polaris Rt. 2000. június 23-án jogorvoslati kérelmet nyújtott be a 2000. június 16-i eredményhirdetéssel szemben. Kérte annak megállapítását, hogy az ajánlatkérõ a közbeszerzési eljárásban jogsértést követett el, és ideiglenes intézkedésként kérte a szerzõdéskötés megtiltását.
<br>Elõadta, hogy ajánlata az ajánlati ár, a vállalt véghatáridõ és a késedelmikötbér-vállalás részszempontja tekintetében a nyertes ajánlattevõénél kedvezõbb volt, így összességében a legelõnyösebb ajánlatot õ tette.
<br>Hivatkozott arra, hogy - számukra érthetetlen módon - az ajánlatkérõ a 2000. június 16-i eredményhirdetés során a 2000. június 6-i eljáráson ismertetett adatoktól lényegesen alacsonyabb árban jelölte meg a Hajdú Kft. vállalási árát. Jogorvoslati kérelmét a 2000. július 19-én tartott döntõbizottsági tárgyaláson kiegészítette azzal, hogy az eljárás lezárulta után kapták meg az ajánlatkérõtõl az eljárás eredményérõl szóló írásbeli összegzést, és továbbra sem tisztázott, hogy az ajánlatkérõ az alapajánlati, vagy az alternatív ajánlati árat vette figyelembe az ajánlatok értékelésénél.
<br>A felperes a jogorvoslati kérelem elutasítását kérte. Utalt arra, hogy a Polaris Rt. az ajánlati árára a maximális 20 pontot megkapta, mert valóban õ tette a legkedvezõbb ajánlatot. A vállalt véghatáridõ részszempontja tekintetében valamennyi pályázó a maximális 20 pontot kapta.
<br>A garancia körében mind a nyertes, mind a Polaris Rt. a kiírthoz képest plusz egyéb garanciát vállalt, így e tekintetben nem volt köztük különbség.
<br>A kötbérvállalás terén a Polaris Rt. 200 000 Ft/napot, míg a nyertes 150 000 Ft/napot vállalt; a nyertes a visszatartási garancia mértékét a kiírt 5%-hoz képest 6%-ban határozta meg, ezért ajánlatát a Polaris Rt. ajánlatától 1 ponttal többre értékelte.
<br>A mûszaki tartalom, a pénzügyi-mûszaki ütemterv ajánlat-kidolgozása értékelésében a nyertes ajánlata kedvezõbb volt, így õ tette összességében a legelõnyösebb ajánlatot.
<br>Az alperes a 2000. augusztus 2-án kelt D.263/6/2000. számú határozatával a Polaris Építõipari Rt. jogorvoslati kérelmének helyt adva - megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) 51. § (3) bekezdését, 55. § (6) bekezdését, 59. § (1) bekezdését és 61. § (1) bekezdését, ezért az ajánlatkérõt 1 500 000 Ft pénzbírság megfizetésére kötelezte.
<br>Az alperes határozatának indokolásában megállapította, hogy az ajánlatok bontásakor felvett jegyzõkönyv szerint a teljes épület megvalósítására tett teljes körû ajánlatvállalási ár mellett feltüntetett alternatív ajánlati ár az az összeg volt, amelyet az ajánlattevõknek az északi szárny elmaradása esetén kellett kimutatniuk.
<br>A nyertes ajánlattevõ ajánlatából az ajánlatkérõ csak az alternatív, illetve a teljes vállalási összeget ismertette az ajánlatok bontásakor. Nem került ismertetésre az, hogy az északi szárny elmaradása esetén milyen összegû ellenszolgáltatási költséget épített be az ajánlatába.
<br>Az eredményhirdetéskor a nyertes ajánlattevõnek azt az ajánlati árát hirdette ki az ajánlatkérõ, amely már nem tartalmazta az alternatív ajánlati árból az északi szárny elmaradása miatt az ajánlatba beépített 8 435 983 Ft költséget.
<br>Az alperes a nyertes és a kérelmezõ ajánlatát olyan módszerrel hasonlította össze, hogy a legkedvezõbb ajánlati vállalás kapja a maximumpontszámot, a legkedvezõtlenebb vállalás a minimális pontszámot; a két szélsõ érték közötti vállalásokra matematikai arányosítás útján kerültek meghatározásra a pontszámok.
<br>Az alperes értékelése során az elsõ részszempontnál a nyertes 19,35 pontot, a kérelmezõ 18,02 pontot kapott.
<br>Az ajánlatok mûszaki tartalmával kapcsolatban az alperes megállapította, hogy a nyertes és a kérelmezõ ajánlata azonosnak tekinthetõ, azaz 19-19 ponttal értékelhetõ.
<br>Utalt arra, hogy az elõírt Terranova vakolat helyett a kérelmezõ mészhabarcs vakolatot ajánlott meg az ajánlatkérõ kifejezett kérése ellenére.
<br>Megállapította továbbá, hogy a kérelmezõ ajánlatában a kevesebb alternatíva megajánlása jobban igazodik az ajánlatkérõ dokumentációjában foglalt mûszaki tartalomhoz. A határidõ kérdésében az alperes kifogásolta, hogy az ajánlatkérõ nem értékelte elõnyösebbnek a korábbi vállalási határidõt. Az ajánlatkérõ a mûszakitartalom-kiegészítés 7. pontjában optimális befejezési határidõt említ, de annak jelentését nem fejtette ki.
<br>A nyertes ajánlattevõ 2000. november 25-i, a kérelmezõ 2000. november 15-i határidõt vállalt.
<br>Az alperes álláspontja szerint a 2000. november 30-i idõponttól korábbi vállalásokat értékelni kell, ennek megfelelõen a kérelmezõnek 20 pontot adott a 16 nappal korábbi vállalási határidõre, míg a nyertes a 6 nappal korábbi vállalási határidõre 7,5 pontot kapott.
<br>A pénzügyi-mûszaki ütemtervvel kapcsolatban az alperes rámutatott arra, hogy a nyertes négy részszámlát és egy végszámlát jelölt meg az ajánlatában, a kérelmezõ három részszámlát és egy végszámlát.
<br>A nyertes ajánlattevõ nem adta meg a pontos pénzügyi ütemezést, a részszámlák benyújtásának pontos idõpontját nem lehetett megállapítani az ajánlatból. Ennek ellenére az alperes a nyertes pénzügyi ütemtervét a kérelmezõénél kedvezõbbnek értékelte, ezért e tekintetben a felperes pontozását elfogadta.
<br>Az ajánlatok kidolgozottságával kapcsolatban az alperes megállapította, hogy a kérelmezõnél a Terranova vakolat ajánlatkérõi elõírásának figyelmen kívül hagyása róható fel mint olyan mûszaki tartalmi eltérés, amelyet a pontszám megállapításánál figyelembe kell venni.
<br>A nyertesnél az alperes megállapította, hogy a pénzügyi ütemterve elnagyolt, pontos idõpontokat nem határoz meg a számlázásban, ezért mindkét ajánlat azonos értékûnek tekinthetõ, és 19-19 ponttal értékelendõ.
<br>Az alperes a részszempontokra adott pontszámokat együttvéve - a súlyszámokkal való megszorzás eredményeként - a nyertes ajánlatára 1752,3 pontot, a kérelmezõ ajánlatára 1792,2 pontot látott megállapíthatónak, melyre figyelemmel kimutatta, hogy a közbeszerzési eljárásban az összességében legkedvezõbb ajánlatot a kérelmezõ tette.
<br>Az alperes hivatkozott arra, hogy az ajánlatkérõ nem a megadott ponthatárok között értékelt, ezáltal megsértette a Kbt. 55. § (6) bekezdését. Mivel pedig nem a legelõnyösebb ajánlatot hirdette ki nyertesnek, a Kbt. 59. § (1) bekezdése is sérült.
<br>Az alperes megállapította továbbá a Kbt. 61. § (1) bekezdésének a sérelmét is, mivel a felperes a Kbt. 5. számú mellékletét nem az elõírásoknak megfelelõ tartalommal állította össze, és nem ismertette azt az eredményhirdetésen, valamint az eredményhirdetéstõl számított 15 napon belül nem küldte meg az összegezést az ajánlattevõknek.
<br>Az alperes észlelte továbbá, hogy a felperes az ajánlatok bontásakor nem ismertette az ajánlattevõk ajánlati árainak az északi szárny elhagyása miatt csökkentett árát, ezért a Kbt. 51. § (3) bekezdését is megsértette.
<br>Az alperes a bírság összegének megállapításakor figyelembe vette a beszerzés értékét, az elkövetett jogsértések súlyát, és azt a tényt, hogy a felperes és a nyertes ajánlatkérõ között a szerzõdés megkötésre került.
<br>A felperes keresetében az alperes határozatának felülvizsgálatát és megváltoztatását kérte.
<br>Arra hivatkozott, hogy a pályázatok értékelésénél a kiírás szerinti szempontok alapján járt el, és az általa készített értékelõ táblázat tartalma megfelel a Kbt. 5. számú melléklete iránymutatásainak.
<br>Kifogásolta, hogy a Polaris Rt. a Kbt. 61. § (1) bekezdésének megsértésére csak a döntõbizottsági tárgyaláson hivatkozott, ennek ellenére az alperes - e kérelemkiegészítés elkésettségének megállapítása helyett - a jogsértést látta megállapíthatónak.
<br>Sérelmezte továbbá, hogy az alperes újraértékelte az egyes részszempontokat, ezzel átvette az ajánlatkérõi szerepet. E körben teljesen indokolatlanul értékelte kedvezõbben a rövidebb teljesítési határidõt, holott nem döntheti el, hogy az ajánlatkérõ számára mi tekinthetõ a legkedvezõbb határidõnek.
<br>Utalt arra is, hogy az alperes - tévesen - alternatívának tekinti az északi szárny elmaradása esetére ajánlott árat, de ez alatt csak mûszaki alternatívát értettek, arra többletpontot nem ígért és nem is adott, szemben az alperes önkényes újraértékelésével.
<br>Az elsõfokú bíróság a felperes keresetét elutasította. Ítéletének indokolásában a Kbt. 55. § (6) bekezdésére hivatkozással kifejtette, hogy az értékelési folyamatban az 59. § (2), (3) bekezdésében foglaltakat is érvényesíteni kell.
<br>Megállapította az elsõfokú bíróság, hogy az alperes a közbeszerzési eljárást az alperesi beavatkozó jogorvoslati kérelme alapján vizsgálta, ennek során - az ajánlatok elbírálásának részszempontjait újraértékelve - vizsgálta a felperesi és az alperesi beavatkozó ajánlatának elsõbbségét.
<br>Az 1. bírálati részszemponttal kapcsolatban az elsõfokú bíróság megállapította, hogy a felperes által a nyertesnek adott 19,35 (súlyszámmal szorozva 581) pontot az alperes elfogadta, az alperesi beavatkozó részére az alperes 18,02 (súlyszámmal megszorozva 540,6) pontot adott.
<br>A 2. részszempont esetében az alperes a felperesi és az alperesi beavatkozó ajánlatát a mûszaki tartalom szempontjából azonosan, egyaránt 19-19 (súlyszámmal megszorozva 475-475) ponttal értékelte.
<br>A felperes e körben hivatkozott az alperesi beavatkozó ajánlatának hiányosságára, Terranova vakolat helyett mészhabarcs-vakolatra vonatkozó ajánlatra, és kifogásolta, hogy ezt a körülményt az alperes nem értékelte, de a két ajánlat mûszaki tartalmával kapcsolatban tett alperesi megállapítások helytállósága tekintetében szakértõi bizonyítást nem indítványozott.
<br>Megjegyezte az elsõfokú bíróság, hogy az alperes a két ajánlat mûszaki szempontú egybevetése során az alperesi beavatkozó ajánlatát az ajánlati dokumentációhoz jobban igazodónak minõsítette, és a két ajánlat egyenértékûségének megállapításakor e körülményt is figyelembe vette.
<br>Szakértõi bizonyítás hiányában a felperes nem bizonyította azt az állítást, hogy a mûszaki tartalom tekintetében a felperesi beavatkozó tett kedvezõbb ajánlatot, így az alperes értékelését a bíróság nem látta kifogásolhatónak.
<br>A 3. részszemponttal kapcsolatosan az elsõfokú bíróság rámutatott arra, hogy a felperes az ajánlati felhívásában 2001. december 1-jei határidõt jelölt meg, a mûszaki tartalom kiegészítésének 7. pontjában pedig optimális befejezési határidõre vonatkozóan kért javaslatot, de az általa optimálisnak tartott, illetve elfogadható korábbi teljesítési idõpontra vonatkozóan nem adott útmutatást. Ebbõl következõen a 2001. december 1-jei határidõ tekinthetõ optimálisnak, és az általában elfogadott értékelés szerint a korábbi vállalási határidõ a késõbbinél elõnyösebb. Ennek megfelelõen az alperes okszerûen értékelte az alperesi beavatkozó határidõre vonatkozó ajánlatát 20 ponttal.
<br>A 4. részszempont esetében az alperes elfogadta a felperes értékelését.
<br>Az 5. részszempontnál az ajánlatok kidolgozottsága tekintetében az alperes mind a felperesi, mind az alperesi beavatkozó ajánlatával szemben állapított meg kifogást, amelyre figyelemmel mindkettõt egyformán, 19-19 (súlyszámmal megszorozva 152-152) ponttal pontozta.
<br>A felperes e részszempont hibás alperesi értékelését sem bizonyította.
<br>A 6. részszempontnál a felperes és az alperes is a felperesi beavatkozó ajánlatát tekintették kedvezõbbnek.
<br>A felperes e részszempontra az alperesi beavatkozónak adott pontnál 8 ponttal adott többet a felperesi beavatkozó részére, az alperes 24 ponttal, így e tekintetben a felperest érdeksérelem nyilvánvalóan nem érte.
<br>Minderre figyelemmel az elsõfokú bíróság megállapította, hogy a bírálati részszempontok helyes értékelésének eredményeként a felperesi beavatkozó ajánlata 1733,3 ponttal, az alperesi beavatkozóé pedig 1882,4 ponttal értékelhetõ, ebbõl következõen a közbeszerzési eljárásban az alperesi beavatkozó tette a legkedvezõbb ajánlatot.
<br>A Kbt. 51. § (3) bekezdésében foglaltak ismertetését követõen az ajánlatok bontásáról felvett jegyzõkönyv alapján megállapította az elsõfokú bíróság, hogy az ajánlatok bontásakor nem került ismertetésre a felperesi beavatkozó 77 699 072 Ft alternatív ajánlati ára; ezzel a felperes a jogszabályban elõírt ismertetési kötelezettségének teljeskörûen nem tett eleget.
<br>A rendelkezésre álló adatokból megállapítható volt az is, hogy a felperes az eredményhirdetéstõl számított 5 napon belül nem küldte meg az eljárásról készült összegezést az ajánlattevõknek, ezzel a Kbt. 61. § (1) bekezdését nyilvánvalóan megsértette.
<br>A felperes által kifogásolt jogvesztõ határidõvel kapcsolatban az elsõfokú bíróság rámutatott arra, hogy a Kbt. 79. § (7) bekezdése értelmében, ha a döntõbizottság a határidõn belül kérelmezett vagy kezdeményezett, folyamatban lévõ jogorvoslati eljárás során az addig vizsgáltakon túli jogsértésrõl szerez tudomást, akkor is eljárhat hivatalból, ha az újonnan ismertté vált esemény 90 napnál régebben következett be, feltéve, hogy azt az addig vizsgált szervezettel (személlyel) azonos szervezet (személy) követte el. Erre figyelemmel a felperes a jogvesztõ határidõ alperesi beavatkozó részérõl történõ elmulasztására alaptalanul hivatkozott, az alperesnek jogszerû lehetõsége volt a Kbt. 61. § (1) bekezdésére vonatkozó jogsértés megállapítására.
<br>Az elsõfokú bíróság ítélete ellen a felperes fellebbezett, annak megváltoztatását kérte, a keresetében foglaltakat fenntartotta.
<br>Kifogásolta, hogy az elsõfokú bíróság a 2. részszempontnál elfogadta a döntõbizottsági értékelést, amely szerint a két pályázat mûszaki tartalma egyenértékûnek tekinthetõ.
<br>Hivatkozott az ajánlati felhívásban foglaltakra és annak kiegészítésére, amely szerint a külsõ-belsõ vakolatrendszer Terranova, más vakolórendszer nem lehetséges.
<br>Az ajánlat csak az ajánlati felhívásban jelen kiegészítésben kiadott szerzõdéstervezetben és a helyszíni bejáráson rögzített feltételek teljesítése esetén érvényes és elfogadható. Ezekbõl látszik, hogy itt nincs mit bizonyítson egy mûszaki szakértõ, a kérelmezõi ajánlatba be nem került kiírói szempontot a döntõbizottság megállapította, de az átfogó, és törvényt figyelembe vevõ felülvizsgálata során a kérelmezõi ajánlat érvénytelenségét nem állapította meg.
<br>A bíróság - felülvizsgálata során - szintén figyelmen kívül hagyta e fontos témát, a felperesi nem bizonyításra hivatkozva.
<br>A döntõbizottság és a bíróság sem vette figyelembe, hogy a kiírási feltételek nemteljesítése az érvénytelenséget vonja maga után, egy érvénytelen ajánlatot adó pedig nem lehet nyertes. Így a döntõbizottság elmarasztalhatta volna az ajánlatkérõt, hogy nem állapította meg a kérelmezõ ajánlatának érvénytelenségét, de nem róhatta volna fel, hogy "nem az összességében" legelõnyösebb ajánlatot fogadta el.
<br>Kifogásolta továbbá, hogy a döntõbizottság által a kiírónak felrótt hibaként szerepelteti, hogy 0 pontot adott ki a minimálisan kiírt 1 pont helyett; majd õ ugyanazzal a rossz képlettel több helyen kiadja a 0 pontot, amelyet az elsõfokú bíróság sem számolt át, bár a képlet hibáját is többször feltárták.
<br>Az 5. részszempontnál ismét a döntõbizottsági értékelés lett jóváhagyva, figyelmen kívül hagyva a 2. részszempontnál ismertetett súlyos hiányosságát a kérelmezõi ajánlatnak, valamint azt, hogy míg a nyertes ajánlattevõ jóval több (közel 4 millió Ft megtakarítást jelentõ), a kiíró számára pénzügyileg elõnyösebb, és mûszakilag elfogadható alternatívát ajánlott, szemben a kérelmezõ által ajánlott alig 120 000 Ft-tal; ezeket nem lehetett egyenértékûnek tekinteni.
<br>A 6. részszempontnál ismételten érvényben tartott döntõbizottsági határozat megint a rossz képlettel számolt, ismét a 0 pontot adja. A jó képlettel a nyertes a döntõbizottságnál számítottnál több pontot kapott.
<br>A bíróság az átszámításnál még mindig nem vette figyelembe a képletek hibáját, így pontozása sem lehet érvényes.
<br>A kérelmezõ ajánlatának érvénytelenségét - bár a tényt már a döntõbizottság is megállapította - egyikük sem mondta ki. A bíróság a döntõbizottsági határozatban szereplõ Kbt. 55. § (6) bekezdésének megsértését már nem mondja ki, bizonyára azért, mert azt több helyen a döntõbizottsági határozat is megsérti.
<br>A kiíró a Kbt. 59. § (1) bekezdését nem tudta megsérteni, miután az eljárás nyertese az, aki az ajánlatkérõ részére az ajánlati felhívásban és dokumentációban meghatározott feltételek alapján a Kbt. 34. § (1) bekezdésében foglalt elbírálási szempontok egyike szerint a legkedvezõbb ajánlatot tette.
<br>Miután a kérelmezõ nem a kiírás szerinti ajánlatot tette, így az nem is lehetett a legkedvezõbb.
<br>Összefoglalóan a kiíró számára felróható, hogy az alternatív ajánlatokat nem ismertette, de nem helyes az a döntõbizottsági megállapítás, miszerint az északi szárny elmaradására vonatkozó ajánlati ár nem került ismertetésre, valamint, hogy az 5. számú melléklet szerinti összegezés 5 nap alatt nem került kiküldésre.
<br>A kiíró a fentiek szerint az összességében legelõnyösebb ajánlatot fogadta el, amely közel 4 millió Ft-os megtakarítással valósította meg az állami céltámogatás felhasználását, vagyis a törvény szellemében és annak érvénye szerint járt el.
<br>Az eljárás során elkövetett adminisztratív hibák az eljárás végeredményét nem befolyásolták, a törvény célját nem sértették, így a kiszabott 1 500 000 Ft büntetést sem tartotta indokoltnak.
<br>A felperesi beavatkozó elõkészítõ iratában csatlakozott a felperesi fellebbezésben foglaltakhoz, az elsõ fokú ítélet megváltoztatásával az alperesi határozat hatályon kívül helyezését kérte.
<br>Beadványához csatolta a Terranova vakolatra vonatkozó építõipari mûszaki engedélyt, amely tanúsítja ezen vakolat egyediségét, a gyártási eljárás védettségét.
<br>Az alperes és az alperesi beavatkozó fellebbezési ellenkérelme az elsõ fokú ítélet helybenhagyására irányult.
<br>Az alperes utalt arra, hogy a megfelelõ minõségû mészhabarcs mûszaki tartalom tekintetében azonos a "Terranova" márkanévvel jelzett, szintén mész alapanyagú vakolattal.
<br>A Kbt. 40. § (5) bekezdés rendelkezése egyébként is tiltja a márkanévre, védjegyre való hivatkozást, illetve az csak a tárgy egyértelmû meghatározására használható.
<br>Az ajánlatkérõ adott lehetõséget többváltozatú ajánlattételre - és mint az eljárás végén kiderült -, a beszerzésére az alternatív ajánlat szerinti megoldást fogadta el, tehát nem ragaszkodott az általa kiadott kiírásban szereplõ meghatározásokhoz. Az pedig tény, hogy az alperesi beavatkozó alternatív ajánlata lényegesen kevesebb tételben tér el a kiírástól, mint a felperesi beavatkozó; tehát az elõbbi ajánlat lényegesen jobban megközelíti a felperesi elvárásokat.
<br>Hivatkozott arra az alperes, hogy a felperesnek, és nem az alperesnek a feladata egy ajánlat érvénytelenségének megállapítása az eljárás során, különösen akkor, ha azt a felperes a saját eljárása során elmulasztotta, és nem érkezik az alpereshez erre vonatkozóan kifejezett jogorvoslati kérelem.
<br>A perbeli eljárásban a felperes az alperesi beavatkozó ajánlatának érvénytelenségére már alappal nem hivatkozhat.
<br>A 3. bírálati szempont tekintetében a felperes nem fejti ki, hogy az általa is alkalmazott képlet miért hibás. Az alperes pedig ezen részszempontnál - a felperesi állítással szemben - 0 értékelési pontot nem adott ki.
<br>Az 5. részszempont tekintetében az ajánlat kidolgozottsága körében nem lehet értékelni az ajánlat mûszaki tartalmát, annak értékelése a 2. részszempontban már megtörtént.
<br>A felperes egyetlen állításával vagy tényigazolásával sem cáfolja az alperes azon megállapítását, mely szerint a megfelelõ tartalmú összegzést nem állította össze, és azt az alperesi beavatkozónak a Kbt. 61. § (7) bekezdése szerinti határidõn belül nem küldte meg.
<br>Nem helytálló a felperes azon elõadása sem, hogy - az elsõfokú bíróság nem mondta ki a Kbt. 55. § (6) bekezdésének a megsértését, hiszen az ítélet indokolásának 9. oldalán az 5. bekezdésben az szerepel, továbbá az ítélet rendelkezése az alperesi határozat rendelkezésére nézve semmiféle mellõzést nem tartalmaz.
<br>Kiemelte az alperes, hogy a felperes a Kbt. szabályainak be nem tartásával végzett értékelésével az alperesi beavatkozót a nyerési esélytõl elzárta az általa kedvezõen megtett ajánlat nem megfelelõ értékelésével, ez az alperes eddigi gyakorlata szerint súlyos jogsértésnek minõsül; így a Kbt. 88. § (4) bekezdésében megengedett 30%-kal szemben a beszerzés értékének alig 2%-át elérõ mértékben megállapított bírság összege az eljárás összes körülményeinek részletes mérlegelésével került meghatározásra.
<br>Az alperesi beavatkozó fellebbezési ellenkérelmében utalt arra, hogy a terranova vakolat, illetve a mészhabarcs vakolat mûszaki szempontú egybevetése ajánlati egyenértékûséget mutat, ennél fogva az elsõfokú bíróság helyesen értékelte súlytalannak a két vakolatrendszer közötti különbségtételt.
<br>Megjegyezte, hogy a pályázati kiírás feltételrendszere között a kiírók a munka mennyiségére és minõségére tesznek ajánlati felhívást, az eszközre vonatkozóan és az alkalmazandó anyaggal kapcsolatban nem, tekintettel arra, hogy mûszaki szakértelemmel a pályázók maguk rendelkeznek. Ezen okból a felperes hivatkozásának helytállósága megkérdõjelezhetõ. Ugyancsak elfogadhatatlan a felperes azon hivatkozása, hogy a Polaris Rt. érvénytelen ajánlatot tett volna az eltérõ vakolatrendszerre tett ajánlata miatt. A pályázat nyilvánvalóan érvényes volt.
<br>A felperes a pályázatok félbontása, illetve értékelése során azt maga is érvényesnek tekintette, így a felperes fellebbezésében érvénytelenségre történõ hivatkozása minden alapot nélkülöz.
<br>Megemlítette, hogy a felperes s hivatkozott 5. számú mellékletet nemcsak 5 munkanapon belül, hanem a mai napig sem bocsátotta az ajánlattevõk rendelkezésére. Ezzel nyilvánvalóan megsértette a Kbt. 61. § (1) bekezdésében foglaltakat, melyet a döntõbizottság és a Fõvárosi Bíróság tényszerûen megállapított.
<br>A fellebbezés nem alapos.
<br>Az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, továbbá abból helyes jogi következtetést vont le.
<br>A perben rendelkezésre állt iratanyag áttanulmányozása alapján a Legfelsõbb Bíróság megállapította, hogy az ajánlatkérõ lehetõséget adott a közbeszerzési eljárásban arra, hogy az ajánlati felhívás 14. pontja, illetve a konzultáción elhangzott mûszaki dokumentáció kiegészítésére figyelemmel többváltozatú ajánlatot is lehessen benyújtani. A nyertes ajánlattevõ ajánlatából az ajánlatkérõ csak az alternatív, illetve a teljes vállalási összeget ismertette az ajánlatok bontásakor, nem került ismertetésre az, hogy az északi szárny elmaradása esetén milyen összegû ellenszolgáltatás költségét építette be az ajánlatába.
<br>Ezen körülmény megtévesztõ volt késõbb az eredményhirdetéskor, mert amikor a nyertes ajánlattevõ ajánlati árát kihirdette az ajánlatkérõ, akkor az az ajánlati ár már nem tartalmazta az alternatív ajánlati árból az északi szárny elmaradására elõirányzott ellenszolgáltatás összegét.
<br>Mivel az ajánlatkérõ az északi szárny megvalósításának szándékától elállt, az ajánlat értékelése idõszakában az erre vonatkozó ajánlati árat kellett figyelembe venni; ennek megfelelõen a nyertes eredeti alternatív ajánlata 86 135 055 Ft volt, az északi szárny elhagyásának költsége levonása után az elfogadott ajánlati ára 77 699 072 Ft.
<br>A kérelmezõ eredeti alternatív ajánlati ára 89 398 150 Ft volt. Az északi szárny elhagyása esetén ez 81 111 893 Ft nettó árat jelentett.
<br>Helyes értékelési módszerrel a legkedvezõbb ajánlati vállalás kapta a maximumpontszámot, a legkedvezõtlenebb a minimálisat, a két szélsõ érték közötti vállalásokra csakis matematikai arányosítás útján lehetett meghatározni a pontszámokat.
<br>A nyertes ajánlattevõ pontszámát 19,35 pontban elfogadta az alperes.
<br>A Legfelsõbb Bíróság álláspontja szerint jogszerûen helyezkedett az elsõfokú bíróság azon álláspontra, hogy a mûszaki tartalom szempontjából a két ajánlat azonosnak volt tekinthetõ.
<br>Az alperesi beavatkozó ajánlatában a kevesebb eltérõ alternatíva megajánlása következtében jobban igazodik a mûszaki tartalomból az ajánlati dokumentációjában foglalt mûszaki tartalomhoz; mindezt összevetve a nyertes és az alperesi beavatkozó ajánlata e részszempontnál azonos értékûnek tekinthetõ.
<br>Osztotta a Legfelsõbb Bíróság azon álláspontot, hogy a kiírásban szereplõ idõponthoz képesti korábbi vállalásokat értékelni kell, minél korábbi a vállalási határidõ, annál elõnyösebbnek tekinthetõ e részszempontnál az ajánlat, és ennek az adott pontszámokban is kifejezésre kell jutnia.
<br>Az ajánlatok kidolgozottságára vonatkozó részszempontnál maximális pontszámot a kért tartalmi összeállításra és a kiírt mûszaki kérések beépítésére lehetett kapni.
<br>Az alperesi beavatkozónál a Terranova ajánlatkérõi elõírás figyelmen kívül hagyása róható fel mint olyan mûszaki tartalmi eltérés, amelyet a pontszám megállapításánál figyelembe kell venni. A felelõsségbiztosításra vonatkozó eltérést már nem, mert erre vonatkozóan az ajánlatkérõ nem tett semmilyen elõírást az ajánlati felhívásban és a dokumentációban.
<br>A felperesi beavatkozónál megállapítható volt, hogy a pénzügyi ütemterv elnagyolt, pontos idõpontokat nem határoz meg a számlázásban, ezért mindkét ajánlat olyan fogyatékosságban szenved, amely miatt az ajánlatok azonos értékûnek tekintendõk.
<br>A Legfelsõbb Bíróság megállapítása szerint az alperes felülvizsgált határozatában az 1., a 4. és a 6. részszempont tekintetében a nyertes ajánlattevõ felperesi beavatkozó ajánlatát ténylegesen is kedvezõbbnek értékelte, míg a 2. és 5. részszempontnál azonos pontszámot adott a felperesi és alperesi beavatkozónak.
<br>A 3. részszempont tekintetében tartott csak indokoltnak kevesebb pontszámot a nyertes ajánlattevõnek a vállalási határidõ értékelése tekintetében.
<br>Az alperes a felperes értékelésébõl megállapította, hogy azáltal sértette meg a Kbt. 55. § (6) bekezdését, miszerint nem a megadott ponthatárok között értékelt és nem az ajánlatok tartalmi elemei alapján végezte el a pontozást; nem az elfogadott ajánlati árhoz tartozó mûszaki tartalom alapján értékelt. Ebbõl következett az is, hogy a Kbt. 59. § (1) bekezdésének sérelme is megvalósult, mert a felperes összességében nem a legelõnyösebb ajánlatot hirdette ki nyertesnek, ugyanis a pontszámok összeadása alapján az összességében a legelõnyösebb ajánlatot nem a nyertes ajánlattevõ tette, hanem az alperesi beavatkozó.
<br>Alaptalanul hivatkozott arra a felperes, hogy a Kbt. 61. § (1) bekezdésének sérelme nem valósult meg. Az ajánlatkérõ a Kbt. 5. számú mellékletét nem állította össze az elõírásnak megfelelõen, azokat a kihirdetés során nem ismertette, és az eredményhirdetést követõ öt munkanapon belül nem küldte meg az ajánlattevõknek. Ezáltal elzárta az ajánlattevõket az ajánlatkérõ értékelése megismerésének lehetõségétõl.
<br>A fentiekre utalással hangsúlyozza a Legfelsõbb Bíróság, hogy a Kbt. 51. § (3) bekezdésének sérelme is megvalósult, amikor az ajánlattevõk ajánlati árainál az északi szárny elhagyására vonatkozó csökkenõ árat nem ismertette az ajánlatkérõ.
<br>Egyetértett a Legfelsõbb Bíróság az elsõfokú bíróság azon jogi álláspontjával is, hogy a felperes a jogvesztõ határidõ alperesi beavatkozó általi elmulasztására alaptalanul hivatkozott, a Kbt. 79. § (7) bekezdésébõl következõen az alperesnek jogszerû lehetõsége volt a Kbt. 61. § (1) bekezdésére vonatkozó jogsértés megállapítására is.
<br>Minderre tekintettel a Legfelsõbb Bíróság megállapította, hogy az elsõfokú bíróság jogszerûen és megalapozottan döntött a kereset elutasításáról, ezért az elsõfokú bíróság ítéletét a Pp. 253. § (2) bekezdése alapján helybenhagyta.
<br>A fellebbezési eljárásban felmerült alperesi és alperesi beavatkozói perköltség megfizetésére a Legfelsõbb Bíróság a felperest a Pp. 78. § (1) bekezdése és 83. § (1) bekezdése szerint kötelezte.
<br>A feljegyzett fellebbezési eljárási illetéket a 6/1986. (VI. 26.) IM rendelet 13. § (1) bekezdése és 14. §-a szerint az állam viseli.
<br>
<br>Budapest, 2003. szeptember 16.
<br>
<br>Dr. Buzinkay Zoltán s. k.,	Dr. Fekete Ildikó s. k.,
<br>tanácselnök	elõadó bíró
<br>
<br>Dr. Kovács Ákos s. k.,
<br>bíró
<br>
<br>
<br><br></body></html>