<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5751)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.279/17/2003.<br>
<br>
Tárgy: a Balaton Bútorgyár Rt. jogorvoslati kérelme Kaposvár Megyei Jogú Város Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Balaton Bútorgyár Rt. (8200 Veszprém, Budapest u. 10., képviseli: dr. Szigetiné dr. Raszler Amarill ügyvéd, 8200 Veszprém, Szeglethy u. 7., a továbbiakban: kérelmezõ) által a Kaposvár Megyei Jogú Város Önkormányzata (7400 Kaposvár, Kossuth tér 1., a továbbiakban: ajánlatkérõ) "Kaposvár 450 férõhelyes középiskolai kollégium berendezéseinek, felszereléseinek beszerzése" tárgyú közbeszerzési eljárása ellen benyújtott jogorvoslati kérelemnek részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdését, ezért ajánlatkérõvel szemben 1 000 000 Ft, azaz egymillió forint bírságot szab ki, továbbiakban a jogorvoslati kérelmet elutasítja.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül - 150 000 Ft, azaz egyszázötvenezer forint igazgatási szolgáltatási díjat fizessen meg, ezen felül felmerült költségeiket a felek maguk viselik.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok, dokumentumok és a felek által a tárgyaláson elõterjesztett nyilatkozatok alapján az alábbi tényállást állapította meg:<br>
Ajánlatkérõ 2003. április 9-én ajánlati felhívásnak a Közbeszerzési Értesítõben történõ megjelentetésével a rendelkezõ részben meghatározott tárgyú közbeszerzési eljárást kezdeményezett.<br>
Az ajánlatkérõ a beszerzés tárgyát az ajánlati felhívás 3. a) pontjában az alábbiak szerint határozta meg.<br>
"A beszerzés tárgya és mennyisége: Kaposvár, 450 férõhelyes középiskolai kollégium berendezéseinek, felszereléseinek beszerzése:<br>
<br>
1. csoport: szériatermékek<br>
"A" épület (gazdasági szárny) berendezései:<br>
- 2 db társalgó: 12 db asztal, 48 db szék,<br>
- gazdasági irodák: 7 db asztal, 7 db szék, 7 db szekrény,<br>
- tanári szobák: 25 db asztal, 50 db szék.<br>
"B" épület (kollégiumi szárny) berendezései:<br>
- étterem: 54 db asztal, 216 db szék,<br>
- 20 férõhelyes számítógépterem: 20 asztal, 20 szék,<br>
- 19 tanulószoba: 247 db asztal, 513 db szék,<br>
- 2 betegszoba: 4 db ágy, 2 db asztal, 4 db szék,<br>
- 1 orvosi rendelõ: 2 d asztal, 2 db szék, 2 db szekrény,<br>
- öltözõk, raktár, mûhelyek: 34 db szekrény.<br>
"C" épület (sportlétesítmények) berendezései:<br>
- öltözõk: 41 db öltözõszekrény,<br>
- tanári szobák: 2 db asztal, 2 db szék, 8 db szekrény.<br>
II. csoport: egyedi gyártású termékek:<br>
"B" épület (kollégiumi szárny) berendezései:<br>
- 112 db kollégiumi szoba: 450 db ágy, 450 db szekrény,<br>
- 112 db asztal, 450 db szék,<br>
- 6 tároló: 6 db sorolható polc,<br>
- 6 teakonyha: 6 db beépített konyhaszekrény (alsó, felsõ),<br>
- büfé: 1 db átadópultos ablak.<br>
"A" épület (gazdaság szárny) berendezései:<br>
- 1 db tanári teakonyha: 1 db asztal, 4 db szék, 1 beépített szekrény (alsó, felsõ).<br>
III. csoport: textíliák és egyéb felszerelési tárgyak:<br>
- 250 db takaró,<br>
- 250 db párna,<br>
- 250 db paplan,<br>
- 12 db hûtõszekrény.<br>
N. csoport: sporttechnológiai berendezések és sporteszközök:<br>
- 2 kosárlabdapalánk,<br>
- 5 fix bordásfal,<br>
- 10 mászókötél,<br>
- 10 mászórúd;<br>
- 2 gyûrûhintapár,<br>
- 8 tornapad,<br>
- 4 tornaszõnyeg,<br>
- 3 röplabdaháló,<br>
- 400 m2 labdavédõ háló a dokumentációban meghatározottak szerint."<br>
Az ajánlatkérõ a részajánlat tételét az ajánlati felhívás 3. c) pontjában engedélyezte a 3. d) pontban meghatározott feltétellel:<br>
"d) A részajánlat tételének szempontja a római számmal megjelölt csoportokra részajánlat tehetõ a dokumentációban meghatározott teljes mennyiséggel."<br>
Ajánlatkérõ az ajánlati felhívás 11. a) pontjának II. mûszaki alkalmasság igazolása címû részének harmadik francia bekezdésében az alábbiakat határozta meg:<br>
"A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja alapján a minõségtanúsítási intézménytõl származó tanúsítvány bemutatása"<br>
Az ajánlati felhívás 16. pontja "Egyéb információk" címû részének nyolcadik francia bekezdésében ajánlatkérõ az alábbiakat írta elõ:<br>
"Érvénytelen az ajánlat, ha az ajánlatban hozott termékek közül legalább egy nem rendelkezik érvényes minõségtanúsítvánnyal."<br>
Ajánlatkérõ dokumentációt is készített, mely az ajánlattételhez szükséges információkat, valamint a beszerzés tárgyának tételes felsorolását tartalmazta, azok mûszaki jellemzõinek megadásával.<br>
Ajánlatkérõ az ajánlati dokumentációban 69 tételben jelölte meg a I. és II. tételhez tartozó beszerezni kívánt tárgyakat, azok mûszaki adataival. A dokumentációhoz tartozott a berendezési tárgyak és eszközök elhelyezkedését is tartalmazó tervrajz is.<br>
Ajánlatkérõ az ajánlattevõk által feltett kérdésekre 2003. május 13-i keltezésû válaszlevelében az alábbiakat is feltüntette:<br>
"1. az ajánlatkérési dokumentáció mellékletét képezõ berendezési, felszerelési tervdokumentáció az Önök észrevételei alapján átdolgozásra került. (melléklet)"<br>
"2.3 Kérdés: minõségtanúsítás kötelezettség<br>
Válasz: mûszaki alkalmasság igazolására ajánlatkérõ a megajánlott termékre vonatkozóan elfogadja a gyártó, forgalmazó által kiállított minõségi tanúsítványt."<br>
Ajánlatkérõ 2003. május 14-én kelt az ajánlattevõknek megküldött levelében az alábbiakat tüntette fel:<br>
"A Közbeszerzési Értesítõben K. É. - 2243/2003 sz. megjelent (IX. évfolyam 15. száma; 2003. április 9.) A Kaposvár, 450 férõhelyes kollégium berendezéseinek, felszereléseinek beszerzésére kiírt ajánlati felhívásnak az ajánlattételi határidõ meghosszabbítására összeállított módosítása a Közbeszerzési Értesítõ 2003. május 21-i számában jelenik meg.<br>
Az új ajánlattételi határidõ 2003. május 30.,10.00 óra"<br>
Ajánlatkérõ az ajánlati felhívást a 2003. május 21-én megjelent hirdetményével módosította. A hirdetmény 6. a) és b) pontja nem tartalmazott adatot.<br>
Ajánlatkérõ az ajánlati felhívás módosítására irányuló hirdetmény 8. a) és b) pontjában az alábbiakat tüntette fel:<br>
"A határidõ-hosszabbítás indoka: az ajánlatkérõ által összeállított bútorozási dokumentáció tartalma miatt a kedvezõbb ajánlat adásának idõszükséglete meghaladja az eredetileg az ajánlattétel elkészítésére adott idõt.<br>
Az új ajánlattételi, vagy részvételi jelentkezési határidõ: 2003. május 30., 10.00 óra"<br>
Ajánlatkérõ az ajánlati felhívás 13. a) pontjában meghatározta, hogy az ajánlatok elbírálásának szempontja a legalacsonyabb összegû ellenszolgáltatás lesz a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés a) pontja alapján.<br>
Az ajánlattételi határidõre: 2003. május 30-ra az I. és II. tétel tekintetében ajánlatot nyújtott be a Mezõkövesdi Bútoripari Kft., a LINEA Bútorstúdió Kft., a LAMELLO Faipari és Kereskedelmi Kft., a DOMUS LÁNC Kft., a Gyulai FaFém Bútoripari Rt., a TEAM '98 Kft., a Garzon Bútor Rt., a NÓGRÁD TRADE PLUS Kft., az ORAKO Rt., a SANDRA FORM EUROMOBILL Bútoripari Kft., a DIETIKER Rt., és a kérelmezõ.<br>
Ajánlatkérõ 2003. június 12-i határidõvel hiánypótlásra hívta fel az ajánlattevõket, köztük a kérelmezõt is.<br>
Az ajánlatkérõ 2003. június 16-án tartotta az eredményhirdetést, melyen kihirdette, hogy az I. csoport (szériatermékek) nyertese a LINEA Bútorstúdió Kft. (Gyõr, ajánlata bruttó: <br>
32 334 800 Ft), míg a II. csoport (egyedi termékek) esetében a LAMELLO Faipari és Kereskedelmi Kft. (Kaposvár, ajánlata bruttó: 45 190 870 Ft) az eljárás nyertese.<br>
A kérelmezõ az I. csoportra (szériatermékek) tett 43 247 113 Ft-os és a II. csoportra (egyedi termékek) tett 49 548 329 Ft-os ajánlatát ajánlatkérõ érvényesnek és kérelmezõt a szerzõdés teljesítésére alkalmasnak minõsítette.<br>
Kérelmezõ 2003. május 30-án nyújtott be jogorvoslati kérelmet, melyet a jogorvoslati eljárás során tartott tárgyaláson pontosított. A pontosított jogorvoslati kérelmében kérelmezõ kérte ajánlatkérõ eljárást lezáró döntésének megsemmisítését, az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b) pontja alapján való felhívását a törvény szabályainak megfelelõ eljárásra, a jogsértés megállapítását, a bírság kiszabását, valamint ajánlatkérõt kötelezni az eljárási díj és költségek viselésére. Kérte továbbá ideiglenes intézkedéssel a még meg nem kötött szerzõdések megkötésének megtiltását.<br>
Kérelmezõ kérelmének indokolásául elõadta, hogy az ajánlati felhívás 11. a) pontja II. pont negyedik francia bekezdése szerint a pénzügyi, gazdasági alkalmasság igazolására csatolni kell a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése alapján akkreditált minõségtanúsító intézménytõl származó tanúsítványát a termékeknek. Továbbá a felhívás 16. pont nyolcadik francia bekezdése szerint érvénytelen az ajánlat, ha az ajánlatban hozott termékek közül legalább egy nem rendelkezik érvényes minõségi tanúsítvánnyal.<br>
Az ajánlatkérõ 2003. május 14-én közölte az ajánlattevõkkel, hogy a minõségtanúsítvány helyett a mûszaki alkalmasság igazolására elfogadja a megajánlott termékekre a gyártó, illetve a forgalmazó által kiállított minõségtanúsítványt.<br>
Ajánlatkérõ ugyanezen levelének mellékletében megküldött iratokban közölte azt is, hogy az ajánlati dokumentáció átdolgozásra, módosításra kerül. Ezzel kapcsolatban ajánlatkérõ 2003. május 14-én kelt levelével értesítette a kérelmezõt is, hogy az ajánlati felhívás módosításra kerül. 2003. május 24-én megjelent az ajánlati felhívás módosítása, ez azonban nem tartalmazta az ajánlati felhívásnak a minõségtanúsítvánnyal kapcsolatos módosítását, valamint a módosító hirdetmény nem tartalmazta a 6. a) és b) pontjában a dokumentáció módosult szövegrészére vonatkozó utalást sem.<br>
Álláspontja szerint ajánlatkérõ módosította az ajánlati felhívást és az ajánlati dokumentációt, azonban az ezzel kapcsolatos <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésben elõírt kötelezettségeit nem teljesítette. Álláspontja szerint errõl a jogsértésrõl a Közbeszerzési Értesítõ 2003. május 21. számából értesült ezen a napon, így jogorvoslati kérelme nem elkésett.<br>
Kérelmezõ sérelmezte továbbá, hogy az ajánlatkérõ a 2003. május 21-én megjelent ajánlati felhívás módosításában május 30-i ajánlattételi határidõt határozott meg, és ez sérti a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés utolsó mondatát, mely szerint 40 napos ajánlattételi határidõt kellett volna biztosítania módosító hirdetmény megjelenést követõen.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy az ajánlati felhívás 11., illetve 16. pontjában feltüntetett minõségtanúsítással kapcsolatos elõírás megváltoztatására azért volt szükség, mert a bútorokra a minõségtanúsítási kötelezettség a 10/2002. <br>
(II. 27.) GM rendelet alapján megszûnt, és ezen tény az ajánlati felhívás megjelenése után jutott a tudomására. Az esélyegyenlõség fenntartása érdekében minden pályázótól a mûszaki alkalmasság igazolására az ajánlott termékre vonatkozóan a gyártó, illetve a forgalmazó által kiállított minõségtanúsítványt kért, illetve errõl megfelelõen 2003. május 13-án kelt levelében tájékoztatta az ajánlati dokumentációt megvásárlókat.<br>
Az ajánlati dokumentáció szerzõdéses feltételeit és elõírásait nem módosította, míg az ajánlatkérési dokumentáció mellékletét képezõ berendezési, felszerelési tervdokumentációhoz tartozó költségvetési kiírást pályázók észrevételei alapján pontosította. Ilyen tétel volt a 20. számon szereplõ termékek darabszáma, mely a tervdokumentációban szerepelt, azonban a költségvetési kiírásban nem. Ennek alapján a mennyiséget a költségvetési kiírásban is a tervdokumentációval összhangba hozva 20 db-bal megemelte. Elõadta, hogy a 48. tétellel kapcsolatban (befordítható vetítõtábla) észlelte, hogy ilyen termék kereskedelmi forgalomban nincs, ezért ezt a tételt törölte. Elõadta, hogy álláspontja szerint a dokumentáció nem került átdolgozásra, hanem az ajánlattevõi észrevételek, kérdések alapján a költségvetési kiírás pontosításával adott választ az ajánlattevõknek.<br>
Az ajánlati felhívás módosításával, illetve a 40 napos ajánlati határidõvel kapcsolatos kérelmi elemre elõadta, hogy határidõ-hosszabbításra került sor, amely a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése alapján lehetséges és itt nem áll fenn a Kbt. 48. § (1) bekezdése alapján irányadó 40 napos ajánlattételi határidõ biztosítási kötelezettség.<br>
Elõadta továbbá, hogy álláspontja szerint a jogorvoslati kérelem elkésett, ugyanis kérelmezõ a 2003. május 13-án kelt és kérelmezõ által is elismerten 2003. május 14-én átvett levélbõl értesült az általa vélelmezett jogsértésekrõl. Kérte az elkésett, illetve megalapozatlan jogorvoslati kérelem elutasítását.<br>
Egyéb érdekeltek érdemi észrevételt nem tettek.<br>
A Döntõbizottság D.279/14/2003. számú határozatával ideiglenes intézkedésként a szerzõdéskötést az I-es és II-es csoport tekintetében megtiltotta.<br>
A Döntõbizottság megállapította, hogy a jogorvoslati kérelem az alábbiak szerint részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
Kérelmezõ 2003. május 14-én vette át ajánlatkérõnek a 2003. május 13-án kelt levelét, melynek mellékleteként az átdolgozott ajánlati dokumentáció részére megküldésre került. E levél tartalmazta a minõségtanúsítási kötelezettséggel kapcsolatos módosított elõírást, illetve ezzel kapcsolatban ajánlatkérõnek azon álláspontját, hogy a megajánlott termékre vonatkozóan elfogadja a gyártó, forgalmazó által kiállított minõségtanúsítványt. Ajánlatkérõ 2003. május 14-én kelt levelével tájékoztatta az ajánlattevõket, így kérelmezõt is, hogy az ajánlati felhívás módosítása a Közbeszerzési Értesítõ 2003. május 21. számában jelenik meg.<br>
A Döntõbizottság álláspontja szerint az ajánlatkérõ által az ajánlati dokumentációval, illetve a minõségtanúsítási kötelezettséggel kapcsolatos változtatásról kérelmezõ 2003. május 14-én szerzett tudomást, azonban arról, hogy ezek hirdetményben nem kerülnek közzétételre, arról csak az ajánlati felhívás módosításáról szóló hirdetmény közzétételekor, vagyis 2003. május 21-én szerezhetett tudomást.<br>
Fentiek alapján a Döntõbizottság álláspontja szerint a kérelmezõ által vélelmezett azon jogsértésrõl, hogy a módosítások nem jelennek meg hirdetményben, a tudomásszerzés idõpontja 2003. május 21., így ez az idõpont, amelytõl a 15 napos jogvesztõ határidõt kell számítani. Kérelmezõ a jogorvoslati kérelmét 2003. május 30-án nyújtotta be, 9 nappal az általa vélelmezett jogsértésrõl való tudomásszerzés után, vagyis a 15 napos jogvesztõ határidõn belül. Ennek alapján a Döntõbizottság álláspontja szerint kérelmezõ jogorvoslati kérelme nem elkésett, így a jogorvoslati kérelem érdemben vizsgálható.<br>
A <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(1) bekezdése szerint az ajánlatkérõ az ajánlat benyújtására vonatkozó határidõt (ajánlattételi határidõ) nem határozhatja meg az ajánlati felhívás közzétételétõl számított negyven napnál rövidebb idõtartamban.<br>
A <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése alapján az ajánlatkérõ az ajánlattételi határidõt - indokolt esetben - egy alkalommal meghosszabbíthatja. A határidõ meghosszabbítását az ajánlatkérõ az eredeti határidõ lejárta elõtt hirdetményben teszi közzé, melyben a határidõ meghosszabbításának indokát is meg kell jelölnie.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a <br>
47. § (1) bekezdésében foglaltaknál rövidebb.<br>
A Döntõbizottság elõször az ajánlati határidõvel kapcsolatos kérelmi elem megalapozottságát vizsgálta meg.<br>
A Döntõbizottság megállapította, hogy a 2003. május 21-én megjelent hirdetmény az ajánlati felhívás módosítása körében csupán az ajánlattételi határidõ-meghosszabbítására vonatkozó rendelkezést tartalmazott. Ennek alapján a Döntõbizottság elfogadta ajánlatkérõnek azon nyilatkozatát, mely szerint ez az ajánlati felhívás módosítása <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése szerint az ajánlattételi határidõ meghosszabbítása.<br>
A <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése alapján az ajánlattételi határidõ meghosszabbítására egy alkalommal lehetõsége van ajánlatkérõnek és az ajánlattételi határidõ meghosszabbításával kapcsolatban a Kbt. nem határoz meg minimumfeltételeket, így erre tekintettel nem irányadó határidõ meghosszabbítására a Kbt. 47. § (1) bekezdésében meghatározott 40 napos határidõ.<br>
A Döntõbizottság álláspontja szerint a 2003. május 21-én közzétett ajánlati felhívás módosítási határidõ-meghosszabbításra irányult a <a href="http://net.jogtar.hu/jr/gen/getdoc.cgi?docid=99500040.tv#47">Kbt. 47. § </a>(2) bekezdése alapján, erre tekintettel nem irányadó rá a Kbt. 48. § (1) bekezdés utolsó mondatában meghatározott 40 napos minimum határidõ.<br>
A fentiek alapján a Döntõbizottság álláspontja szerint ajánlatkérõ eljárása az ajánlattételi határidõ meghosszabbításával kapcsolatban megfelelt a Kbt. rendelkezéseinek, így a jogorvoslati kérelem e része megalapozatlan.<br>
A Döntõbizottság ezt követõen az ajánlati felhívás minõségtanúsítással kapcsolatos rendelkezésének módosításával kapcsolatos kérelmi elem megalapozottságát vizsgálta meg.<br>
Az ajánlati felhívás 11. a) II. fejezetének harmadik francia bekezdésében ajánlatkérõ egyértelmûen úgy rendelkezett, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja alapján minõségtanúsító intézménytõl származó tanúsítványt kell az ajánlattevõknek bemutatni a szerzõdés teljesítéséhez szükséges mûszaki alkalmasság igazolása körében. Ezzel összefüggésben ajánlatkérõ az ajánlati felhívás 16. Egyéb információk pontjának nyolcadik francia bekezdésében meghatározta azt is, hogy érvénytelen az ajánlat, ha az ajánlatban szereplõ termékek közül legalább egy nem rendelkezik érvényes minõségtanúsítvánnyal.<br>
Ajánlatkérõ az ajánlati dokumentációt megvásárlónak a 2003. május 13-án kelt levelének 2.3. pontjában a minõségtanúsítási kötelezettségével kapcsolatban azt a tájékoztatást adta, hogy a mûszaki alkalmasság igazolására a megajánlott termékre vonatkozóan elfogadja a gyártó, forgalmazó által kiállított minõségtanúsítványt, mely nyilatkozat nem volt összhangban az ajánlati felhívás elõírásaival.<br>
Ez a tájékoztatás az ajánlatkérõ által is elismerten az ajánlati felhívás minõségtanúsítási elõírásának módosítása volt. Ajánlatkérõ azon nyilatkozatát, hogy a minõségtanúsítás bútorokra vonatkozó kötelezettségének a 10/2002. (II. 27.) GM rendelet alapján való megszûnésére tekintettel kellett módosítani az ajánlati felhívás e feltételét, mert a jogszabályi változásról az ajánlati felhívást követõen szereztek tudomást, és ennek alapján az esélyegyenlõséget akarták biztosítani az ajánlattevõk részére, amikor ezt a feltételt kérdésre adott válaszban enyhítették, illetve megváltoztatták, a Döntõbizottság nem fogadta el, ugyanis az ajánlati felhívás feltételei a Kbt. rendelkezései alapján csak ajánlati felhívás módosítására irányuló hirdetménynek a Közbeszerzési Értesítõben való közzétételével módosíthatók jogszerûen.<br>
Ezzel kapcsolatban a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés második mondata egyértelmû rendelkezést tartalmaz, vagyis a módosított feltételekrõl új hirdetményt kell közzétenni, amelyben új ajánlattételi határidõt is meg kell állapítani.<br>
Az ajánlatkérõ az ajánlati felhívásnak minõségtanúsítási kötelezettséggel kapcsolatos elõírását módosította a közbeszerzési eljárás folyamán, azonban az errõl szóló "ajánlati felhívás módosítása" címû hirdetményt nem tette közzé.<br>
Az elõzõekben kifejtettek alapján a Döntõbizottság megállapította, hogy ajánlatkérõ ezen eljárása megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdésének rendelkezését, így a jogorvoslati kérelem e része megalapozott.<br>
A Döntõbizottság ezt követõen az ajánlati dokumentáció módosításával kapcsolatos kérelmi rész megalapozottságát vizsgálta meg.<br>
Ajánlatkérõ az ajánlati dokumentáció költségvetési kiírása és bútorjegyzék I-II. csoport körében az egyes tételek mûszaki tartalmát megváltoztatta. Az egyes tételekben eredetileg szereplõ tömör bükkfa váz, csõváz, illetve bükkfelület helyett laminált lapból készült váz, illetve bükkszínû laminált bútorlap meghatározás szerepel. Hasonlóképpen az eredetileg meghatározott bükkfa élvédõvel, illetve laminált keményfa élzárással feltételek helyett a módosított ajánlati dokumentációban ABS élzárás található. Az ajánlati dokumentáció 15. tételében az eredetileg kürt polírozott alumíniumfelület helyett mosható kopásálló felület feltétel található, továbbá pótlólag betoldásra került a tételbe a "normál ülõmagasságú székhez méretezetten" feltétel is.<br>
Az ajánlati dokumentáció 17. pontjában az eredetileg elõírt beépített portáspult helyett ívelt asztal szerepel a módosított ajánlati dokumentációban.<br>
Az ajánlati dokumentáció 19. pontjában a módosítás után megtalálható az alábbi szövegrész is "rétegelt lemez ülés és háttámlával".<br>
Az ajánlati dokumentáció 20. pontjában 35 darabos tétel szerepel állítható magasságú és háttámlájú forgó, kárpitozott, karfa nélküli irodaszék tétellel kapcsolatban, míg a módosított dokumentációban e helyett 35 db + 20 db = 55 db mennyiségi megjelölés található. A módosított ajánlati dokumentációban 20/a számon az alábbi szövegrész található. "Ugyanaz, mint 20-21. jelû csak mosható ülõ és háttámlájú 2 db". Ez a tétel az eredeti ajánlati dokumentációban nem található meg.<br>
A módosított ajánlati dokumentáció 22. tételében 36 db görgõ nélküli fotelt tüntetnek fel, míg az eredeti ajánlati dokumentációban 36 db görgõs fotel szerepel.<br>
A módosított ajánlati dokumentáció 23. tételében textilkárpitozású háromrészes kanapé szerepel, míg az eredeti ajánlati dokumentációban textilkárpitozású ülõgarnitúra szerepel.<br>
A módosított ajánlati dokumentáció 24. pontjában mosható, kopásálló felülettel meghatározás szerepel, míg az eredeti ajánlati dokumentációban körpolírozott alufelület elõírás található.<br>
A módosított ajánlati dokumentáció 38. tételében vizsgálóasztal, fellépõzsámoly (orvosi szoba) 1 db található, ezzel szemben az eredeti ajánlati dokumentáció 38. pontjában ezüstszürke porszórt csõvázas kezelõágy, (orvosi szoba) 2 db megjelölés található.<br>
Az eredeti ajánlati dokumentáció 48. tételeként szereplõ "150 × 150 cm befordítható vetítõ tábla 10 db tétel", a módosított ajánlati dokumentációban nem szerepel.<br>
A módosított ajánlati dokumentáció 48. tételében egylábú, kör alakú, talpon álló fémfogast határoznak meg a beszerzés tárgyaként 80 db mennyiségben, míg az eredeti ajánlati dokumentáció 49. tételében három lábon álló fémfogast határoznak meg szintén 80 db-os tételben.<br>
A módosított ajánlati dokumentáció 49. tételében D = 30 cm kerek, fedeles, mûanyag szeméttároló 250 db-os tétel található, míg ugyane körben az eredeti ajánlati dokumentáció 50. tételében D = 30 cm kerek, fedeles szeméttároló, ezüstszürke porszórt felülettel 160 db található.<br>
A módosított ajánlati dokumentáció 58. tételében "mennyezetre szerelhetõ kétsoros ezüstszürke, alumínium függönykarnis, "C" profilú 1135 m2, 180 cm magas sötétítõfüggönnyel ("B" épület fszt. + szobaszintek) 700 fm (karnisméret) függönyök ráncolása: 1,7; karnisok jellemzõ mérete: 3,90-4,00 méter szerepel, míg az eredeti ajánlati dokumentáció e körben az 59. tételben az alábbiakat tartalmazza: "mennyezetre szerelhetõ kétsoros ezüstszürke, alumínium függönykarnis, 280 cm magas sötétítõ-, + nejlonfüggöny-keret ("B" épület fszt. + szobaszintek) 520 fm tétel található.<br>
A módosított ajánlati dokumentáció 59. tételében az eredi ajánlati dokumentációhoz képest új elemként szerepel a "C profilú" meghatározás.<br>
Az eredeti ajánlati dokumentáció 62. tétele a módosított ajánlati dokumentációban nem szerepel.<br>
A módosított ajánlati dokumentáció 61. tételében az "ülõke, szériatermék" meghatározás az eredeti ajánlati dokumentációhoz képest többletelõírásként szerepel.<br>
A módosított ajánlati dokumentáció 63. tételében az alábbiak találhatók: "B" épület, emeleti teakonyha bútorozása, B5/3 terv szerinti munkalappal, szekrénnyel, polcokkal, rajz szerinti mosogatóval, kompletten (az elszívó bekötése a generálkivitelezõ feladata) 6 db, míg az eredeti ajánlati dokumentáció ugyane tételében (65. tétel) az alábbi található. "B" épület emeleti teakonyha bútorozása, B56/3 terv szerint munkalappal, szekrénnyel, polcokkal, hûtõgéppel együtt, kompletten 6 db.<br>
A módosított ajánlati dokumentáció 65. tételében az eredeti ajánlati dokumentáció szövegéhez képest az alábbi többletfeltétel szerepel: "+ ételminta tárolására alkalmas 60 literes hûtõgép, kompletten".<br>
A módosított ajánlati dokumentáció 66. pontjában az alábbiak találhatók: "B" épület kollégiumi szoba egység bútorozása a B10 terv szerint, elõtér munkalappal, fogasos, alulpolcos szekrénnyel, szoba bútorozása 4 fej- és háttámlás 90 × 200 × 45/90 ágynemûtartós ággyal, egyedi biztonsági zárral ellátott beépített szekrénnyel, felsõ konzollal.<br>
112 db szoba:<br>
- 448 db ágy,<br>
- 448 db szekrény.<br>
A 4 db szék és az íróasztal szériatermék/szoba.<br>
Az ablakpárkány elkészítése, a munkalap feletti neonvilágítás nem tárgya az ajánlatkérésnek.<br>
A beépített szekrények vasalata: zongorapánt helyett bútorpánt.<br>
Ágyak kialakítása:<br>
- rugós ágybetét, matrac,<br>
- ágynemûtartó-vasalat mozgatható mechanikával.<br>
Egyedi beépített szekrény:<br>
- az ágy felõli polcot nem kérjük,<br>
- a szekrények ágy felüli oldala teljes magasságig egy síkban van.<br>
E tétellel kapcsolatban az eredeti ajánlati dokumentáció 68. tételében az alábbi elõírások találhatók:<br>
"B" épület kollégiumi szobaegység bútorozása B 10 terv szerint, elõtér munkalappal, fogasos, alulpolcos szekrénnyel, szoba bútorozása 4 fej- és háttámlás 90 × 200 × 45/90 ágynemûtartó ággyal, egyedi beépített szekrénnyel, fölsõ konzollal, (az üzemeltetõvel egyeztetve mobiliák külön kiírva) 112 db".<br>
A módosított ajánlati dokumentációban 68. tételként szerepel az eredeti ajánlati dokumentációban nem található alábbi tétel "fokozott igénybevételnek megfelelõ mûanyag kerti garnitúra, 8 db kör alakú asztal napernyõvel, 32 db szék."<br>
A Döntõbizottság a fentiek alapján egyértelmûen megállapította, hogy az ajánlati dokumentáció módosításra került, ezzel kapcsolatban a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése úgy rendelkezik, hogy az ajánlatkérõ az ajánlattételi határidõig módosíthatja az ajánlati dokumentációban meghatározott feltételeket is, azonban a módosított feltételekrõl új hirdetményt kell közzé tenni, amelyben új határidõt is meg kell jelölni. Ezzel kapcsolatban a Kbt. 11. számú melléklete, amely a hirdetmény módosításának mintáját tartalmazza a 6.a pontban kifejezetten rendelkezik a módosítással érintett hirdetmény vagy dokumentáció módosuló pontjainak és a módosítás szövegének feltüntetésérõl.<br>
A Döntõbizottság megállapította, hogy ajánlatkérõ a 2003. május 21-én közzétett ajánlati felhívás módosítása címû hirdetményében az ajánlati dokumentáció, vagyis az elõbbiek szerinti felhívás módosuló pontjait nem tüntette fel, illetve az ajánlati felhívást nem módosította a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése szerint, hanem csupán az ajánlattételi határidõt hosszabbította meg a Kbt. 47. § (2) bekezdése alapján.<br>
A fentiek alapján a Döntõbizottság álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését rendelkezését, amikor az általa módosított ajánlati dokumentáció módosult pontjait nem jelölte meg új hirdetményben a Kbt. 11. számú mellékletének 6. pontja szerint elkészített, a Kbt. 48. § (1) bekezdése szerinti ajánlati felhívás módosításában.<br>
Ennek alapján a jogorvoslati kérelem e része is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatároznia közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(7) bekezdése szerint a bizottság az (1) bekezdésben szereplõ intézkedéseket együttesen is alkalmazhatja.<br>
A Döntõbizottság a jelen közbeszerzési eljárásban megállapította, hogy személyi bírság alkalmazására jelen eljárásban nincs lehetõség.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak mintegy 77,5 millió forint szállítási értékét, az ajánlatkérõnek az eljárást segítõ együttmûködõ magatartást.<br>
Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg és azt, hogy a jogsértés kérelmezõnek jogsérelmet nem okozott, valamint értékelte a Döntõbizottság azt is, hogy a jelen eljárásban kiszabható bírság 1 000 000 Ft-tól a jelen beszerzés I., II. tételei értékének 30%-áig terjedhet. A fentiekre tekintettel a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni.<br>
Ennek alapján ajánlatkérõvel, mint jogi személlyel szemben 1 000 000 Ft, azaz egymillió forint bírság kiszabása arányban áll az általa elkövetett jogsértés súlyával.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése szerinti jogkövetkezmények alkalmazásával kapcsolatban a Döntõbizottság mérlegelte azt is, hogy ajánlatkérõ a Kbt. 48. § (1) bekezdését sértette meg, melybõl azonban - tekintettel arra, hogy ajánlatkérõ valamennyi az ajánlati dokumentációt megvásárlónak az általa végzett változtatásokat, módosításokat egyformán megküldte, azt az ajánlattevõk rendelkezésére bocsátotta - a kérelmezõt joghátrány nem érte. Ajánlatkérõ eljárása során a módosításokról az ajánlati dokumentációt megvásárlóknak küldött tájékoztatásával a gazdasági társaságok között biztosította az esélyegyenlõséget és a verseny lehetõségét.<br>
A Döntõbizottság figyelembe vette azt is, hogy kérelmezõ és a többi ajánlati dokumentációt megvásárló az ajánlatkérõ által adott tájékoztatásokat, az ajánlati felhívás és a dokumentáció módosítását tudomásul vették, és ennek tudatában nyújtottak be (kérelmezõ is) ajánlatot.<br>
A Döntõbizottság álláspontja szerint az általa alkalmazott jogkövetkezmények az ajánlatkérõ által elkövetett jogsértés súlyával arányban állnak, és annak kellõ mértékû szankcióját jelentik.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, míg a megalapozatlan kérelmi elemet a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 3.<br>
<br>
Dr. Nagy László Gábor s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>