<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5835)
</b></h2><FONT size=3><i><u></i></u><br>
<br>
13.K.33.276/2002/7.<br>
<br>
A Fõvárosi Bíróság a Haszonicsné dr. Ádám Mária ügyvéd (1134 Budapest, Huba u. 10. 1/104.) által képviselt FÕKERT Parkfenntartó Kertészeti Szolgáltató Kft. (1149 Budapest, Limanova tér 25.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.520/13/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében amely perben az alperes pernyertessége érdekében beavatkozott a dr. Balla Miklós ügyvéd (1068 Budapest, Benczúr u. 39/B.) által képviselt Budapest-Zugló Önkormányzata (1145 Budapest, Pétervárad u. 2.) I. r. és a dr. Papcsák Ferenc ügyvéd (2083 Solymár, Panoráma u. 67.) által képviselt LIÁN Kht. (1119 Budapest, Thán K. u. 3-5. ) II. r. beavatkozó - meghozta a következõ<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy a Fõvárosi Illetékhivatal felhívására fizessen meg az államnak 10 000 (tízezer) Ft feljegyzett kereseti illetéket, valamint 15 napon belül az alperesnek <br>
10 000 (tízezer) Ft, az I. és a II. r. beavatkozónak is külön - külön 10 000 (tízezer) - 10 000 (tízezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, <br>
5 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Budapest-Zugló Önkormányzata mint ajánlatkérõ a 2001. április 11-én közzétett ajánlati felhívásával nyílt közbeszerzési eljárást indított a közbeszerzésekrõl szóló<br>
1995. évi XL. törvény ( a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32.§ </a>(1) bekezdés alapján, amely szerint a tulajdonában és a polgármesteri hivatal kezelésében lévõ parkok, játszóterek, zöldfelületek, összesen 1 700 000 m2 és 36 500 db utcai sorfa fenntartási munkáira vonatkozóan kérte ajánlatok, ennek keretében vállalkozási szerzõdés benyújtását.<br>
Az ajánlati felhívás 13. a) pontja értelmében az ajánlatok elbírálása az összességében legelõnyösebb ajánlat szempontja alapján történik. A bírálati részszempontokat és a súlyszámokat az ajánlatkérõ a 13. b) pontban határozta meg a következõk szerint:<br>
részszempontok 	súlyszámok<br>
- ajánlati ár	10 <br>
- az azonnali beavatkozást igénylõ munkák esetén a dokumentációban kiírt mértéknél rövidebb helyszínre érkezési és balesetveszély-elhárítási idõ megajánlása (órában megadva) 	5<br>
- az éves áremelés mértéke 	3 <br>
- késedelmes teljesítés esetén a dokumentációban kiírt mértéken felül vállalt kötbér mértéke 	1<br>
Az értékelés során az egyes részszempontokra adható pontszám alsó és felsõ határa: 1-10.<br>
Az ajánlati felhívás 15. a) pontja rögzítette, hogy az eredményhirdetés idõpontja az ajánlatok bontását követõ naptól számított 15. nap 10.00 órája, amennyiben ez a nap nem munkanap, úgy az azt követõ elsõ munkanap 10 órája.<br>
Az ajánlatkérõ által kiadott ajánlati dokumentáció VII. részében közölt vállalkozási szerzõdéstervezet 2.2. pontja a következõket tartalmazta:<br>
"A vállalkozó kötelezettséget vállal arra. hogy az azonnali beavatkozást igénylõ munkák elvégzését - függetlenül attól, hogy a beavatkozás szükségessége mikor merül fel - a tudomásszerzéstõl számított legfeljebb 12 órán belül megkezdi és a mûszakilag szükséges legrövidebb idõn belül befejezi. Ennek érdekében a vállalkozó munkaidõn kívül, valamint a heti pihenõ- és munkaszüneti napokon ügyeletet tart fenn, amelyet a munkahelyi vezetõvel azonos intézkedési joggal ruház fel. Jelen szerzõdés alkalmazása szempontjából azonnali beavatkozást igénylõ munkáknak minõsülnek mindazok a munkák, amelyeket az élet- és balesetveszély megszüntetése pl. balesetveszélyes játszószer, fa azonnali eltávolítása, meghibásodott lépcsõ, korlát, locsolóhálózat javítása, síkosságmentesítés stb. érdekében kell elvégezni."<br>
A 2001. május 22-ig tartó ajánlattételi határidõben a felperesen kívül a Fõvárosi Kertészeti Rt. és a Lián Kht. nyújtotta be ajánlatát.<br>
A 2. bírálati részszempontnál a (azonnali beavatkozást igénylõ munkák esetén a helyszínre érkezési és balesetveszély elhárítási idõ megajánlása órában) a Lián Kht. 0,25 órát, a Fõvárosi Kertészeti Rt. és a felperes egyaránt 0,30 órára vonatkozó idõtartamra tett ajánlatot.<br>
A Lián Kht. a 2001. május 15-én kötött bérleti szerzõdéssel a Sportfólió Kht.-tól bérbe vette 2001. május 15-tõl - 2001. június 15-i átadással - határozatlan idõre a Budapest XIV. ker. Rákospatak u. 13-27. szám alatti stadion 24 m2-es területét 2 db konténer elhelyezésére, amelybõl az egyik irodaként és öltözõként, a másik géptárolásra szolgál.<br>
A Lián Kht. az ajánlatának 54. oldalán az azonnali beavatkozást igénylõ munkák helyszínre érkezési és baleset-elhárítási idejének mértékénél rögzítette, hogy az ajánlat elkészítésével egy idõben bérleti szerzõdést kötött a kerület területén, ill. szükség szerint további bérleti szerzõdéseket köt és a bérleti szerzõdés lehetõséget ad arra, hogy Zuglóban pályázati nyertességük esetén telephelyet alakítsanak ki, melyek biztosítják a nagyon rövid beavatkozási idõ betartását. Rögzítette továbbá, hogy a zuglói telephelyen ( telephelyeken) külön favágó brigádot telepítenek állandóan készenlétben lévõ kihelyezett kosaras gépkocsival, a kerületben folyamatos jelenlétet biztosítanak (minimum 2 fõ vezetõ + brigádok), akikkel jelzés esetén azonnal (legkésõbb 0,25 órán belül) reagálni tudnak az elvégzendõ feladatra. A Fõvárosi Kertészeti Rt. a 2001. június 6-án kelt levelében közölte az ajánlatkérõvel, hogy az ajánlati felhívás szerint eredményhirdetési idõpontban - 2001. június 6-án a helyszínen megjelent, ekkor eredményhirdetésre nem került sor, ennek okáról és az eredményhirdetés új idõpontjáról információval nem rendelkezik, ezért kérte az ajánlatát tárgytalannak tekinteni.<br>
Az ajánlatkérõ a 2001. június 7-én tartott eredményhirdetésen az eljárás gyõzteseként a Lián Kht-t hirdette ki 133 ponttal, míg a második helyezett a 109 pontot elért felperes lett.<br>
Az eljárásról készült összegzés - egyebek között - tartalmazta az ajánlattevõk nevét, az ajánlatok elbírálásának részszempontjait és a részszempontokra adott pontszámokat.<br>
Az 1. részszempontra (ajánlati ár) a Lián Kht. 7 (súlyszámmal megszorozva 70) pontot, a Fõvárosi Kertészeti Rt. 1 (súlyszámmal megszorozva 10) pontot, a felperes 10 (súlyszámmal megszorozva 100) pontot kapott.<br>
A 2. részszempontnál (az azonnali beavatkozást igénylõ munkák esetén a helyszínre érkezési és balesetveszély-elhárítási idõ megajánlása órában) a Lián Kht 0,25 órát, a Fõvárosi Kertészeti Rt. és a felperes egyaránt 0,30 órára vonatkozó idõtartamot vállalt. E vállalásukra a Lián Kht. 10 (súlyszámmal megszorozva 50) pontot, a másik két ajánlattevõ pedig 1-1 (súlyszámmal megszorozva 5-5) pontot kapott.<br>
A 3. részszempontnál (az éves áremelés mértéke) az ajánlatkérõ mindhárom ajánlattevõ részére 1 (súlyszámmal megszorozva 3) pontot adott.<br>
A 4. részszempontnál (késedelmes teljesítés esetén vállaltnapi kötbér mértéke) a Lián Kht. 10 (súlyozottan is 10), a másik két ajánlattevõ 1-1 (súlyozottan is 1-1) pontban részesült.<br>
Az értékelési pontszámokat az ajánlatkérõ azzal indokolta, hogy a pontszámokat 1-10 pont között az egyes részszempontokra tett ajánlatok egymáshoz viszonyított aránya szerint állapították meg, alapul véve azt, hogy a legkedvezõtlenebb ajánlat 1 pontot, a legkedvezõbb pedig 10 pontot ér.<br>
A felperes (I. r. kérelmezõ) a 2001. június 14-én elõterjesztett - utóbb kiegészített, ill. módosított - jogorvoslati kérelmében kérte az alperestõl a jogsértés megállapítását, az ajánlatkérõ döntés megsemmisítését és a szerzõdéskötés megtiltását. Hivatkozott arra, hogy az ajánlatkérõ az ajánlati felhívásban meghirdetettõl - 2001. június 6. napjától - eltérõ idõpontban, 2001. június 7-én 10.00 órakor tartotta meg az eredményhirdetést, ezt nem indokolta, és a Fõvárosi Kertészeti Rt. visszavont ajánlatát is értékelte.<br>
Vitatta továbbá a nyertes ajánlatával kapcsolatban a 2. bírálati részszempontra megállapított pontértékeket. Ezzel kapcsolatban elõadta, hogy annak értékelésénél az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55.§ (</a>6) bekezdését és a 48.§ (1) bekezdését, mivel az azonnali beavatkozást igénylõ munkák esetén a helyszínre érkezési és balesetveszély elhárítási idõ vonatkozásában 0,30 órát ajánlott, erre az ajánlatkérõ 1 pontot adott, a nyertes a 0,25 óra ajánlatára pedig a maximális 10 pontot kapta, amely a súlyszámmal felszorozva a nyertes javára 45 pont különbséget eredményezett. Hivatkozott arra is, hogy az ajánlatkérõ órában megadva kérte megjelölni a helyszínre kiérkezés és az elhárítási munkák megkezdésének idejét, így eltért az órában történõ ajánlatadás értékelési módtól. Hangsúlyozta, hogy az ajánlatkérõ illetékességi területén több telephellyel rendelkezik, ezért tudta vállalni, hogy 30 percen belül a helyszínre kiérkezik és az elhárítást megkezdi, a nyertesnek azonban a XIV. kerületben nincs telephelye, így az idõtartamra vonatkozó vállalása eleve kétséges. Utalt a Budapest XIV. Kerületi Rendõrkapitányság által kiadott kérelméhez is csatolt - szakvéleményre, amely szerint megkülönböztetõ jelzés használata esetén 10-15 perc leforgása alatt érhetõ el a kerületen belül valamely helyszín. Álláspontja szerint a saját ajánlata és a nyertes ajánlattevõ reálisnak tekintett vállalása egyenértékû, így elbírálva az összességében legkedvezõbb ajánlatot a felperesi Kft. tette.<br>
A Fõvárosi Kertészeti Rt. (II. r. kérelmezõ) 2001. június 18-án nyújtott be jogorvoslati kérelmet az alpereshez, amelyben szintén a jogsértés megállapítását és az ajánlatkérõi döntés megsemmisítését kérve kifogásolta az eredményhirdetés idõpontjának megváltoztatását és visszavont ajánlatának elbírálását.<br>
Az alperes a D.383/3/2001. számú határozatával a szerzõdéskötést megtiltotta, majd a D.383/612001. számú határozatával mindkét jogorvoslati kérelmet elutasította.<br>
Az ajánlatkérõ a nyertes ajánlattevõvel a vállalkozási szerzõdést 2001. július 18-án megkötötte.<br>
A Fõvárosi Kertészeti Rt. keresettel élt a jogorvoslati kérelmet elutasító alperes határozat ellen. A Fõvárosi Bíróság a 2002. június 25-én kelt 12.K.32.213/2001/7. számú - jogerõs - ítéletével az alperes D.383/6/2001. számú határozatát hatályon kívül helyezte, és az alperest új eljárás lefolytatására kötelezte, megállapítva azt, hogy az ügyben a tényállás további tisztázására van szükség. Elõírta annak vizsgálatát, hogy az eredményhirdetés egy nappal késõbbi idõpontban való megtörténte adminisztratív okra vezethetõ-e vissza, továbbá szükségesnek látta az Rt. által benyújtott pályázat visszavonásának körülményei és a Lián Kht. által vállalt idõtartam reális volta tekintetében is a tényállás ellentmondásmentes megállapítását.<br>
Az új eljárásban a kérelmezõk a korábbi jogi álláspontjukat fenntartották. Becsatolták a 2001. július 18-án felvett azon jegyzõkönyvet, amely szerint az ajánlatkérõ és a nyertes ajánlattevõ megállapodtak abban, hogy az azonnali beavatkozást igénylõ munkák elvégzésének megkezdésére vállalt 0,25 órát 2001. augusztus 31-ig 12 órára növelik, tekintettel a vállalkozó felkészülési lehetõségének hiányára. Hivatkoztak arra, hogy a jegyzõkönyvben foglaltak alátámasztják a nyertes által megjelölt idõtartam teljesítésének lehetetlenségét, de a nyertes részérõl a hamis adatszolgáltatást is.<br>
Az alperes a 2002. október 14-én kelt D.520/13/2002. számú határozatával a jogorvoslati kérelmeknek részben helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55.§ (</a>1) és (2) bekezdését, egyebekben pedig a jogorvoslati kérelmeket elutasította.<br>
A határozat indokolása szerint az ajánlatkérõ azzal, hogy az ajánlati felhívásban meghatározott idõpontban eredményhirdetést nem tartott, megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55.§ (</a>1) bekezdésnek rendelkezését, azzal pedig, hogy az eredményhirdetés elhalasztásáról annak idõpontja után adott írásban tájékoztatást az ajánlattevõk részére, a Kbt. 55. § (2) bekezdését sértette meg. A II. r. kérelmezõ tekintetében megállapította, hogy a jogorvoslati kérelme egyes részeivel kapcsolatban külön-külön kell vizsgálni az ügyfélképességet. A II. r. kérelmezõ az ajánlatának visszavonását követõen a közbeszerzési eljárás további - értékelési - szakaszában jogszerûen már nem vehetett részt, az ajánlat visszavonása után jogos érdeke már nem fûzõdhet a közbeszerzési eljárás további szakaszához, ezért - a Kbt. 79.§ (3) bekezdésére tekintettel - megalapozottan nem vitathatja a Kbt. 55.§ (6) bekezdésének valamint az 59.§ (1) bekezdésének megsértését.<br>
Az alperes leszögezte, hogy az ajánlatkérõnek csak két - a nyertes és az II. r. kérelmezõ által benyújtott - ajánlatot kellett volna összehasonlítania és értékelnie. Rámutatott arra, hogy az I. r. kérelmezõ az ajánlatkérõ értékelését csak a második bírálati részszempont keretében sérelmezte. Azzal, hogy két ajánlat maradt, új helyzet állt elõ, így az alperesnek minden részszempont tekintetében újra el kellett végeznie a két ajánlat összehasonlítását, figyelemmel arra is, hogy az ajánlatkérõ az ajánlatok értékelésére sem az ajánlati felhívásában, sem a dokumentációjában nem adott közre módszertani elõírást.<br>
Az 1. bírálati részszempontnál (ajánlati ár) a Lián Kht. az elsõ évre - bruttó értékben, kerekítve - 117,5 M Ft-ot, az I. r. kérelmezõ 108,9 M Ft-ot jelölt meg ajánlati árként. Ez utóbbi 10 pontot, az elõbbi 9 pontot ér. (súlyszámmal szorozva I. r. kérelmezõ 100 pont, míg a Lián Kht. 90 pont).<br>
A 2. bírálati részszempont (az azonnali beavatkozást igénylõ munkák esetén a dokumentációban kiírt mértéknél rövidebb helyszínre érkezési és balesetveszélyelhárítási idõ megajánlása órában megadva) esetében az alperes megállapította, hogy az ajánlati felhívás szerint az ajánlatkérõ egyértelmûen a helyszínre érkezési idõre várt ajánlatot, és a kért adatot órában jelölte meg. Az alperes álláspontja szerint ez egyértelmûen idõbeli mértékegységet jelent és nem értelmezhetõ úgy, hogy minden egy órán belül megjelölt idõtartam azonos értékû ajánlati elemnek tekintendõ.<br>
A Lián Kht. által megjelölt idõtartam lehetetlenségével kapcsolatban az alperes arra az álláspontra helyezkedett, hogy e kérdés már a szerzõdés teljesítése körébe tartozik, de a Fõvárosi Bíróság ítélete alapján megvizsgálta az I. r. kérelmezõ ezen kérelmi elemét is. Ennek során figyelemmel volt a kerület kiterjedésére, földrajzi és tömegközlekedési sajátosságaira (nevezetesen a kerület viszonylag széles, egyenes fõútvonalaira, többnyire négyzethálós úthálózat-szerkezetére). Megállapította, hogy a dokumentációban közölt kerületi fenntartású belterjes zöldterületek, továbbá a baleseti szempontból elsõdlegesnek tekinthetõ játszóhelyek a XIV. kerületben viszonylag koncentráltan (nagy lakótelepek a Kerepesi, Füredi, Nagy Lajos király, Egressy, Kacsóh Pongrác utak mellett/között) helyezkednek el. Megállapította továbbá, hogy az ORFK Közlekedésrendészeti Fõosztályának, valamint a XIV. Kerületi Rendõrkapitányságnak - az I. r. kérelmezõ által benyújtott - állásfoglalásai szerint a kerület két legtávolabbi pontja közötti távolságot 15-25, illetve 10-15 perc alatt lehet megtenni gépkocsival, megkülönböztetõ jelzés használata mellett. A Lián Kht. által benyújtott menetrendi kivonat szerint a BKV Rt. 32-es autóbuszainak Örs vezér tere és a Kacsóh Pongrác úti megálló közötti vonalszakasz átlagos menetideje 13 perc.<br>
A fentieken túlmenõen az alperes azt is vizsgálta, hogy a nyertes ajánlatában tett-e, és hogyan tett ajánlatot ezen részszempont keretében, illetve annak indokolása - a teljesíthetõségre tekintettel - mennyire volt alapos. Az alperes megállapította, hogy a Lián Kht. az ajánlata 54. oldalán részletesen ismertette, hogy az azonnali beavatkozást igénylõ munkák elvégzésére telephely kialakítására bérleti szerzõdést kötött, nyertessége esetén további bérleti szerzõdéseket köt, külön favágó brigádot szervez és telepít állandóan készenlétben lévõ kihelyezett kosaras gépkocsival, a kerületben folyamatos jelenlétet biztosít (minimum 2 fõ vezetõ + brigádok), akikkel jelzés esetén azonnal (legkésõbb 0,25 órán belül) reagálni tud. Minderre figyelemmel az alperes azt állapította meg, hogy a negyedórás helyszínre érkezés kerületen belül, a vállalt feladatnak megfelelõen, a XIV. kerületen belül telepített és állandóan készenlétben álló gépkocsi alkalmazása esetén és megkülönböztetõ jelzés helyett figyelmeztetõ jelzés használata esetén sem lehetetlen.<br>
Az alperes megjegyezte, hogy a fenti kérdés nem alkalmassági kritérium volt, hanem bírálati részszempont, továbbá sem az ajánlati felhívás, sem a dokumentáció nem tartalmazott az azonnali beavatkozást igénylõ munkák elvégzésével kapcsolatos elõírást.<br>
Az alperes e bírálati részszempontnál megállapította, hogy a Lián Kht. 0,25 órát, az I. r. kérelmezõ 0,5 órát ajánlott, ezen ajánlati elemek összehasonlíthatók, ennek alapján a Lián Kht. ajánlata 10 pontot, az I. r. kérelmezõé 5 pontot (súlyszámmal szorozva I. r. kérelmezõ ajánlata 25 pontot, míg a Lián Kht. ajánlata 50 pontot) ér. Az ajánlatkérõ e bírálati részszempont során csak a felsõ idõtartamhatárt szabályozta, az alsót nem. A Lián Kht. által vállalt 0,25 órás idõtartam teljesítése igen komoly mûszaki és szervezési feladat megoldását kívánja a nyertestõl, de e feladat nem megoldhatatlan. Amennyiben a Lián Kht. a teljesítés során mégsem tudja vállalását teljesíteni, arra már nem a Kbt., hanem a Ptk. szerzõdés teljesítésére vonatkozó szabályai az irányadók.<br>
A 3. bírálati részszempont (az éves áremelés mértéke) keretében mindkét ajánlattevõ a KSH inflációs rátájának 50%-át kívánta érvényesíteni, ezért mindkét ajánlat egyaránt 10-10 (súlyszámmal szorozva 30-30) pontot ér.<br>
A 4. bírálati részszempontnál (késedelmes teljesítés esetén a dokumentációban kiírt mértéken felül vállalt kötbér mértéke) a Lián Kht. 500 E Ft/nap, az 1. r. kérelmezõ 350 e Ftlnap kötbért ígért a késedelmes teljesítés esetére. így az elõbbi ajánlat 10, az utóbbi 7 pontot (súlyszámmal szorozva I. r. kérelmezõé 7 pontot, míg a Lián Kht-é 10 pontot) ér.<br>
Fentiek alapján az alperes megállapította, hogy a bírálati részszempontok tartalmi elemeinek összehasonlítása után az összességében legelõnyösebb ajánlatot a Lián Kht. tette (90 + 50 + 30 + 10 = 180 pont), az I. r. kérelmezõ (100 +  25 + 30 + 7 = 162 pont) pedig a második helyezett lett.<br>
Az alperes álláspontja szerint az ajánlatkérõ annak ellenére jogszerû döntést hozott, hogy bírálatában számolt az eredményhirdetést megelõzõen visszavont ajánlattal, így sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55.§ (</a>6) bekezdését, sem az 59.§ (1) bekezdését nem sértette meg.<br>
Az alperes ezt követõen az I. r. kérelmezõ által becsatolt jegyzõkönyvvel kapcsolatos kérelmi elem elkésettségét vizsgálta meg. Megállapította, hogy az I, r. kérelmezõ a 2002. szeptember 24-én tartott jogorvoslati tárgyaláson becsatolt egy, az ajánlatkérõ és a nyertes között 2001. július 18-án felvett jegyzõkönyvet, amelyben - többek között - a két fél megállapodott abban, hogy a nyertes ajánlatában szereplõ, azonnali munkák megkezdésére vállalt negyedórát - a nyertes felkészülési lehetõségének hiányára tekintettel - 12 órára növelik 2001. augusztus 31-ig. Utalt arra, hogy e megállapodás kapcsán az 1. r. kérelmezõ egyrészt a bírálati részszempontra tett nyertesi ajánlat lehetetlenségének bizonyítását látja, illetve javasolja nyertes hamis adatszolgáltatásának megállapítását. Az I. r. kérelmezõ 2001. augusztus 17-én az általa a jogorvoslati eljáráson becsatolt jegyzõkönyvet az D.383/6/2001. számú határozat bírósági felülvizsgálata során a Fõvárosi Bíróság részére benyújtotta, ennek alapján a jegyzõkönyvrõl és tartalmáról legkésõbb annak a bírósághoz való benyújtásának idõpontjában tudomást szerzett, így a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos jogvesztõ határidõt ezen idõponttól kell számítani. Ennek alapján legkésõbb 2001. szeptember 1-jén lehetett volna a jogvesztõ határidõn belül benyújtani ezzel a jegyzõkönyvvel, illetve tartalmával kapcsolatos jogorvoslati kérelmet, de az I. r. kérelmezõ ezen kérelmi elemét csak a 2002. szeptember 3-án megindított jogorvoslati eljárásban tette a jogorvoslati kérelem részévé, így a 15 napos jogvesztõ határidõt sokszorosan túllépte.<br>
Az alperes az eset összes körülményének mérlegelése alapján, a megállapított jogsértések súlyára, illetve azok bekövetkezésének körülményeire is tekintettel az elkövetett jogsértésekkel kapcsolatban a minimális mértékû bírság kiszabását is túlzott mértékû szankciónak tartotta, ezért az ajánlatkérõvel szemben bírságot nem szabott ki.<br>
A felperes keresetet terjesztett elõ az alperes határozatának bírósági felülvizsgálata és annak megállapítása iránt, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55.§ (</a>1)-(2) bekezdései mellett a Kbt. 55.§ (6) bekezdését és az 59.§ (1) bekezdését is megsértette.<br>
Elõadta, hogy az alperes az elõterjesztett jogorvoslati kérelmükben foglaltakat helytelenül mérlegelte, az új eljárása során nem a Fõvárosi Bíróság iránymutatása és a Kbt. rendelkezései szerint járt el, és a Kbt.-bõl helytelen jogi következtetést vont le. Egyetértett a határozatban foglalt jogszabályi rendelkezések megsértésére vonatkozó alperesi megállapítással és az alperes azon következtetésével, hogy a FÕKERT Rt. ajánlatának visszavonására tekintettel az ajánlatkérõnek az értékelés során két ajánlatot kellett értékelnie. Hivatkozott arra, hogy az alperes a határozatában az értékelést elvégezve jutott olyan megállapításra, miszerint az ajánlatkérõ jogsértõ eljárása mellett sem követett el olyan törvénysértést, mely az eljárás eredményét befolyásolta volna, és ennek alátámasztására lényegében elvégezte az ajánlatok értékelését.<br>
A felperes álláspontja szerint az alperes az ajánlatokat jogsértõen, az ajánlattevõ által készített dokumentumokban foglaltak figyelmen kívül hagyva értékelte. Utalt arra, hogy az ajánlatkérõ a részszempontok alsó és felsõ ponthatárát 1-10 között határozta meg, és - az alperes megállapításával ellentétben - az ajánlatok értékelésérõl készített "Összegzés" c) pontja egyértelmûen tartalmazza azt a rendelkezést, miszerint az ajánlatkérõ az értékelési pontszámokat 1-10 pontok között oly módon határozta meg, hogy a legkedvezõtlenebb ajánlat 1 pontot, a legkedvezõbb pedig 10 pontot ér. Erre az elvre figyelemmel az ajánlati ár tekintetében a felperesnek 100 pontot, míg a Lián Kht. részére - az 1 pontot figyelembe véve - 10 pontot kellett volna az értékelés során adni.<br>
A felperes kifogásolta, hogy az alperes részletes vizsgálat alá vette a 2. részszempontra tett ajánlatokat, és a felek által becsatolt iratokból kiindulva úgy ítélte meg, hogy a nyertes ajánlatnak minõsített LIÁN Kht. ajánlatában megjelölt 15 perces határidõ teljesítése nem lehetetlen, de e kérdés eldöntéséhez szakértõt nem vett igénybe.<br>
A felperes fenntartotta a korábbi és az új eljárás során tett azon állítását, hogy Zugló területén, a megkülönböztetõ jelzés nélküli jármûvek esetében a KRESZ szabályait figyelembe véve a nyertes ajánlatában megjelölt idõtartam nem teljesíthetõ, amelyet a megkötött szerzõdés módosítása is alátámaszt. Sérelmezte, hogy az erre vonatkozó dokumentumot mint bizonyítékot az alperes nem vette figyelembe a döntésekor, illetve azt elkésett beadványnak minõsítette, holott azt nem jogorvoslati kérelemként terjesztették elõ.<br>
A felperes hivatkozott arra, hogy a fentiek, valamint az alperes határozatában foglalt egyéb pontszámok figyelembevételével - alkalmazva az ajánlatkérõ pontozási szabályait - megállapítható, hogy a LIÁN Kht. pontszáma: 10 + 50 + 30 + 10 = 100, a felperesi pontszám pedig 100 + 5 + 30 + 1=136. Az alperes az ajánlatkérõ által alkalmazott módszertõl eltért, amely nem csupán jogellenes, hanem a közbeszerzési eljárás értékelése szempontjából az eredményt közvetlenül befolyásoló megállapítás volt, mivel az ajánlatok alapján a felperes a nyertes ajánlattevõ. A pontozásból következõen tehát helytelen az alperes azon megállapítása, hogy jogszerûen határozott az ajánlatkérõ, és nem sértette meg a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. §.</a> (6) bekezdését és az 59.§ (1) bekezdését.<br>
A felperes utalt arra is, hogy a Lián Kht. az ajánlat megtételekor nem rendelkezett zuglói székhellyel, ill. telephellyel, és a 2. részszempontra tett vállalás teljesíthetõségének az ajánlat megtételének idõpontjában kell fennállnia.<br>
Az alperes - fenntartva a határozatában foglaltakat - a kereset elutasítását kérte. Kifejtette, hogy a 2. bírálati részszemponthoz tartozó ajánlati elemek vizsgálata során - a felperes által csatolt iratokra is tekintettel - nem látta szükségesnek szakértõ igénybevételét, mert a becsatolt dokumentumok elegendõ mértékben bizonyították, hogy a határozat indokolásában részletesen kifejtett feltételek esetén nem lehetetlen a nyertes 2. bírálati részszempontra tett ajánlata.<br>
Az ajánlatok értékelésével kapcsolatban elõadta, hogy az ajánlatkérõ az ajánlatok értékelésekor a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55.§ (</a>6) bekezdésében foglaltakat alkalmazta, az általa meghatározott 1 és 10 pont között pontozott. A pontozás módszerét azonban az akkori Kbt. nem szabályozta, két ajánlat esetén a ponttartomány minimumának és maximumának alkalmazása az ajánlatok tartalmától eltérõ torzított pontszámokat eredményez. Jelen ügyben ajánlatkérõ a három ajánlatot "vegyes" módszert alkalmazva pontozta, azaz a "legjobb" megkapta a maximumot, a "leggyengébb" a minimumot. A "harmadik" ajánlat pedig már arányosítva került pontozásra, a minimum és a maximum között, értelemszerûen a felhívásban megjelölt ponthatárok között. A felperes figyelmen kívül hagyta a kialakult új helyzetet, amelyben csak két ajánlat "maradt" versenyben, és az akkor hatályos Kbt. 55.§ (6) bekezdése nem tartalmazott olyan kitételt, hogy az ajánlatkérõnek mindenképpen ki kell osztania a maximális és a minimális határértékkel azonos pontértékeket. A megismételt jogorvoslati eljárásban megállapított ajánlatkérõi jogsértés miatt elõállt helyzetben az alperes a két ajánlat vonatkozásában már nem alkalmazhatta az ajánlatkérõ három ajánlat értékelésekor alkalmazott "módszerét", mert akkor sérült volna a Kbt. 55.§ (6) bekezdésének második fordulata.<br>
Az alperes hangsúlyozta, hogy a telephely megléte nem volt sem alkalmassági, sem értékelési szempont, és a 2001. július 18-án kötött megállapodásnak sincs jelentõsége, mivel az már a szerzõdéskötést követõ idõszakra esik. A nyertes becsatolta a bérleti szerzõdést, ajánlatának tartalma alapján a 2. részszempontból tett vállalása teljesíthetõ volt.<br>
Az alperes pernyertessége érdekében a perbe beavatkozó Budapest-Zugló Önkormányzata I. r. és a Lián Kht. II. r. beavatkozók szintén a kereset elutasítását indítványozták.<br>
Az I. r. beavatkozó elõadta, hogy a 2001. július 18-i jegyzõkönyvben a helyszínre érkezési idõvel kapcsolatos megállapodást az indokolta, hogy az eredményhirdetést követõen a nyertesnek biztosítani kellett a teljesítésre való felkészülést, a területre való felvonulást, telephelyek létesítését és a munka megszervezését.<br>
A II. r. beavatkozó elõadta, hogy az eljárás elhúzódása folytán a szerzõdéskötés ténye bizonytalan volt, a hivatkozott jegyzõkönyvben foglalt megállapodásra a technikai feltételek elõkészítése miatt volt szükség, de az egy hónap letelte után részükrõl a 15 perces vállalás teljesíthetõvé vált.<br>
A felperes keresete alaptalan.<br>
A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324.§ (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak a felperes keresete kapcsán abban a kérdésben kellett állást foglalnia, hogy a második bírálati részszempontból tett ajánlati elem értékelésével az ajánlatkérõ megsértette-e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55.§ (</a>6) bekezdését és az 59.§ (1) bekezdését, valamint jogsértõ volt-e az alperes határozata azon okból, hogy az alperes az ajánlatok értékelését az "Összegzés"-ben közölt ajánlatkérõi értékelési módszertõl eltérõen végezte el, valamint a II. r. beavatkozó által a 2 bírálati részszempontból tett vállalását teljesíthetõ vállalásnak tekintette.<br>
Mindenekelõtt a bíróság leszögezi, hogy az felperes az 1. bírálati részszempontra vonatkozó ajánlatkérõi értékelést a jogorvoslati kérelmében nem kifogásolta, így e tekintetben az alperesnek eljárási kötelezettsége sem volt. A felperes csak a keresetlevelében sérelmezte az ajánlatkérõ által e részszempontra adott pontértékeket, de e kérdés vizsgálatára - a jogorvoslati eljárásban elmulasztott igényérvényesítés folytán - a bírósági felülvizsgálat nem terjeszthetõ ki. Erre figyelemmel a felperes keresetének az 1, elbírálási részszemponttal kapcsolatos elõadását a bíróság az alperesi határozat jogszerûségének vizsgálata során nem értékelhette.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdése értelmében az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás vagy <br>
b) az összességében legelõnyösebb ajánlat szempontja alapján bírálja el.<br>
A (2) bekezdés elõírja, hogy az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.<br>
A (3) bekezdés szerint ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A bíróság megállapította, hogy az I. r. beavatkozó az ajánlati felhívás 13. a) pontjában közölte az ajánlatok elbírálásának szempontját, eszerint az összességében legelõnyösebb ajánlatot kívánta nyertesként kiválasztani. A 13. b) pontban az I. r. beavatkozó meghatározta az elbírálási részszempontokat és azok súlyszámait, valamint rögzítette azt, hogy az értékelés során az egyes részszempontokra adható pontszám alsó és felsõ határa: 1-10. Az ajánlatok pontozására egyéb értékelési módszert az ajánlati felhívás nem tartalmazott, ezáltal az I. r. beavatkozó nem tett eleget a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34.§ (</a>3) bekezdés d) pontjában foglaltaknak, de ezen mulasztása miatt az érdekeltek jogorvoslattal nem éltek.<br>
A bíróság rámutat arra, hogy az eljárásról készült összegzés nem pótolja az ajánlati felhívás tartalmi hiányosságait, az összegzésben közölt pontozási módszer a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26.§ (</a>2) bekezdésének második fordulatában rögzített ajánlatkérõi kötöttség szempontjából nem értékelhetõ. Ebbõl következõen az alperes nem járt el jogsértõen akkor, amikor az ajánlatok értékelésekor az összegzésben közölt pontozási módszert figyelmen kívül hagyta.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének<br>
d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A bíróság rámutat arra, hogy fenti jogszabályi rendelkezés nem írja elõ az ajánlatkérõ számára az általa meghatározott ponttartomány teljes kihasználását, így sem a legalacsonyabb pontszám kiosztása, sem ennek elmaradása önmagában nem minõsül jogsértõ eljárásnak.<br>
A bíróság megállapította, hogy a felperes a jogorvoslati kérelmében az ajánlatkérõi értékelést kizárólag a 2. elbírálási részszempont tekintetében sérelmezte, de ettõl függetlenül az alperes valamennyi részszempont esetében vizsgálta az értékelés helyességét. A jogorvoslat kérelemben foglaltakat meghaladó alperesi vizsgálódás azonban a felperes számára jog- és érdeksérelemmel nem járt, ezért a bíróság ezt az alperesi eljárást nem értékelte az ügy érdemi eldöntésére kiható olyan lényeges eljárási jogszabálysértést, amely a határozat hatályon kívül helyezését indokolta volna.<br>
A 2. bírálati részszemponttal kapcsolatban a bíróság leszögezi, hogy a budapesti XIV. kerületi székhely vagy telephely meglétét az I. r. beavatkozó nem támasztotta az ajánlatkérõkkel szemben alkalmassági, ill. érvényességi követelményként. Jelen esetben a II. r. beavatkozó által tett vállalás teljesíthetõségét mind az I. r. beavatkozónak, mind az alperesnek az ajánlat tartalma alapján kellett vizsgálnia.<br>
A bíróság megállapította, hogy a II. r. beavatkozó vállalása az ajánlati dokumentáció részét képezõ vállalkozási szerzõdéstervezet 2.2. pontjában leírt ajánlatkérõi követelményeket kétségkívül kielégíti. A II. r. beavatkozó az ajánlatának 54. oldalán részletes kifejtette a második elbírási részszempont körébe tartozóan már megtett intézkedéseit, ill. a vállalás teljesítése érdekében tervezett feladatait, amelyeknek dokumentálása nem volt ajánlatkérõi követelmény.<br>
A bíróság rámutat arra, hogy az alperes határozata helytállóan hivatkozott azokra a körülményekre, amelyek alapján a II. r. beavatkozó vállalásának teljesíthetõsége nem volt kizárható. A bíróság azonban azt hangsúlyozza, hogy a második részszempontra tett ajánlattétel teljesítése nyilvánvalóan függ a kerületben már létesített, ill. létesítendõ telephelyek elhelyezkedésétõl, számától, felszereltségétõl, így arra a kérdésre, hogy a II. r. beavatkozó az általa megjelölt idõtartam alatt a kerület adott helyszínére érkezik-e és a balesetveszély elhárítást megkezdi-e - a vállalás jellegébõl adódóan - kizárólag a szerzõdés teljesítésének idõszakában adható válasz.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
A bíróság megállapította, hogy a második részszempontnál a II. r. beavatkozó kétségkívül a felperestõl kedvezõbb vállalást tett, így a két ajánlati elem egyezõ értékelését a felperes alaptalanul kérte számon az ajánlatkérõtõl. Ugyanakkor a bíróság azt is megállapította, hogy az ajánlatkérõ a legjobb ajánlatot tevõ II. r. beavatkozónak a maximális, míg a legrosszabb ajánlatot tevõ felperes részére a minimális pontszámot adta. Ezt a pontozást a felperes önmagában nem kifogásolta, mert saját jogi álláspontja szerint is az ajánlatkérõnek az ajánlatokat az eljárásról készült összegzésben közölt pontozási elv - a legkedvezõtlenebb ajánlat 1 pont, a legkedvezõbb pedig 10 pont elve - alapján kellett elbírálnia. Minderre figyelemmel a bíróság nem látott lehetõséget arra, hogy e részszempontból az ajánlatkérõi értékelés jogsértõ voltát megállapítsa.<br>
A kifejtettek alapján a bíróság azt állapította meg, hogy az alperes határozata, ill. az <br>
ajánlatkérõi értékelés a felperes által megjelölt okokból nem jogszabálysértõ, ezért a felperes keresetét elutasította.<br>
A felperes a Pp. 78.§ (1) bekezdése alapján köteles az alperes és a beavatkozók költségeit megfizetni.<br>
A kereseti illeték viselése a 6/1986. (VI. 26.) IM rendelet 13. § (2) bekezdésén alapul.<br>
<br>
Budapest, 2003. május 7.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>