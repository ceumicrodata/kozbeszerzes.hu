<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5832)
</b></h2><FONT size=3><i><u></i></u><br>
25.K.30073/2003/1-I.<br>
<br>
A bíróság a dr. Déri Miklós jogtanácsos által képviselt Lurotex Textilipari Kft. (9970 Szentgotthárd, Hunyadi út 33. felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Bp. Margit krt. 85.) alperes ellen - közbeszerzési ügyben hozott (hiv. sz.: D.649/18/2002.) - közigazgatási határozat felülvizsgálata iránti perében a bíróság meghozta a következõ<br>
<br>
VÉGZÉST:<br>
<br>
A bíróság a keresetlevelet idézés kibocsátása nélkül elutasítja.<br>
A végzés ellen a kézbesítéstõl számított 15 nap alatt fellebbezésnek van helye, amelyet ennél a bíróságnál lehet 3 pld.-ban a Magyar Köztársaság Legfelsõbb Bíróságához elõterjeszteni.<br>
<br>
INDOKOLÁS<br>
<br>
A felperes keresetében támadta az alperes 2002. december 9. napján kelt D.649/18/2002. számú határozatát jogszabálysértésre hivatkozással. Kérte a határozat felülvizsgálatát, ennek körében a határozat megváltoztatását, és az alperes perköltségben való marasztalását.<br>
Az alperes nyilatkozatában elsõdlegesen elkésettségre hivatkozással kérte a keresetlevél idézés kibocsátása nélküli elutasítását, másodlagosan pedig érdemi nyilatkozata alapján kérte a kereset elutasítását és a felperes perköltségben való marasztalását, egyben megküldte a közigazgatási iratokat.<br>
A bíróság megállapította, hogy a keresetlevél az alábbiak miatt elkésett.<br>
A közbeszerzésekrõl szóló, többször módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#90">Kbt.) 90. §</a> (1) bekezdése szerint a keresetlevelet a határozat kézbesítésétõl számított 15 napon belül kell benyújtani a bizottsághoz. Az errõl szóló tájékoztatást a perben támadott közigazgatási határozat helyesen - tartalmazza.<br>
A közigazgatási iratokból a bíróság megállapította, hogy a felperes a perben támadott határozatot 2002. december 12. napján vette át, így a keresetlevél benyújtására nyitva álló határidõ 2002. december 27. napján (amely munkanap volt), lejárt. Tekintettel arra, hogy a felperes keresetlevele végül is 2002. december 30, napján érkezett meg az alpereshez, amelyet a felperes 2002. december 28. napján adott csak postára, a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(1) bekezdése alapján az elkésett. Felperes igazolási kérelmet nem terjesztett elõ.<br>
A polgári perrendtartásról szóló, többször módosított 1952. évi III. tv. (Pp.) 130. § (1) bek. h) pontja szerint a bíróság a keresetlevelet idézés kibocsátása nélkül elutasítja, ha megállapítható, hogy külön jogszabály a keresetindításra határidõt állapít meg, ezt a felperes elmulasztja, és igazolási kérelmet sem terjeszt elõ, vagy azt a bíróság elutasítja.<br>
Miután a Kbt., mint külön jogszabály a keresetindításra 15 napos határidõt állapít meg, és ezt a felperes a fentiek szerint elmulasztotta, és igazolási kérelmet sem terjesztett elõ, ezért a bíróságnak a keresetlevelet a Pp. 130. § (1) bekezdés h) pontjának alapján el kellett utasítania.<br>
Az eljárás az illetékekrõl szóló, többször módosított 1990. évi XCIII. tv. (Itv.) 57. § (1) bekezdés a) pontja alapján illetékmentes.<br>
<br>
Budapest, 2003. január 15.<br>
<br>
dr. Vitál-Eigner Beáta s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>