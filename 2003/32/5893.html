<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5893)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.285/15/2003.<br>
<br>
Tárgy: a Budaber Mérnöki Rt. jogorvoslati kérelme a Nyíregyházi Fõiskola közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Budaber Mérnöki Rt. (1204 Budapest, Török Flóris u. 14., képviseli: dr. Páli Zsuzsanna ügyvéd, 1119 Budapest, Fehérvári út 44., a továbbiakban: kérelmezõ) általa Nyíregyházi Fõiskola (4400 Nyíregyháza, Sóstói u. 31/B, képviseli: dr. Spisák Béla ügyvéd, 4400 Nyíregyháza, Országzászló tér 1. I/9., a továbbiakban: ajánlatkérõ) "Nyíregyházi Fõiskola, 4400 Nyíregyháza, Sóstói u. 31/B. szám alatti Hallgatói és Információs Központ épületének teljes körû általános napi, illetve idõszakos takarítási munkáinak elvégzése és a napi nyitvatartási idõ alatt rendfenntartási, takarítói ügyelet biztosítása, eltérõ minõségû felületeken, összesen 9268 m2-en, 2 × 1913 m2 további üvegfelülettel (a szolgáltatás részletes meghatározását az ajánlati dokumentáció tartalmazza)" tárgyú közbeszerzési eljárása ellen benyújtott jogorvoslati kérelemnek részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (2) bekezdés c) pontjára és a Kbt. 44. § (6) bekezdésére tekintettel a Kbt. 44. § (7) bekezdését, ezért a Döntõbizottság az ajánlatkérõ ajánlati felhívásának 11. a) pont mûszaki alkalmasság igazolása részének 3. francia bekezdésébõl az "(elvárt iskolai végzettség: nemzetközi épülettisztító oklevél)", valamint az ajánlati felhívás 11. b) pontjának Mûszaki alkalmatlanság része 2. nagy francia bekezdésébõl a "nemzetközi épülettisztítói oklevéllel rendelkezõ" szövegrészeket megsemmisíti és az ajánlatkérõvel szemben 1 000 000 Ft, azaz egymillió forint bírságot szab ki, a továbbiakban a jogorvoslati kérelmet elutasítja.<br>
A Döntõbizottság kötelezi ajánlatkérõt, hogy a határozat kézhezvételétõl számított 15 napon belül kérelmezõ részére 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A jogorvoslati eljárásban ezen felül felmerült költségeiket a felek maguk viselik.<br>
A Döntõbizottság kötelezi továbbá ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok, és a felek által tett nyilatkozatok alapján az alábbiakat állapította meg.<br>
Ajánlatkérõ 2003. május 21-én, a Közbeszerzési Értesítõ 21. számában a rendelkezõ részben meghatározott tárgyú közbeszerzési eljárást kezdeményezett ajánlati felhívás közzétételével.<br>
Ajánlatkérõ az ajánlati felhívás 11. a) pontjának mûszaki alkalmasság igazolása címû részének 2. és 3. nagy francia bekezdésében az alábbiakat is meghatározta:<br>
- "ajánlattevõ mûszaki-technikai felszereltségének ismertetése, összefüggésben a végzendõ szolgáltatással (a rendelkezésre álló géppark, technikai eszközök részletezése),<br>
- azoknak a szakembereknek, illetve vezetõknek a megnevezése, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek (elvárt iskolai végzettség: nemzetközi épülettisztítói oklevél), napi helyszíni jelenlét."<br>
Ajánlatkérõ az ajánlati felhívás 11. b) pontjának mûszaki alkalmatlanság részének 1. és 2. nagy francia bekezdésében az alábbiakat határozta meg:<br>
- "nem rendelkezik az ajánlatkérési dokumentációban felsorolt takarítóeszközökkel,<br>
- 1 db gyalogkísérõs kéttárcsás súroló automatával,<br>
- 6 db kefés porszívó géppel (önálló motoros kefével és megfelelõ szûréssel ellátott professzionális porszívó gép),<br>
- 6 db por- és vízszívó géppel,<br>
- 2 db egytárcsás súrológéppel (különbözõ tárcsák és kefék cserélhetõk),<br>
- 2 db szõnyegtisztító géppel,<br>
- 14 db takarítókocsi tartozékokkal,<br>
- 1 db gõzfejlesztõ takarítógéppel,<br>
- ajánlattevõ nem rendelkezik, a minõség-ellenõrzésért felelõs, nemzetközi épülettisztítói oklevéllel rendelkezõ szakemberrel, akinek legalább 10 éves felsõoktatási intézményben szerzett szakterületi vezetõi gyakorlata van."<br>
Ajánlatkérõ az ajánlattételhez dokumentációt is készített, melyben az ajánlati feltételeket és az ajánlattételhez szükséges egyéb információkat pontosította, valamint tételesen felsorolta az ajánlati dokumentációhoz csatolt szerzõdéstervezet 1. számú mellékletében azt, hogy milyen típusú területeket (felületeket) kell takarítani, azok elhelyezkedését emeletek szerint, valamint azok m2 szerinti megoszlását. A szerzõdéstervezet 2. számú mellékletében ajánlatkérõ meghatározta a szükséges takarítási tevékenységeket.<br>
Kérelmezõ 2003. június 10-én nyújtott be jogorvoslati kérelmet. Kérelmezõ tárgyaláson pontosított jogorvoslati kérelmében elõadta, hogy tevékenységi körei között szerepel a takarítás, így a beszerzés tárgyára ajánlatot nyújthattak volna be, azonban az ajánlati felhívás 11. a) pontjának mûszaki alkalmasság igazolása címû részében meghatározott kötelezõ géppark, illetve az elvárt iskolai végzettségként nemzetközi épülettisztító oklevél feltüntetése, valamint ezekkel kapcsolatban az ajánlati felhívás 11. b) pontjában a mûszaki alkalmatlanság körében alkalmassági feltételek meghatározása álláspontja szerint jogsértõ volt. Álláspontja szerint semmi nem indokolja ezen feltételek elõírását tekintettel arra, hogy a nemzetközi épülettisztítói oklevél megkövetelése indokolatlanul szûkítené a Magyarországon végzendõ tevékenységgel kapcsolatban a lehetséges ajánlattevõk körét. Továbbá tudomása szerint ez a nemzetközi épülettisztítói oklevél a magyar jogszabályok szerint nem minõsül államilag elismert képzettségnek. Álláspontja szerint hasonlóképpen diszkriminatív jellegû a géppark meghatározása alkalmatlansági feltételként, tekintettel arra, hogy ebben az esetben az ajánlati felhívás szerint mindenki alkalmatlan az ajánlattételre, aki nem rendelkezik az ajánlati felhívásban tételesen felsorolt takarítóeszközökkel. E tekintetben a "rendelkezés" fogalma nincs pontosan meghatározva és álláspontja szerint a tulajdonjoggal egyezik meg. Ezekkel a gépekkel való rendelkezést elegendõ lenne csupán az ajánlatot megnyert ajánlattevõtõl megkövetelni az ajánlat megnyerése után, illetve egyéb gépekkel vagy ezek nélkül is teljesíthetõ a szolgáltatás.<br>
Kérelmezõ álláspontja szerint ajánlatkérõnek a fenti két elõírása sérti az esélyegyenlõséget és diszkriminatív jellegûek, álláspontja szerint ajánlatkérõ ezekkel megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdés rendelkezéseit.<br>
Ennek alapján kérte ideiglenes intézkedéssel a közbeszerzési eljárás felfüggesztését, a jogsértés megállapítását, ajánlatkérõ felhívását a jogszerû eljárásra és ajánlatkérõ kötelezését a költségek viselésére.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy álláspontja szerint jogszerûen járt el és a Kbt. rendelkezéseit nem sértette meg, mert elõírásai nem diszkriminatív jellegûek. Ajánlatkérõ az ajánlati felhívásban és a dokumentációban is feltüntetett mennyiségi adatok alapján, nagy területen kér takarítást különbözõ felületeken, melyek különbözõ tisztítási eljárásaként, kezelést igényelnek. Elõadta, hogy a Nyíregyházi Fõiskola Magyarország második legnagyobb fõiskolája, mely több idegen nyelvû karral és nagyszámú külföldi elõadóval is rendelkezik, és az épületnek ilyen tekintetben bizonyos reprezentativitást is kell tükröznie, ezért az általa elvárt minõségû takarításhoz szükséges a meghatározott gépi berendezések, illetve a nemzetközi épülettisztítói oklevéllel rendelkezõ szakemberek igénybevétele.<br>
Elõadta továbbá, hogy az ajánlati felhívás 11. b) pontjában a rendelkezés kifejezés alatt nem kizárólag tulajdonjogot, hanem a bármilyen jogcímen való rendelkezést értette, bár ezzel kapcsolatos rendelkezést az ajánlati felhívásban és a dokumentációban nem tüntettek fel.<br>
A fentiek alapján kérte a megalapozatlan jogorvoslati kérelem elutasítását.<br>
A Döntõbizottság a D.285/13/2003. sz. határozatával ideiglenes intézkedésként a közbeszerzési eljárást felfüggesztette.<br>
A Döntõbizottság a rendelkezésére álló iratok, dokumentumok és a felek írásban, valamint tárgyaláson elõterjesztett nyilatkozatai alapján megállapította, hogy a jogorvoslati kérelem az alábbiak szerint részben megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartania verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés c) pontja szerint a mûszaki-technikai alkalmasság igazolható azoknak a szakembereknek (szervezeti egységeknek), illetve vezetõknek a megnevezésével, képzettségük ismertetésével, akiket be kíván vonni a teljesítésbe, különösen azok bemutatásával, akik a minõség-ellenõrzésért felelõsek.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése alapján az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése úgy rendelkezik, hogy az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Döntõbizottság elõször a gépi berendezésekkel kapcsolatos kérelmi elem megalapozottságát vizsgálta meg.<br>
Az ajánlati felhívás 3. a) pontjában ajánlatkérõ meghatározta, hogy összesen 9268 m2-en, valamint 2 × 1913 m2 üvegfelületen kell végezni a takarítást. Az eltérõ minõségû felületekkel kapcsolatban ajánlatkérõ az ajánlati dokumentáció 34. oldalán határozta meg tételesen, hogy 10-féle felület (üveg, hidegpadló burkolat, hézagmentes PVC linóleum-gumi, szõnyegpadló, hagyományos parketta, laminált parketta, falicsempe burkolat, fali kõburkolat, lábazatburkolat, falburkolat lambériával) tisztítására van szükség a szolgáltatás teljesítése során. Ennek keretében ajánlatkérõ az ajánlati dokumentáció 2. számú mellékletében konkrétan meghatározta a naponta, illetve hetente, havonta, továbbá az évi kétszeres rendszerességgel elvégzendõ feladatokat is.<br>
Ajánlatkérõ az ajánlattevõk számára mûszaki alkalmasságuk igazolására a mûszaki technikai felszereltségük leírását is elõírta az ajánlati felhívásban. Ezzel kapcsolatban tételesen írta elõ az általa elvárt minõségi szolgáltatás teljesítéséhez minimálisan szükséges berendezéseket, gépeket.<br>
A Döntõbizottság elfogadta ajánlatkérõ azon nyilatkozatát, hogy megfelelõ gépparkkal rendelkezõ, hasonló jellegû és nagyságrendû épületek takarításában jártas ajánlattevõket akart kiválasztani és a gépek meglétét a teljesítés egyfajta minõségi garanciájának tekintette, és ezért írta elõ azt az ajánlattevõk számára. Ezzel kapcsolatban a Döntõbizottság elfogadta ajánlatkérõnek azon elõadását is, hogy rendelkezés címén nem kizárólag tulajdonjogot írt elõ, ugyanis nem csak az ajánlattevõ tulajdonában lévõ eszközök tulajdonjoga biztosítja a rendelkezési jogot. Így a gépek feletti rendelkezési jogot a rendelkezési jogot biztosító - a Ptk.-ban meghatározott, illetve a Ptk.-ban nem szereplõ bármely - jogcím fennállásával lehet igazolni. Ennek alapján bármilyen jogcímen az ajánlatkérõ által meghatározott gépekkel tekintetében rendelkezési joggal rendelkezõ ajánlattevõk mûszaki szempontból alkalmas ajánlatot nyújthattak be, amennyiben a teljes gépparkkal rendelkeznek valamely jogcímen.<br>
A Döntõbizottság álláspontja szerint a mûszaki technikai felszereltséggel kapcsolatos alkalmassági, illetve alkalmatlansági feltétel meghatározása arányban van az ellátandó tevékenységgel, az az egyes felületek tisztításához és takarításához szükséges gépek meghatározásával - tekintettel a tisztítandó felület nagyságára és sokféleségére is - objektív módon történt, mert ezen eszközparkkal rendelkezõ, illetve azt használó ajánlattevõ már képes elvégezni az ajánlatkérõ által meghatározott gyakorisággal (és minõségben) az ajánlatkérõ által elõírt területen az elvárt takarítási, tisztítási tevékenységet.<br>
A Döntõbizottság álláspontja szerint ajánlatkérõ azt a minimális eszközparkot határozta meg, amellyel a feladat elvégezhetõ. Az elõírás alapján az ajánlattevõk is megállapíthatták, hogy a bármely jogcímen rendelkezésükre álló eszközpark alapján alkalmas ajánlattevõknek minõsülnek-e, illetve, hogy a rendelkezésükre álló gépparkkal igazolható-e a szerzõdés teljesítésére való alkalmasságuk.<br>
A fentiek alapján a Döntõbizottság megállapította, hogy ajánlatkérõ a Kbt. rendelkezéseivel és a közbeszerzés tárgyával összhangban határozta meg a tevékenység ellátásához szükséges gépi berendezések körét, mint alkalmassági minimumfeltételt. Ennek megfelelõen a jogorvoslati kérelem e része megalapozatlan.<br>
A Döntõbizottság ezt követõen a Nemzetközi Épülettisztítói Oklevéllel kapcsolatos kérelemrész megalapozottságát vizsgálta meg.<br>
A Döntõbizottság e képzéssel kapcsolatban megkereste az Oktatási Minisztérium Szakoktatási és Szakképzési Fõosztályát, a Nemzeti Szakképzési Intézetet, valamint a Nemzeti Akkreditáló Testületet.<br>
A Döntõbizottság a megkeresett szervek tájékoztatásai alapján megállapította, hogy az országos képzési jegyzékben nemzetközi épülettisztítói oklevél végzettséget biztosító szakképzés nem található, továbbá ilyen végzettséget (képzettséget) adó tanfolyam (képzési metódus) akkreditálására sem került sor. A nemzetközi épülettisztítói oklevél a jelenleg hatályos magyar jogszabályok alapján nem minõsül államilag elismert szakképzettségnek, illetve képesítésnek. Ajánlatkérõ azon nyilatkozatát, hogy az ilyen végzettség a végzett tevékenység minõségére való garanciát jelentene, Döntõbizottság nem fogadta el arra tekintettel, hogy ez a képzés a magyar jogszabályok szerint nem tekinthetõ államilag elismert képesítésnek, illetve képzettségnek, és mint olyan nem minõsül képzettségnek. A képzések, szakképzések akkreditálása (állam általi elismerése) az alkalmazott képzés színvonalát, annak tartalmát minõsíti és ennek alapján jelzi a képzettséggel rendelkezõk e területtel, illetve szakmával kapcsolatos ismereteit, gyakorlatát. Amely képzések nem kerültek akkreditálásra, azok tartalmára nincs "minõségi garancia" és az annak elvégzését tanúsító okirattal rendelkezõk szakmai ismereteire és gyakorlatára sincs szakmai elõírás, mely garantálná azt, hogy e személyek valamely tevékenység ellátására speciális képzettséggel rendelkeznének. A Döntõbizottság álláspontja szerint ajánlatkérõ a nemzetközi épülettisztítói oklevél elõírásával olyan feltételt határozott meg alkalmassági, valamint alkalmatlansági feltételként, amely jelentõsen szûkíti a lehetséges ajánlattevõk körét anélkül azonban, hogy a szûkítésnek tényleges szakmai, technikai-mûszaki oka lenne.<br>
A Kbt. rendelkezései szerint a mûszaki technikai alkalmasság igazolható a teljesítésbe bevonni kívánt szakemberek megnevezésével, szakképzettség feltüntetésével, azonban ajánlatkérõ olyan végzettséget, illetve annak igazolását követelte meg az ajánlattevõk alkalmazottaival kapcsolatban, amely a magyar jogszabályok szerint nem tekinthetõ szakképzettségnek, illetve amely képzés minõségét az állami szervek nem vizsgálták akkreditáció keretében és így annak szakmai értékére nincs garancia. A Döntõbizottság álláspontja szerint a fentiek alapján ajánlatkérõ nemzetközi épülettisztítói oklevélre vonatkozó elõírása indokolatlanul a verseny korlátozásával járt, hiszen kizárta az ajánlattétel lehetõségébõl olyan potenciális ajánlattevõket, akik nem rendelkeztek nemzetközi épülettisztítói oklevéllel és ennek a korlátozásnak nem volt tényleges szakmai, mûszaki alapja. A fentiek alapján a Döntõbizottság álláspontja szerint ajánlatkérõ ezen feltétellel kapcsolatos elõírása, illetve ezen feltétel alkalmazása nincs összhangban, a Kbt. rendelkezéseivel, ezért a jogorvoslati kérelem e része megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jétõl hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a Döntõbizottság bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
"(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani."<br>
A Döntõbizottság a jelen közbeszerzési eljárásban megállapította, hogy személyi bírság alkalmazására nincs lehetõség.<br>
A Döntõbizottság az eset összes körülményei között mérlegelte a közbeszerzés tárgyát, sajátosságait, valamint annak kalkulált értékét és az ajánlatkérõnek az eljárást segítõ magatartását. Figyelembe vette a Döntõbizottság azt is, hogy ajánlatkérõnek a Kbt.-be ütközõ magatartását 2002. január 1-jét követõ eljárásban elõször állapította meg és azt, hogy az ajánlati felhívás meghatározott szövegrészeinek megsemmisítése által a jogsérelem reparálható, valamint értékelte Döntõbizottság azt is, hogy a jelen eljárásban kiszabható bírság 1 000 000 Ft-tól a jelen beszerzés kalkulált értékének 30%-áig terjedhet.<br>
Mindezek alapján a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni. Ennek megfelelõen ajánlatkérõvel, mint jogi személlyel szemben 1 000 000 Ft, azaz egymillió forint bírság kiszabása arányban áll a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is, míg a megalapozatlan kérelemrészt a Kbt. 88. § (1) bekezdés a) pontja alapján elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 2.<br>
<br>
Dr. Nagy László Gábor s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>