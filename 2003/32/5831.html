<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5831)
</b></h2><FONT size=3><i><u></i></u><br>
<br>
12.K.33515/2001/5.<br>
<br>
A Fõvárosi Bíróság a dr. Tasnádi Zoltán ügyvéd (1111 Bp. Kende u. 18.) által képviselt, KIPSZER Rt. (1106 Bp. Jászberényi út 24-36.) felperesnek a dr. Nagy László Gábor jogtanácsos által képviselt Közbeszerzések Tanácsa Közbeszerzési Döntõbizottság (1024 Bp. Margit krt. 85.) alperes ellen - közbeszerzési ügyben hozott közigazgatási határozat felülvizsgálata iránt indított perében meghozta a következõ<br>
<br>
ITÉLETET:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy az Illetékhivatal felhívására és számlájára fizessen meg 10 000 Ft (azaz tízezer) le nem rótt kereseti illetéket.<br>
Kötelezi a bíróság a felperest, hogy 15 napon alatt fizessen meg az alperesnek 20 000 Ft (azaz húszezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 3 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
A Szegedi Orvostudományi Egyetem (ajánlatkérõ) 2001. augusztus 22-én részvételi felhívást tett közzé nyílt elõminõsítéses közbeszerzési eljárásra "A Szegedi Tudományegyetem Tanulmányi és Információs Központ megvalósításához tartozóan az épületegyüttes kivitelezése (22 000 m2)" tárgyában.<br>
A részvételi felhívás 9. pontja határozta meg a résztvevõk pénzügyi, gazdasági és mûszaki alkalmassága igazolására kért adatok és tények körét. A 9. a) pont elõírta az 1998-2000. évi mérlegek és eredménykimutatások becsatolását is. A felhívás 10. b) pont elsõ bekezdés második alpontja a szerzõdés teljesítésére alkalmatlanná minõsítés - <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésén alapuló szempontjai között felsorolta azt is, hogy a saját tõke nem lehet kevesebb a jegyzett tõkénél az 1998-2000-ig terjedõ idõszak egyik évében sem.<br>
Az ajánlatkérõ a részvételi dokumentációban pontosan meghatározta a jelentkezések tartalmi és formai követelményeit.<br>
A felperes, valamint a KÉSZ Kft. és a KÖZÉV Rt. közös jelentkezést nyújtottak be.<br>
Az ajánlatkérõ 2001. október 17-én tartott elõminõsítési szakasz eredményhirdetésén a közösen pályázók (felperes, KÉSZ Kft., KÖZÉV Rt.) ajánlatát alkalmatlannak minõsítette, tekintettel arra, hogy a felperesi cég jegyzett tõkéjének nagysága 1998-ban meghaladta a saját tõke nagyságát.<br>
A döntéssel szemben a felperes és a KÉSZ Kft. jogorvoslatot kezdeményezett alperesi Döntõbizottságnál, melyben felperes elõadta, hogy az alkalmatlanná nyilvánítás azért megalapozatlan, mert a jegyzett tõke csak a két üzleti évet érintõ tõkeemelés folytán lett nagyobb a saját tõkénél. A Gt. szabályai alapján ugyanis lehetõségük volt arra, hogy a tõkeemelés egy részét a következõ üzleti évben fizessék be. Ez okozta azt, hogy 1998-ban (a beszámoló fordulónapján) a saját tõke kevesebb volt a jegyzett tõkénél. Ez azonban csak a GT szabályainak alkalmazásából következõ technikai kérdés, mely felperes álláspontja szerint az alkalmatlanság megállapításának indoka önmagában nem lehet. Elõadta továbbá, hogy a felperesi cég alkalmatlansága egyébként sem hatna ki a közös ajánlat másik két részvevõjére (KÉSZ Kft. és KÖZÉV Rt.), mivel azok mindketten minden feltételnek eleget tettek. Minderre tekintettel kérte az eljárást lezáró döntés megsemmisítését. A KÉSZ Kft. ugyanezen indokok alapján kérte az eljárást lezáró döntés megsemmisítését.<br>
Az alperes D.665-682/12/2001. számú határozatával a felperes és a KÉSZ Kft. jogorvoslati kérelmét elutasította. A határozat indokolása szerint a jegyzett tõke és a saját tõke aránya egy olyan objektív adat - állapotjelzõ - az adott vállalkozás éves beszámolójában, ami az annak fordulónapján fennálló tényleges helyzetet mutatja be. Bár a felperes jogszerûen járt el a tõkeemelés módozatának megválasztásakor, de ennek következménye az lett, hogy az ajánlatkérõ felhívásában közzétett szempontoknak nem felelt meg. Ezért az ajánlatkérõ jogszerûen minõsítette a felperes jelentkezését alkalmatlannak. Az ügyben az is megállapítható volt, hogy a felperes, a KÉSZ Kft. és a KÖZÉV Rt. közös pályázatot nyújtottak be, márpedig a <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdésébõl következõleg a közös jelentkezés minden tagjának alkalmassága szükséges a közös jelentkezõk alkalmasságához, és így a közös jelentkezõk egy tagjának kiesésével a többi is alkalmatlanná válik. Ez következik abból is, hogy a közös ajánlat nem osztható meg, azt egységnek kell tekinteni. Mindezért az ajánlatkérõ döntése mindenben megfelelt a Kbt. rendelkezéseinek.<br>
A felperes keresetében kérte az alperesi határozat megváltoztatását és amennyiben az eljárás még nem fejezõdött be, akkor az ajánlatkérõ felhívását a törvény szabályainak megfelelõ eljárás lefolytatására, másodlagosan az eljárás folyamán hozott és az eljárást lezáró döntésének megsemmisítését, amennyiben a szerzõdés még nem jött létre, harmadlagosan pedig a jogsértés megtörténtének megállapítását. Álláspontja szerint a jogsérelmet az ajánlatkérõ döntése váltotta ki, amely a részvételre történõ felhívás és a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdés önkényes értelmezésén alapult. Elõadta, hogy a részvételi felhívás a törvény 3-as számú mellékletével összhangban konjunktív feltételeket határoz meg, mind a 9. a), mind a 10. b) pont vonatkozásában. A Kbt. 63. § (7) bekezdés ezzel összefüggésben egyértelmûen kimondja, hogy a részvételi felhívásban elõírt módon kell igazolni a szerzõdés teljesítésére való pénzügyi, gazdasági és mûszaki alkalmasságot. Ez pedig azt jelenti, hogy a felhívás 10. b) pontban meghatározott feltételek együttes fennállása esetén lehetett volna jogszerûen alkalmatlanná minõsíteni a felperesi társaságot. Felperes álláspontja szerint a benyújtott ajánlat az elõminõsítési eljárás céljaival összhangban, a kiírás szerint is igazolta a pénzügyi és gazdasági megfelelõséget. A felperesi cég valójában 1998-ban is nyereséges volt, a saját tõke értéke valójában meghaladta a jegyzett tõkéjét, általánosságban is kimondható, hogy ez a beszámolóban lévõ mutatószám önmagában nem elegendõ az alkalmatlanság megállapítására.<br>
Erre az ellentmondásra egyébként felperes felhívta az ajánlatkérõ figyelmét, aki azt tudomásul vette, további adatokat nem kért, holott a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés d) pontja szerint az alkalmasság igazolható az ajánlatkérõ által elõírt egyéb - fizetõképességének megállapítására alkalmas nyilatkozattal vagy dokumentummal.<br>
Az alperes az iratokkal együtt felterjesztett ellenkérelmében úgy nyilatkozott, hogy álláspontja szerint a felhívás 10. b) pontjában meghatározott alkalmatlanná minõsítés feltételeinek felsorolása enumeratív jellegû, de nem konjunktív, mert a feltételek fennállásának együttes értékelésére való utalás (pl. és, továbbá, valamint kötõszók használata) nem szerepel a szövegben. Így felperes értelmezése téves, az 1998. december 31-i fordulónapra vonatkozó mérlegadatok pedig egyértelmûen mutatják, hogy a jegyzett tõkénél kisebb volt a saját tõkéje felperesnek. Mindezért kérte a felperes keresetének elutasítását és a felperes perköltségben történõ marasztalását.<br>
A felperes a bírósági eljárás során kifejtette azt is, hogy a jegyzett tõke és saját tõke viszonya mint értékelési szempont nem felel meg a Kbt. céljainak abból a szempontból, hogy ebbõl nem lehet következtetést levonni a pályázó gazdasági helyzetére, nem alkalmas a tényleges pénzügyi helyzet értékelésére. Alperes ezzel szemben azon az állásponton volt, hogy amennyiben a jogszabálysértõnek tartotta ezt a feltételt felperes, akkor a döntõbizottsághoz is fordulhatott volna a részvételi felhívásban foglaltak jogszabálysértõ voltára hivatkozással.<br>
A bíróság megállapította, hogy a felperes keresete az alábbiak szerint nem alapos:<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (3) bekezdése szerint: "A részvételi szakaszt megindító részvételi felhívásban a 44. § (1)-(5) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
(7) A részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát."<br>
Az ajánlatkérõ a részvételi felhívás 9. a pontjában elõírta az 1998-2000-es mérlegek és eredménykimutatások közjegyzõ által hitelesített másolatának benyújtását, mely az ajánlatkérõ rendelkezése folytán a fenti <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdésre figyelemmel kizárólagos igazolási móddá vált az általa igazolható feltételek fennállásának bizonyítása körében. Ezért a bíróság nem értett egyet azzal a felperesi érveléssel, miszerint a részvételi felhívásban foglaltaktól eltérõ módon is igazolható a pénzügyi alkalmassága felperesnek a Kbt. 44. § (1) d) pontjára tekintettel. Ugyanis a Kbt. 44. § (1) bekezdés d) pontja éppen azt mondja ki, hogy az ajánlattevõ pénzügyi és gazdasági alkalmasság igazolható, az ajánlatkérõ által elõírt tartalmú egyéb dokumentummal.<br>
A bíróság álláspontja szerint ez azonban az ajánlatkérõ választási lehetõsége. Mivel nem élt ezzel a lehetõséggel, és a részvételi felhívásban nem szerepel az igazolásnak az egyéb módja, különösen a jogvita tárgyát képezõ adatok vonatkozásában, hanem lényegében a 44. § (1) bekezdés b) pontjában rögzített igazolási módot írta elõ, ezért az igazolás módja a perbeli adat vonatkozásában csak a felperes mérlegei (beszámolója, eredménykimutatásai) lehettek. A <a href="http://net.jogtar.hu/jr/gen/getdoc.cgi?docid=99500040.tv#67">Kbt. 67. § </a>(7) bekezdése a felperes keresetében elõadott érvelésével szemben éppen ezt a kötelezettséget fogalmazza meg az ajánlattevõ számára, és nincs olyan értelmezése, amelybõl az következne, hogy a felhívás 10. b) pontjában foglalt feltételek együttes fennállása esetén lehet csak alkalmatlanná nyilvánítani a felperesi ajánlatot. Ezt a bírósági eljárásban felperes már nem is állította, hiszen õ maga is a feltételek konjunktívitását csak a 10.6. pont elsõ francia bekezdésének alpontja vonatkozásában értelmezte (5. jkv. 2. old).<br>
A bíróság feladata tehát annak eldöntése volt, hogy a 10. b) pont elsõ francia bekezdésének alpontjai konjunktív avagy vagylagos fettételeknek tekinthetõk-e. Ez pedig a részvételi felhívás értelmezésének kérdése.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint: " Az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt alkalmatlannak a szerzõdés teljesítésére."<br>
Az ajánlatkérõ részvételi felhívásának 10. b) pontja pedig úgy szól, hogy a részvételre jelentkezõknek a szerzõdés teljesítésére alkalmatlanná minõsítésének szempontjai a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdése szerint:<br>
- a részvételre jelentkezõ [illetve <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdése szerinti alvállalkozó(k)] pénzügyi gazdasági helyzete nem megfelelõ, ezen belül a 2000. évi mérlegadatok alapján:<br>
- kedvezõtlenek az alábbi likviditási mutatók: (tõkeáttétel mutatója nagyobb, mint 1, likviditási mutató kisebb mint 1,<br>
- saját tõke kevesebb, mint a jegyzett tõke (1998, 1999, 2000-es évek valamelyikében),<br>
- mérleg szerinti eredménye (1998-2000. évek valamelyikében) negatív...<br>
A felhívás 10. b) pontja ezen felül további 7 bek.-ben határozta meg a különbözõ olyan körülményeket, melyek alkalmatlanná teszik az adott pályázót a szerzõdés teljesítésére. Felperes által sem vitatottan ezen feltételek bármelyikének bekövetkezése önmagában elegendõ az alkalmatlanná nyilvánításhoz. A vita tárgyát képezõ fent idézett alkalmatlansági ok a részvételére jelentkezõ nem megfelelõ pénzügyi és gazdasági helyzete. Nyilvánvaló, hogy ez egy olyan általános megfogalmazás, amely a <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdése szerinti elõminõsítési eljárás definitív eleme. Az elõminõsítési eljárás célja az, hogy a közbeszerzési eljárásban a pénzügyi, gazdasági és mûszaki szempontból alkalmas ajánlattevõk vegyenek részt. Épp ezért a felhívás ezen megfogalmazása nem alkalmas önmagában az alkalmatlanná minõsítés szempontjaként való figyelembevételére, mivel az nem szempont, hanem szempontok alapján vizsgálandó eldöntendõ kérdés. Ezért azt az ajánlattevõ - helyesen - tovább bontotta, és a pénzügyi-gazdasági alkalmassági kritériumok közé 3 fent ismertetett szempontot (feltételt) jelölt meg. Ezek között szerepelt az, hogy ha saját tõke kevesebb, mint a jegyzett tõke, akkor az az ajánlattevõ pénzügyi-gazdasági szempontból alkalmatlan. Sõt a rendelkezés úgy szól, hogy az 1998-2000 évek "valamelyikében" áll fenn ez a helyzet, akkor az az ajánlat már alkalmatlannak tekinthetõ. A bíróság osztotta azon alperesi álláspontot, hogy konjunktív feltételek esetén erre az ajánlattevõnek valamilyen kötõszóval utalnia kellett volna. Hiszen fõszabály szerint a 10. b) pont egyes francia bekezdései nem tartalmaznak kötõszót és nem vitathatóan vagylagos feltételek. Amennyiben a felsorolások vagylagos jellegétõl az ajánlatkérõ el kívánt volna térni, ezt a felhívás megszövegezésében valamilyen módon jeleznie kellett volna. Ezzel szemben ezt az értelmezést erõsítette az "ezen belül", illetve a vitatott alpont vonatkozásában a "valamelyikében" kifejezés, mely lényegében további három feltétel teljesítésétõl tette függõvé az alkalmasság megállapítását, neve<br>
zetesen, hogy mindhárom évben egyenként teljesülnie kell azon feltételnek, hogy a saját tõke nagyobb, mint a jegyzett tõke.<br>
A bíróság tehát megállapította, hogy a felperesi cég alkalmatlanná nyilvánításának feltétele fennállt, az ajánlatkérõi döntés jogszerû volt.<br>
A felperes másodlagos érvelése vonatkozásában, mely szerint a felperesi cég alkalmatlanságától függetlenül, a másik két közösen pályázó céget nem lehetett volna alkalmatlanná nyilvánítani (õk minden feltételnek megfeleltek) a bíróság az alábbiakat fejti ki:<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. § </a>(2) bekezdése lehetõvé teszi, hogy több ajánlattevõ közösen tegyen ajánlatot. Ez jelen ügyben is így történt, felperes ezt nem is vitatta. Kétségtelen tény, hogy az elõminõsítési eljárás lefolytatásakor hatályban lévõ Kbt. nem tartalmaz olyan szabályt, amely bõvebben kifejtené a közös ajánlat jogi jellegét, különösen nem szól arról, hogy a közösen pályázók egyikének alkalmatlansága kihat-e a többi közös pályázó alkalmasságára. A bíróság a kérdés eldöntésekor a közös pályázat Kbt. szabályozásából felismerhetõ jellegzetességeibõl indult ki. Nyilvánvaló, hogy a közös és egyéni pályázat közti különbség lényege, hogy a közösen pályázók egy ajánlattevõnek tekintendõk a közbeszerzési eljárásban. Amennyiben külön nem indulnak, a pályázatuk nem osztható. A közös pályázat (ajánlattétel) jogintézményének célja és értelme, hogy bizonyos, elsõsorban mûszaki feltételeket, képes legyen teljesíteni a pályázat, melyre a közös pályázók külön-külön nem lennének képesek. Ezek azonban csak olyan feltételek lehetnek amelyek együttes figyelembevételének nincs jogszabályi akadálya. Nyilvánvaló, hogy a Kbt. 44. § (1) bekezdése b) pontjában elõírt mérlegek (beszámoló, eredménykimutatások) adatai nem vonhatók össze, ugyanis ezek az adatok csak külön-külön alkalmasak az adott közös pályázatban részt vevõ pénzügyi gazdasági helyzetének elemzésére. Összevonásuk esetén nem beszélhetünk mérlegrõl, beszámolóról, hiszen azok a számviteli vonatkozású törvények definiált intézményei, melyek csak egy adott gazdálkodószervezet vonatkozásában értelmezhetõk. Ebbõl következik, hogy a közös pályázatot beadó ajánlattevõknek külön-külön meg kell felelniük a mérlegeikbõl, beszámolóikból megállapítható adatokra, tényekre vonatkozó pályázati feltételeknek. A közös pályázatot oszthatatlansága folytán valamely közös pályázatban résztvevõnek ilyen alkalmassági kritériumok vonatkozásában fennálló alkalmatlansága, a teljes pályázat alkalmatlanságát vonja maga után, azaz kihat a többi közös pályázatban résztvevõre is.<br>
A bíróság megjegyzi, hogy ezt az értelmezését erõsíti az a körülmény is, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdésnek 2002. január 1-jétõl hatályos szövege kiegészítette, pontosította a Kbt. e kérdéskörre vonatkozó rendelkezéseit, amikor úgy szól, hogy: "Ha több ajánlattevõ közösen tesz ajánlatot, valamennyi ajánlattevõnek egyenként kell megfelelnie az ajánlatkérõ által elõírt alkalmassági követelményeknek, kivéve, ha az ajánlatkérõ ettõl eltérõen rendelkezik."<br>
Minderre tekintettel a bíróság a felperes keresetét a Pp. 339. § (1) bekezdése alapján elutasította.<br>
A bíróság a perköltségrõl a Pp. 78. § (1) bekezdése, a 6/1986. (VI. 26.) IM r. 13. § (2) bek., valamint a 8/2002. (III. 30.) IM r. alapján rendelkezett.<br>
<br>
Budapest, 2002. szeptember 12.<br>
<br>
Dr. Mudráné dr. Láng Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>