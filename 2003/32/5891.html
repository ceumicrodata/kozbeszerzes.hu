<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5891)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.266/10/2003.<br>
<br>
Tárgy: a Közbeszerzések Tanácsának tagja által hivatalból kezdeményezett jogorvoslati eljárás az Oktatási Minisztérium beszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, dr. Varga Zs. András a Közbeszerzések Tanácsának tagja (1055 Budapest, Markó u. 16., a továbbiakban: a Tanács tagja) által az Oktatási Minisztérium (1055 Budapest, Szalay u. 10-14., képviseli: dr. Csók Balázs ügyvéd, 1067 Budapest, Teréz krt. 19., a továbbiakban: kérelmezett) "internetszolgáltatás biztosítása a SULINET program keretében, új csatlakozási pontok kialakítása, sávszélesség bõvítése" tárgyában közbeszerzési eljárás mellõzésével történõ szerzõdésmódosítás miatt kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, kérelmezett érdemi észrevétele alapján az alábbi tényállást állapította meg.<br>
Kérelmezett és az ELENDER Computer Mûszaki, Kereskedelmi és Szolgáltató Kft. között 1997. szeptember 1-jén szerzõdés aláírására került sor internetszolgáltatás biztosítására a szerzõdésben felsorolt oktatási intézményekben. A szerzõdés 3.26. pontja tartalmazta, hogy a szerzõdés megkötését követõ 12 hónapon belül jogosult ajánlatkérõ a bekapcsolandó intézmények körét legfeljebb 30%-kal kibõvíteni, az intézményenként fizetendõ díjak és egyéb - a szerzõdésben rögzített - feltételek változása nélkül. A 12 hónapon túli vagy 30%-nál nagyobb mértékû bõvítésre az ajánlatkérõ a szolgáltatóval történõ konzultáció után - szükség esetén az eredetitõl eltérõ szolgáltatási díjak és feltételek kikötésével -, kölcsönös megegyezést követõen jogosult. A szerzõdés 6.1. pontjában rögzítésre került, hogy a szolgáltatási rendszer kiépítését a szolgáltató a szerzõdés megkötésétõl számított egy hónapon belül megkezdi, és a rendszer teljes kiépítésére 1998. augusztus 31-ig kerül sor. A szerzõdés 14.1. pontja alapján a szerzõdést a felek határozott idõre, a szolgáltatási idõszak kezdetétõl számított 60 hónapos idõtartamra kötötték.<br>
Kérelmezett és az ELENDER Kft. 2000. március 16-án - hirdetmény közzététele nélküli tárgyalásos közbeszerzési eljárás lefolytatása eredményeként - a szerzõdést módosította, melynek lényege az volt, hogy újabb intézményekben kerül sor az internetszolgáltatás bekapcsolásra. A szerzõdés 14.1. pontja szerint a szerzõdést a felek határozott idõtartamra, 2003. február 28-ig terjedõ idõszakra kötötték meg. A 14.3. pontban a felek rögzítették, hogy a határozott idõ lejártát megelõzõen írásban megállapodhatnak a szerzõdés idõtartamának a meghosszabbításáról. A felek a szerzõdést 2001. szeptember 25-én ismét módosították, melyben a szolgáltatás hálózatának bõvítésérõl és a technológia fejlesztésérõl határoztak.<br>
Kérelmezett ezen elõzményeket követõen 2003. január 15-én felhívást tett közzé a Közbeszerzési Értesítõben tárgyalásos eljárás megindítására a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontja alapján, melynek tárgya internetszolgáltatás folyamatos biztosítása 2253 magyarországi intézménynél és internetkapcsolat létesítése és folyamatos biztosítása 600 + 260 magyarországi intézménynél.<br>
Kérelmezett közbeszerzési eljárása ellen Morvayné dr. Vígh Katalin, a Közbeszerzések Tanácsának tagja, 2003. február 12-én jogorvoslati eljárást kezdeményezett.<br>
A Döntõbizottság a jogorvoslati eljárás során ideiglenes intézkedést alkalmazott.<br>
A Döntõbizottság a jogorvoslati eljárást lezáró határozatát 2003. március 25-én hozta meg, melynek eredményeként megsemmisítette ajánlatkérõ részvételi felhívását és azt követõ döntéseit.<br>
Kérelmezett a döntõbizottsági határozat meghozatalát megelõzõen - figyelemmel arra, hogy az ELENDER Kft.-vel kötött szerzõdés határideje 2003. február 28-án lejár - az ELENDER Kft.-vel közös megegyezés alapján 2003. február 28-án szerzõdésmódosítást írt alá. A szerzõdésmódosításban a felek rögzítették, hogy 1997. szeptember 1-jén az ajánlatkérõ részére történõ internetszolgáltatás nyújtására szolgáltatói szerzõdést kötöttek. A felek 2000. március 16-án hirdetmény közzététele nélküli tárgyalásos eljárás eredményeként szerzõdést kötöttek az 1997. szeptember 1-jén kötött szerzõdés kiegészítésére. 2001. szeptember 21-én módosították a két szerzõdést, a felek a szolgáltatási szerzõdést 2003. február 28-ig terjedõ határozott idõre kötötték. A szolgáltatás 2003. március 1-jétõl december 31-ig terjedõ idõszakban történõ folytatására és további intézményeknek a szolgáltatásba történõ bekapcsolására közbeszerzési eljárás indult, amely eljárás eredményhirdetéssel zárult, azonban a Döntõbizottság ideiglenes intézkedésként a szerzõdés megkötését megtiltotta. A jogorvoslati eljárás folyamatban van. Figyelemmel arra, hogy a szolgáltatás megszûnése jelentõsen sértené a szolgáltatást igénybe vevõ oktatási intézmények és ennek következtében kérelmezett lényeges és jogos érdekeit, az ajánlatkérõ kezdeményezésére felek a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdésére hivatkozással a szerzõdést meghatározott megszüntetõ feltételek bekövetkeztéig terjedõ idõre a közbeszerzési eljárás lezárásaként megkötendõ szerzõdés hatálybalépésének idõpontjáig vagy új eljárás kiírásának esetén annak eredményeképpen megkötendõ szerzõdésben rögzített szolgáltatás megkezdésének napjáig határozatlan idõre meghosszabbítják. A felek rögzítették, hogy a közbeszerzési eljárás befejezéseképpen megkötött szerzõdés hatálybalépésével a jelen szerzõdés egyidejûleg megszûnik, amennyiben azonban új közbeszerzési eljárás lefolytatására kerül sor, jelen megállapodással módosított szolgáltatói szerzõdés akkor szûnik meg, ha ezen közbeszerzési eljárás eredményeképpen megkötött szerzõdé<br>
s alapján nyújtott szolgáltatás kiváltja jelen módosító szerzõdés alapjául szolgáló szolgáltatási szerzõdésben meghatározott szolgáltatásokat. A felek a szerzõdés vállalási díját átalányárban rögzítették nettó 196 800 000 Ft/hó összegben. A felek a szerzõdésben nem rendelkeztek a szolgáltatás kibõvítésérõl, további intézmények hálózatba történõ bekapcsolásáról.<br>
A Közbeszerzések Tanácsának tagja 2003. május 26-án kezdeményezett jogorvoslati eljárást ajánlatkérõ ellen közbeszerzési eljárás lefolytatásának mellõzése miatt. A kezdeményezõ irat jogsértõ eseményként nevesítette, hogy kérelmezett 1997-ben megkötött szerzõdését 2003. február 25. és február 28-a közötti idõpontban módosította a korábbi szerzõdés lejártát követõ idõszakra. A kezdeményezõ irat indokolásában hivatkozás történt arra nézve, hogy kérelmezett 2003. január 15-én részvételi felhívást tett közzé tárgyalásos eljárás megindítására, melynek tárgya internetszolgáltatás folyamatos biztosítása, illetve internetkapcsolat kiépítése és folyamatos biztosítása volt 2003. március 1-jétõl december 31-ig terjedõ idõszakra. A Döntõbizottság azonban ezt az eljárását megsemmisítette. Álláspontja szerint amennyiben a meghosszabbított szerzõdés alapján kérelmezett a rendszerben korábban nem szereplõ személyeknél internetkapcsolatot épít ki, úgy a korábbi szerzõdésben nem szereplõ beszerzést valósít meg, és amennyiben ezen beszerzés értékhatára meghaladja a közbeszerzési értékhatárt, úgy a módosításra a Kbt. mellõzésével kerül sor. Amennyiben pedig a felek a közbeszerzési eljárás alapján korábban határozott idõre megkötött szerzõdésben megjelölt és a szerzõdés megszûnésére vonatkozó idõpontot meghosszabbítják, úgy a korábbi közbeszerzési eljárással nem érintett teljesítési idõszakban állapodnak meg termékértékesítésben és szolgáltatásnyújtásban. Erre az új idõszakot érintõ beszerzésre szintén irányadó a Kbt. alkalmazása, amennyiben az értékhatár eléri a közbeszerzési értékhatárt. A kezdeményezõ iratban a jogsértésrõl történõ tudomásszerzés idõpontjaként 2003. május 26-a került megjelölésre.<br>
Kérelmezett érdemi észrevételében a jogorvoslati eljárás kezdeményezést egyrészt elkésettség, másrészt megalapozatlanság okán kérte elutasítani. Az elkésettségre vonatkozóan elõadta, hogy 2003. február 25-én sajtótájékoztatón nyilvánosságra hozta, hogy a szolgáltatóval a szerzõdés meghosszabbítására kerül sor. Ezt követõen is számos sajtóhír jelent meg az 1997-es szerzõdés meghosszabbítása tárgyában. Ennek alapján széles körben ismert és köztudott volt a szerzõdés meghosszabbításának a ténye, így a tudomásszerzés idõpontjaként a 2003. május 26-i idõpontot elfogadni nem lehet. A tudomásszerzés idõpontjaként 2003. február 25-ét kell tekinteni, és emiatt a jogorvoslati kezdeményezést elkésettség okán el kell utasítani. Az ajánlatkérõ álláspontja szerint egyébként megalapozatlan is a jogorvoslati kezdeményezés tekintettel arra, hogy a felek a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdésére tekintettel módosították a szerzõdést. Ezen jogszabályhely - álláspontjuk szerint - rendkívüli helyzetben lehetõvé teszi a közbeszerzési eljárás alapján kötött szerzõdés észszerû idõre történõ meghosszabbítását. A meghosszabbítás tartama alatt az eredeti szerzõdés szerint történik a teljesítés, a szolgáltatás bõvítésére nem kerül sor. Álláspontjuk szerint a 2003. január 15-én hirdetmény közzététele nélküli tárgyalásos közbeszerzési eljárásuk jogszerû volt. A Döntõbizottság ugyan a jogorvoslati eljárást lezáró határozatában a közbeszerzési eljárás során hozott döntéseiket megsemmisítette, azonban ez ellen keresettel éltek. A Fõvárosi Bíróság elõtt folyamatban van az ügy elbírálása, így erre tekintettel indítványozták ezen jogorvoslati eljárás felfüggesztését azon okra hivatkozással, hogy a bírósági szakban hozott döntés érdemi kihatással lehet a jelen jogorvoslati eljárásban hozott döntésre.<br>
Az ELENDER Kft., az ügyben, mint egyéb érdekelt az ajánlatkérõ érdemi észrevételében foglaltakkal egyetértett. Továbbá hivatkozott arra, hogy a korábbi szerzõdésük kifejezetten lehetõvé tette a szerzõdés idõtartamának a meghosszabbítását.<br>
A Döntõbizottság a közbeszerzési eljárásban keletkezett iratok, a hivatalból történõ kezdeményezõ irat és kérelmezett érdemi észrevétele alapján megállapította, hogy a jogorvoslati eljárás tárgyát képezõ ügyben hatáskörrel nem rendelkezik.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe 7. § (1) bekezdése szerint a közigazgatási szerv a hatáskörét és az illetékességét az eljárás minden szakaszában hivatalból köteles vizsgálni. Ha azt állapítja meg, hogy az ügyben nincs hatásköre vagy nem illetékes, az ügyet haladéktalanul átteszi a hatáskörrel rendelkezõ illetékes közigazgatási szervhez, és errõl az ügyfelet egyidejûleg értesíti.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. §-</a>a rendelkezik a Döntõbizottság hatáskörérõl az alábbiak szerint:<br>
(1) A közbeszerzésekkel kapcsolatos jogorvoslat körében a bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
(2) A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
A fenti rendelkezésekbõl következõen a Döntõbizottság hatáskörében kizárólag a közbeszerzési eljárások kapcsán felmerült jogviták, illetve a Kbt. szabályainak mellõzésével folytatott eljárások miatt indult jogorvoslatok elbírálása tartozik. Minden egyéb jogvita elbírálását a Kbt. bírósági hatáskörbe utal.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(5) bekezdése pedig egyértelmûen rögzíti, hogy a közbeszerzési eljárás a szerzõdéskötéssel zárul le.<br>
A Kbt. fentebb ismertetett szabályozási rendszere a Döntõbizottság hatáskörére vonatkozóan elválasztó vonalat húz a szerzõdéskötés idõpontjához kötötten a már megkötött és a teljesítési szakaszban lévõ szerzõdések vonatkozásában. A Döntõbizottság nem rendelkezik hatáskörrel a már létrejött szerzõdések, illetve a teljesítések kapcsán felmerült jogviták elbírálására. Erre hatáskörrel a bíróság rendelkezik. E körbe tartozik a szerzõdésmódosítás is.<br>
A <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdése határozza meg a szerzõdésmódosítás feltételeit az alábbiak szerint:<br>
A felek csak akkor módosíthatják a szerzõdésnek az ajánlati felhívás, a dokumentáció feltételei, illetve az ajánlat tartalma alapján meghatározott részét, ha a szerzõdéskötést követõen beállott körülmény folytán a szerzõdés valamelyik fél lényeges jogos érdekét sérti.<br>
Annak elbírálása azonban, hogy a módosítás jogszerûen történt-e, a Kbt.-ben támasztott feltételeknek megfelelõen a bíróság hatáskörébe tartozó kérdés.<br>
Jelen jogorvoslati eljárást a Döntõbizottság álláspontja szerint annak a ténynek a megítélése képezi, hogy az kérelmezett többször módosított 1997. szeptember 1. napján kötött szerzõdése vonatkozásában a 2003. február 28-i keltezésû "Megállapodás szolgáltatói szerzõdés módosításáról" megnevezésû okirata megfelel-e a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdésében meghatározott módosítási feltételeknek.<br>
A jogorvoslati eljárás kezdeményezésében hivatkozás történt ugyan arra is, hogy ajánlatkérõ mellõzte-e a közbeszerzési eljárás lefolytatását. A Döntõbizottság megítélése szerint azonban egyrészt a beadványokat tartalmuk szerint kell elbírálni, másrészt egyetlen tény, okirat minõsítésétõl függ a jogkérdés eldöntése.<br>
Kérelmezett maga a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdésében foglaltakra alapítottan módosításként fogalmazta meg az okiratot.<br>
Ebbõl is következõen elsõdlegesen azt a jogkérdést kell eldönteni, hogy ezen okirati módosítás megfelel-e a <a href="http://net.jogtar.hu/jr/gen/getdoc.cgi?docid=99500040.tv#73">Kbt. 73. § </a>(1) bekezdésében támasztott követelményeknek. Amennyiben ugyanis kérelmezett jogszerûen módosította a szerzõdést, a Kbt. mellõzésének vizsgálata szóba sem kerülhet. Így elsõdlegesen ezt a kérdést kell megvizsgálnia a hatáskörrel rendelkezõ bíróságnak.<br>
A Döntõbizottság álláspontja szerint jelen esetben a Döntõbizottság akkor vizsgálhatja a közbeszerzési eljárás mellõzését, amennyiben megállapítást nyer, hogy kérelmezett szerzõdésmódosítása jogsértõ volt.<br>
A fenti indokok alapján a Döntõbizottság jelen ügyben hatáskörének hiányát állapította meg. A Döntõbizottság hatáskörének hiányára tekintettel nem vizsgálta ajánlatkérõ eljárásjogi (elkésettség, felfüggesztés) és érdemi kifogásait.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti. A Döntõbizottság hatásköre hiányára tekintettel az eljárás megindítására, folytatására okot adó körülmény nem áll fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 4.<br>
<br>
Dr. Engler Magdolna s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>