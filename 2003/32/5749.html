<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI ÍTÉLÕTÁBLA (5749)
</b></h2><FONT size=3><i><u></i></u><br>
<br>
3.Kpkf.50.208/2003/2.<br>
<br>
A Fõvárosi Ítélõtábla a dr. Lehmann György ügyvéd (8600 Siófok, Szûcs M. u. 1.) által képviselt Somogy Megyei Közigazgatási Hivatal (7401 Kaposvár, Csokonai u. 3.) felperesnek a dr. Sárkány Izolda jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indított perében a Fõvárosi Bíróság 2002. október 25. napján kelt 13. K. 32.659/2002/2 számú végzése ellen a felperes által 3. sorszám alatt elõterjesztett fellebbezés folytán - tárgyaláson kívül - meghozta az alábbi<br>
<br>
VÉGZÉST:<br>
<br>
A Fõvárosi Ítélõtábla az elsõfokú bíróság végzését helybenhagyja.<br>
Kötelezi a felperest, hogy 15 napon belül fizessen meg az alperesnek 5 000 (Ötezer) forint másodfokú eljárási költséget.<br>
A le nem rótt fellebbezési illetéket az állam viseli.<br>
Ez ellen a végzés ellen fellebbezésnek nincs helye.<br>
<br>
INDOKOLÁS<br>
<br>
Az elsõfokú bíróság a felperesnek a. részére 2002. július <br>
10-én kézbesített D.353/7/2002. számú alperesi határozat ellen 2002. július 19-én közvetlenül a Fõvárosi Bírósághoz megküldött keresetlevelét a Pp. 130. § (1) bekezdésének h) pontja alapján elkésettsége okából idézés kibocsátása nélkül elutasította. Rámutatott, hogy a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#90">Kbt.) 90. §</a> (1) bekezdése értelmében a keresetlevelet a határozat kézbesítésétõl számított 15 napon belül az alpereshez kell benyújtani. Megállapította, hogy a felperes a keresetlevelet nem az alpereshez, hanem a bírósághoz nyújtotta be, az a bíróság intézkedése folytán csak 2002. szeptember 10-én érkezett meg az alpereshez, a keresetindítási határidõ pedig 2002. augusztus 5-én lejárt.<br>
Az elsõfokú bíróság végzése ellen a felperes terjesztett elõ fellebbezést, amelyben a végzés hatályon kívül helyezését és az eljárás folytatásának elrendelését kérte. Álláspontja szerint az elsõfokú bíróság végzése törvénysértõ. Az alperes határozata közigazgatási határozat, a jogorvoslattal kapcsolatosan az államigazgatási eljárás általános szabályairól szóló 1957. évi IV. törvény (a továbbiakban: Áe.) 65. §-a az 1995. évi XL. törvény 90. §-ával azonos módon rendelkezik. Hivatkozott az Áe. 65. §-hoz fûzött miniszteri indokolásra, mely szerint a fellebbezést határidõben benyújtottnak kell tekinteni, ha az ügyfél nem az elsõ fokon eljárt szervnél, hanem a felettes szervnél nyújtja be a fellebbezést.<br>
Az alperes ellenkérelmében a fellebbezés elutasítását kérte, arra hivatkozással, hogy az elsõfokú bíróság jogszerû és helytálló döntést hozott. Utalt arra, hogy a felperesnek az Áe. 65. §-ára és az ahhoz fûzött miniszteri indokolásra történõ hivatkozása téves, mert az alperes egyfokú közigazgatási szerv, nincs felettes szerve. A keresetet elbíráló bíróság nem tekinthetõ quasi felettes közigazgatási szervnek.<br>
A felperes fellebbezése nem alapos.<br>
Az elsõfokú bíróság határozata megfelel a jogszabályoknak, ezért azt "a Fõvárosi Ítélõtábla a polgári perrendtartásról szóló 1952. évi III. törvény (a továbbiakban: Pp.) 259. § folytán alkalmazandó 253. § (2) bekezdés alapján annak helyes indokaira utalással helybenhagyta.<br>
A fellebbezéssel kapcsolatban rámutat a másodfokú bíróság, hogy a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése értelmében a Közbeszerzési Döntõbizottság határozata ellen nincs helye fellebbezésnek. Akinek jogát vagy jogos érdekét az ügy érdemében a bizottság határozata sérti, keresettel kérheti a bíróságtól annak felülvizsgálatát. Helytelen tehát a felperesnek az Áe. 65-§-ra történõ hivatkozása, a fellebbezés fentiekben hivatkozott kizártsága folytán. Értelemszerûen nem alkalmazhatók a fellebbezés elõterjesztésére és annak a felettes szervhez történõ felterjesztésére vonatkozó eljárási szabályok sem, mert maga a fellebbezés jogintézménye ismeretlen a közbeszerzési eljárásban. Erre az eljárásra a Kbt. 89. § (3) bekezdése folytán a 90-93. § speciális rendelkezései az irányadók.<br>
A keresetlevelet a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 90. § </a>(1) bekezdésében írt határidõben és módon kell elõterjeszteni. A felperes nem ennek megfelelõen járt el, amikor keresetlevelét közvetlenül a Fõvárosi Bírósághoz nyújtotta be a sérelmezett határozatban foglalt kioktatás ellenére. A Kbt. 89-93. §-hoz fûzött miniszteri indokolás a speciális rendelkezéseket az eljárás gyorsításával indokolja, és az eljárást rövidíti az is, hogy a keresetlevelet csak a bizottsághoz lehet benyújtani, mert így mód van arra, hogy a bizottság ezzel kapcsolatos észrevételeirõl azonnal nyilatkozatot készítsen. Az elsõfokú bíróság intézkedése folytán a bizottsághoz megküldött keresetlevél nem a Kbt. 90. § (1) bekezdésében írt, a határozat kézbesítésétõl számított 15 napon belül, hanem az átvételt követõ 62. napon érkezett meg a Bizottsághoz, ezért az elkésettnek minõsül.<br>
Az alperesnek a fellebbezési eljárás során felmerült költségének viselésére a felperes a Pp. 78. § (1), (2) és 79. § (1) bekezdése alapján köteles.<br>
Az illetékekrõl szóló 1990. évi XCIII. tv. 62. § (1) bekezdésének h) pontja alapján a le nem rótt fellebbezési illetéket a felperes személyes illetékmentessége folytán az állam viseli.<br>
<br>
Budapest, 2003. július 2.<br>
<br>
Dr. Sára Katalin s. k.,	Dr. Páldy Zsuzsanna s. k.,<br>
a tanács elnöke	elõadó bíró<br>
<br>
Dr. Szõke Mária s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>