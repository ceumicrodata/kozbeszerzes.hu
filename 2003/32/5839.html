<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
FÕVÁROSI BÍRÓSÁG (5839)
</b></h2><FONT size=3><i><u></i></u><br>
<br>
13.K.33.410/2002/4.<br>
<br>
A Fõvárosi Bíróság a dr. Pátzay János jogtanácsos által képviselt Budapest Fõváros III. ker. Önkormányzata (1033 Budapest, Fõ tér 3.) felperesnek a dr. Csanádi Péter jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85., hiv. sz.: D.553/18/2002.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében meghozta a következõ<br>
<br>
ítéletet:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek 10 000 (tízezer) Ft perköltséget.<br>
A kereseti illetéket az állam viseli.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 3 példányban, a Magyar Köztársaság Legfelsõbb Bíróságához címezve benyújtani.<br>
<br>
Indokolás<br>
<br>
A felperes mint ajánlatkérõ 2002. július 3-án ajánlati felhívást tett közzé nyílt közbeszerzési eljárás megindításáról irodai papíráruk, írószerek, nyomtatványok és festékek (35-féle papíráru, 60 féle irodaszer, 13-féle írószer, 10-féle nyomtatvány) beszerzése tárgyában.<br>
A felperes az általa készített dokumentáció 2. oldalán felhívta a figyelmet arra, hogy csak a dokumentációban pontosan megnevezett árufajtákat fogadják el, és az ajánlatokat a mellékelt táblázatban szereplõ mennyiségekre kérik megadni.<br>
A 2002. augusztus 13-ig tartó ajánlattételi határidõben az Open-Air Kft., a Best Press 2000 Kft., az Icom Kft., a Buda Piért Kft., a Rend 2000 Kft., a Pyron Kft., az RHD Rt., a PBS-Hungária Kft., a Pátria Nyomda Rt., valamint az Irodavilág Kereskedelmi és Szolgáltató Kft. nyújtott be ajánlatot.<br>
A felperes 2002. augusztus 29-én kihirdette az eljárás eredményét. Eszerint a Pyron Kft. a szerzõdés teljesítésére alkalmatlan, a Best Press 2000 Kft. ajánlata az igazolások hiánya miatt érvénytelen, továbbá érvénytelen az Open-Air Kft., az Icom Kft., a Buda Piért Kft., a Rend 2000 Kft., a Pátria Nyomda Rt., valamint az Irodavilág Kereskedelmi és Szolgáltató Kft. ajánlata, mivel ajánlatukban nem kizárólag a dokumentációban meghatározott termékeket ajánlották még.<br>
Az eljárás nyertese a PBS-Hungária Kft. lett, amellyel a felperes a szállítási szerzõdést 2002. szeptember 6-án megkötötte.<br>
Az Irodavilág Kereskedelmi és Szolgáltató Kft. (kérelmezõ) 2002. szeptember 19-én jogorvoslati kérelmet nyújtott be az alpereshez hivatkozással arra, hogy az eredményhirdetési jegyzõkönyvet és az eljárásról készült összegzést 2002. szeptember 5-én kapta meg. Elõadta, hogy ajánlatuk nem volt érvénytelen, mivel a dokumentációban megjelölt tételekre adtak ajánlatot, csupán annyi történt, hogy néhány termék esetében nem jelöltek meg azonosítót. Kérte az eljárást lezáró döntés megsemmisítését, ideiglenes intézkedéssel a szerzõdéskötés megtiltását.<br>
A felperes a jogorvoslati kérelemre adott észrevételében elõadta, hogy a kérelmezõ ajánlata - még 5 további ajánlattal együtt - nem felelt meg a dokumentáció elõírásának, ezért érvénytelen. Az összegzésben megjelöltek szerint a kérelmezõ a Havanna ragasztónál nem jelölte meg a méretet és a márkát, a hegyezõ vonatkozásában más minõséget kínált, a dokumentációban elõírt Pigna márkajelzésû 3-féle méretû faxpapírra márkajelzés nélküli faxpapírt ajánlott, a dokumentációban elõírt 3M márkajelzésû post-it notesz esetében sem jelölte meg a 3M márkajelzést. Az alperes hivatalból kiterjesztette vizsgálatát a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdése alapján a PBS-Hungária Kft. mint nyertes ajánlattevõ ajánlata érvényességének vizsgálatára, tekintettel az ajánlatban szereplõt 44, 51, 55, 57, 63, 75, 90, 97 és 113 tételszámú termékek megjelölésére.<br>
A felperes a jogorvoslati eljárásban nyilatkozott arról, hogy a jelen közbeszerzés során a képviselõ-testület pénzügyi és közbeszerzési bizottsága hozta meg a döntést, a közbeszerzési eljárás kiírásával és elbírálásával összefüggõ egyes kérdések szabályairól szóló 10/1999. (IV. 12.) számú önkorm. rend. 4. § (1) bekezdése alapján.<br>
Az alperes ideiglenes intézkedést nem hozott, mivel annak törvényi elõfeltételei nem látta fennállónak.<br>
Az alperes a 2002. október 25-én kelt D.553/8/2002. számú határozatában megállapította, hogy az ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52.§ </a>(2) bekezdés d) pontjára tekintettel a Kbt. 53.§ (2) bekezdését, valamint a Kbt. 59. § (1) bekezdését, ezért az ajánlatkérõvel szemben 1 000 000 Ft bírságot szabott ki. Egyebekben a jogorvoslati kérelmet elutasította.<br>
Az alperes a határozatának 3. oldalán ismertette, hogy a PBS-Hungária Kft. az ajánlati dokumentációban, illetve az ajánlattevõi kérdésre adott válaszban meghatározott árucikk-megjelöléshez képest milyen árucikk-megjelöléseket eszközölte az ajánlatában:<br>
Az ajánlati dokumentációban, illetve az ajánlattevõ által adott válaszokban eszközölt árucikk megjelölés:<br>
Faxpapír Pigna<br>
Hegyezõ asztali Pencil Sharpaner Maxi ICO 5997072 128228<br>
Boríték tasakos C/4 szilikonos<br>
Prospektustartó Esselte 12588<br>
Rajzlap A/4 famentes<br>
Javítószalag: a kiírás szerint nem került megjelölésre, a válaszban a meghatározás javítószalag GR 143 Fujitech<br>
Öntapadós szalag fehér, folyamatos, 2 cm széles egyoldalú<br>
Szövegkiemelõ ICO<br>
<br>
A Pbs Hungária Kft. ajánlatában eszközölt árucikk megjelölés tételszám szerint:<br>
Faxpapír	55,56,57<br>
Hegyezõ asztali Pencil ICO	97	<br>
Boríték tasakos TC/ 4 szilikonos	63<br>
Prospektustartó Esselte 56134	51<br>
Rajzlap A/4 félfamentes	75<br>
"Fujitech"	113<br>
Öntapadós szalag, folyamatos, Tixo papír	44<br>
Szövegkiemelõ ICO Video tip.	90<br>
Az alperes rámutatott arra, hogy az ajánlatkérõ a beszerzés tárgyának meghatározása során a termékek többségénél a gyártmány, illetve típus pontos megjelölését alkalmazta a dokumentációban. Miután a közbeszerzési eljárás résztvevõi határidõben ezt nem kifogásolták, és a feltételek elfogadásával tették meg ajánlatukat, az alperes a jogorvoslati eljárásban tényként kezelte a felhívásban és dokumentációban meghatározott ajánlatkérõi feltételeket.<br>
Az alperes megállapította, hogy a kérelmezõ a Havanna ragasztónál nem alkalmazta a Tesa típus megjelölést, ekként a dokumentációban elõírttól eltért, mivel a Havanna ragasztó termék vonatkozásában más gyártó által elõállított típusú ragasztó is forgalomban van. A faxpapír tekintetében a kérelmezõ szintén nem a dokumentáció elõírása szerint jelölte meg ezt az árucikket, az árucikk beazonosítása nem volt lehetséges, figyelemmel az adott termék minõségi jellemzõire is (Pigna faxpapír). A kérelmezõ a dokumentációban elõírtakhoz képest nem jelölte meg ajánlatában a 3M márkajelzést a Post-it notesz vonatkozásában, tehát itt is eltért a dokumentáció elõírásától. A kérelmezõ a Pencil Sharpener Maxi ICO 5997070 128228 dokumentációban meghatározott megjelöléshez képest Sakota márkajelzésû terméket jelölt meg ajánlatában, így ezen árucikk esetében is eltért a dokumentációtól.<br>
Fentiek alapján az alperes azt állapította meg, hogy a kérelmezõ a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52.§ (</a>2) bekezdés d) pontjára figyelemmel nem a dokumentációban meghatározott feltételeknek megfelelõen jelölte meg ajánlatában a fenti árucikkeket, az ajánlatával kapcsolatos ajánlatkérõi döntés ezért nem kifogásolható.<br>
Az alperes azt is megállapította az általa hivatalból kiterjesztett vizsgálat során, hogy a nyertes ajánlattevõ sem tett eleget a dokumentáció elõírásainak az ajánlatában megjelölt 44., 51., 55., 57., 63., 75., 90., 97., 113. tételszámú termékek tekintetében. Az ajánlatkérõ jogsértõ módon járt el, mivel érvénytelen ajánlatot hirdetett ki nyertesnek ahelyett, hogy az érvénytelenség megállapítása mellett azt az eljárásból kizárta volna.<br>
Az alperes a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d), f) pontja szerinti jogkövetkezményeket alkalmazta és 1 000 000 Ft bírságot szabott ki az ajánlatkérõvel szemben.<br>
Az alperes a bírság kiszabását a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjával, (4) bekezdésével és a Magyar Köztársaság 2001-2002. évi költségvetésérõl szóló 2000. évi CXXXIII törvény 59. § (2) bekezdésében foglaltakkal indokolta, és annak meghatározásánál figyelembe vette, hogy a jogsértés nem reparálható, a közbeszerzés értéke 19 430 326 Ft, valamint az ajánlatkérõ segítõ, együttmûködõ magatartást tanúsított.<br>
Az alperes megállapította, hogy az ajánlatkérõ részérõl a képviselõ-testület pénzügyi és közbeszerzési bizottsága határozatával történt az ajánlatok elbírálása, így kollektív döntés született az eljárás lezárására, erre tekintettel a döntéshozó felelõs személy vonatkozásában az ajánlatkérõ részérõl nem volt megállapítható a felelõsség.<br>
A felperes keresetet terjesztett elõ az alperes határozatának bírósági felülvizsgálata iránt, vitatva a határozatban megjelölt jogszabályi rendelkezések megsértését. Elõadta, hogy az érvénytelenné nyilvánított ajánlatok esetében négy árufajtával - a Havanna ragasztóval, a hegyezõvel, a faxpapírokkal és a Post-it notesszel kapcsolatos eltérés miatt állapított meg a bíráló bizottság érvénytelenséget. Az érvénytelenség okát képezõ négy árufélébõl a nyertes ajánlattevõ esetében csak az egy féle áru, a faxpapír vonatkozásában állapítható meg az, hogy ajánlata nem felelt meg pontosan a kiírásnak, de ezt a hiányosságot a bíráló bizottság nem látta olyan súlyúnak, hogy emiatt az ajánlat érvénytelenségét megállapítsa.<br>
Az alperes - fenntartva a határozatában foglaltakat - a kereset elutasítását kérte. Hivatkozott arra, hogy a felperes a nyertes ajánlatával kapcsolatban a faxpapír vonatkozásában elismerte, hogy az nem felel meg a dokumentáció feltételeinek. Hangsúlyozta, hogy a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján egy érvénytelenségi ok is elegendõ a kizárás jogkövetkezményeinek alkalmazásához, így határozatában helytállóan állapította meg azt, hogy a felperes érvénytelen ajánlatot hirdetett ki nyertesnek. Álláspontja szerint a Kbt. 24. §-ban foglalt alapelvi rendelkezésekre is figyelemmel az ajánlatkérõ nem tehette meg, hogy a kérelmezõ ajánlatát a nyertes ajánlatában is fellelhetõ érvénytelenségi okok miatt érvénytelenné nyilvánítsa, míg a nyertesét nem.<br>
A felperes keresete alaptalan.<br>
A bíróság az alperes határozatát az államigazgatási eljárás általános szabályairól szóló, módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek nyilatkozatai és a közigazgatási iratok alapján állapította meg.<br>
A bíróságnak abban a kérdésben kellett állást foglalnia, hogy a nyertes ajánlattevõ ajánlata érvénytelennek minõsült-e, és ettõl függõen a felperes megsértette-e a határozatban megjelölt jogszabályi rendelkezéseket.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43.§ (</a>1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52.§ (</a>2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53.§ (</a>2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59.§ (</a>1) bekezdésének elsõ fordulata alapján az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A bíróság megállapította, hogy a felperes az ajánlati dokumentáció 2. oldalán egyértelmûen kikötötte, hogy az ajánlatokban csak a dokumentációban pontosan megnevezett árufajtákat fogadja el. Az alperes határozatának 3. oldala tartalmazta a nyertes ajánlata tekintetében azoknak az árucikkeknek a felsorolását, amelyek az alperes álláspontja szerint nem feleltek meg a dokumentációban közölt árucikk megjelölésnek. A nyertes által ajánlott és a dokumentációban elõírt árucikkek megjelölését összehasonlítva nem kétséges, hogy a nyertes ajánlata több árucikk vonatkozásában nem felelt meg az ajánlatkérõi elvárásoknak, jóllehet e megállapítás helyességét a felperes csak a faxpapír vonatkozásában fogadta el.<br>
A bíróság - az alperessel egyezõen - rámutat arra, hogy az ajánlat érvénytelenségéhez egy árucikk esetében is elegendõ annak megállapítása, hogy a megajánlott termék nem azonos a dokumentációban megjelölt termékkel. A bíróság a határozat 3. oldalán felsorolt árucikkek közül a szövegkiemelõ vonatkozásában az alperestõl eltérõen azt állapította meg, hogy a nyertes ajánlatában szereplõ "szövegkiemelõ ICO Video tip." megjelölésû termék a dokumentáció szerinti ,szövegkiemelõ ICO" megjelölésû termékek közé tartozik, így a nyertes ajánlattevõ a felperes által beszerezni kívánt termékre tett ajánlatot. A többi termék esetében a dokumentáció tartalmazta a konkrétabb típusmegjelölést, amelyhez képest a nyertes ajánlatában feltüntetett és a határozat 3. oldalán felsorolt elsõ hét árucikk megjelölésébõl nem állapítható meg a dokumentációban szereplõ termékekkel való azonosság (hegyezõ, "Fujitech", öntapadós szalag), illetõleg az attól való eltérés állapítható meg egyértelmûen (faxpapír, boríték tasakos, prospektustartó, rajzlap).<br>
A bíróság megállapította, hogy fenti okok miatt a nyertes ajánlatát a felperesnek érvénytelennek kellett volna nyilvánítania, az érvénytelen ajánlatot benyújtó cég nyertesként való kihirdetésével a felperes az alperesi határozatban megjelölt jogszabályi rendelkezéseket megsértette.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88.§ (</a>1) bekezdés f) pontja értelmében az alperes határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Jelen esetben ez a minimumösszeg, 1 millió Ft volt.<br>
Mivel az alperes a törvényi minimumnak megfelelõ összegû bírság megfizetésére kötelezte a felperest, a bírság összegszerûsége a felperes részérõl nem kifogásolható.<br>
Fentiekre figyelemmel a bíróság a felperes keresetét elutasította, és a felperest a Pp. 78.§ (1) bekezdése alapján kötelezte az alperes költségeinek megfizetésére.<br>
A felperes személyes illetékmentessége folytán a kereseti illetéket a 6/1986 (VI. 26.) IM rendelet 14. §-a értelmében az állam viseli.<br>
<br>
Budapest, 2003. április 9.<br>
<br>
Nagyné dr. Fürjes Erzsébet sk.<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>