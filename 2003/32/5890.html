<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (5890)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.259/10/2003.<br>
<br>
Tárgy: az Állami Számvevõszék által hivatalból kezdeményezett eljárás Zalalövõ Város Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az Állami Számvevõszék (1051 Budapest, Apáczai Csere J. u. 10., levélcím: 1364 Bp. 4. Pf. 54, a továbbiakban kezdeményezõ) a Zalalövõ Város Önkormányzata (8999 Zalalövõ, Szabadság tér. 1., a továbbiakban ajánlatkérõ) "Zalalövõ külsõ városrészek és térsége (Kálócfa, Kozmadombja községek) II. ütem szennyvízvezeték kiépítése a 10.295/3/2001. számú NYUDUVIZIG által kiadott vízjogi létesítési engedély alapján" tárgyú közbeszerzési eljárása ellen hivatalból indított jogorvoslati eljárást megszünteti.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel, a Fõvárosi Bíróságtól lehet kérni. A keresetlevelet a Fõvárosi Bírósághoz címezve; de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok alapján, a felek nyilatkozata és a tárgyaláson elõadottak alapján az alábbi tényállást állapította meg.<br>
Zalalövõ Város Önkormányzata 2001. nov. 19-én állapodott meg Kálócfa és Kozmadombja községek önkormányzataival a szennyvízberuházás közös megvalósításáról, amelyben gesztorként kijelölésre került Zalalövõ Város Önkormányzata.<br>
Ajánlatkérõ 2002. szeptember 18. napján, a Közbeszerzési Értesítõ (K. É.) 38. számában közzétett részvételi felhívással nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
Az elõminõsítési szakasz lezárását követõen 2002. október 30-án ajánlatkérõ megküldte ajánlati felhívását az alábbi alkalmasnak minõsített ajánlattevõknek:<br>
Délviép Kft., OMS Hu. Kft., Somogyi és Társa Kft., STRABAG Kft., Arinext Kft., Szabadics Kft., Hoffmann Rt., Alterra Kft., Contur-Bau Rt.<br>
Az ajánlati felhívás szerint a teljesítés határideje 2004. november 30-a, az ajánlattételi határidõ 2002. december 30-a, az eredményhirdetés 2003. január 29-e, a szerzõdéskötés napja 2003. február 28-a.<br>
A ajánlatok elbírálását ajánlatkérõ az összességében legelõnyösebb ajánlat kiválasztásának szempontja szerint kívánta elvégezni, ennek részszempontjai az alábbiak szerint kerültek meghatározásra:<br>
részszempont	súlyszám<br>
<br>
1. ajánlati ár	3<br>
<br>
2. késedelmes teljesítés esetén vállalt kötbér mértéke	3<br>
alszempontok:<br>
- A késedelem elsõ 90 napjára vállalt kötbér mértéke Ft/nap	1<br>
- A késedelem további idejére vállalt kötbér mértéke	0,5<br>
- A vállalt kötbér maximális mértéke a nettó ajánlati ár %-ában	1<br>
- Meghiúsulási kötbér mértéke a nettó vállalási ár %-ában	0,5<br>
<br>
3. jótállás idõtartama (hónapban)	3<br>
<br>
4. jótállási garancia mértéke a nettó ár %-ában	3<br>
<br>
5. a szerzõdés teljesítésének határnapja	2<br>
<br>
6. kis és középvállalkozások részvételi esélyének növelése	0,3<br>
Ajánlatkérõ a pontozást 0-100 határok között határozta meg, az értékelés módszereként pedig a lineáris arányosítást.<br>
A jótállással kapcsolatos vállalásoknál az ajánlatkérõ a vállalható minimumokat határozta meg, mely szerint a minimális jótállási idõ 24 hónap, míg a minimális jótállási garancia a nettó ár 2%-a.<br>
Ajánlatkérõ dokumentációt is biztosított az ajánlattételhez. Ebben a mûszaki követelmények mellett szerzõdési feltételeit is megadta, továbbá meghatározta az ajánlat elkészítésével kapcsolatos elõírásokat. A fizetési feltételek között elõírta, hogy elõleg fizetése kizárt, a részszámla benyújtása megengedett. A kötbérek érvényesítésére az ajánlatkérõ kifejezetten a számlákból való levonást írta elõ.<br>
A 2002. december 30-i ajánlattételi határidõre a Délviép Kft., STRABAG Kft., Szabadics Kft., Hoffmann Rt., Alterra Kft., Contur-Bau Rt. tett ajánlatot.<br>
Ajánlatkérõ 2003. január 17-én értesítette az ajánlattevõket arról, hogy az eredményhirdetés március 17-én lesz, majd 2003. február 7-én írásban értesítette a résztvevõket, hogy az eredményhirdetést 2003. február 27-én tartja, a szerzõdés megkötésére pedig március 27-én kerül sor.<br>
A lebonyolító végezte el elõször az ajánlatok pontozásos értékelését, majd javaslatát az ajánlatkérõ értékelõbizottsága 2003. február 24-én tárgyalta. A bizottság arra a következtetésre jutott, hogy az eljárást a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bek. f) pontja szerint eredménytelenné kell nyilvánítani, a képviselõ-testületek elé is ilyen tartalmú elõterjesztés került. Az ajánlatkérõ testülete 2003. február 26-i ülésén másként döntött, az eljárás nyerteseként a Contur-Bau Rt. ajánlatát fogadta el. A társközségek testületei még 2003. február 25-én tartott üléseiken rábízták a döntést a gesztor testületére, azonban a szerzõdés aláírását ahhoz a feltételhez kötötték, hogy arra csak "a 90%-os támogatottsági szint elérése után kerülhet sor". Az eredményhirdetés 2003. február 27-én megtörtént, az összegzés is ekkorra elkészült.<br>
A szerzõdések szövegének véglegesítése során az ajánlatkérõ képviselõ testülete 2003. március 24-én a szerzõdéstervezetben foglaltak néhány pontban történõ módosításáról döntött. Ezek a módosítások érintették a jótállási garancia visszautalásának határidejét, a kötbér megfizetésének módját és a pénzügyi ütemezést.<br>
A szerzõdést 2003. április 11-én írták alá az ajánlatkérõk részérõl. A munkaterület átvétele 2003. április 30-án lezajlott.<br>
A kezdeményezõ 2003. május 23-i beadványával kezdeményezte a Döntõbizottságnál hivatalbóli jogorvoslati eljárás lefolytatását.<br>
Beadványában a kezdeményezés indokaiként elõadta, hogy ajánlatkérõ az ajánlatok elbírálása során irreális vállalásokat értékelt, a Contur-Bau Rt. (nyertes) esetében 1250 hónap jótállást, amelynek idõtartamára a vállalási ár 25%-a elkülönített számlán az ajánlatkérõ rendelkezésére áll. A 104 év és 2 hónap jótállási idõ nem realizálható, az élettartamot jelentõsen meghaladja, ugyanakkor a nyertes ezzel jelentõs többletpontokat szerzett az értékelés során. Az ajánlatkérõ bonyolítója és bizottságai javasolták is a döntéshozó számára az eljárás eredménytelenné nyilvánítását, azonban a testület a pontozás eredményére tekintettel nyertest hirdetett.<br>
Kifejtette továbbá, hogy a Contur-Bau Rt. ajánlata érvénytelen is volt, mert nem felelt meg a felhívás és dokumentáció feltételeinek a fizetési feltételek vonatkozásában. Az ajánlatkérõ ugyanis követelményként határozta meg a mûszaki teljesítésnek megfelelõ számlázást és azt, hogy elõleg fizetésére nincs mód, a teljesítés kezdési idõpontjaként 2003. márciusát, befejezését 2004. szeptemberben határozta meg. A nyertes ajánlata szerint az elsõ számlát 2003. január 1-én nyújtja be, a végszámlát pedig 2003. szeptember 1-jén, amely a végsõ teljesítési idõpontnál 1 évvel korábbi. Az ajánlatot tehát érvénytelenné kellett volna nyilvánítani, amelyrõl az ilyen értelmû elõterjesztés ellenére másként döntött a képviselõ-testület.<br>
Kezdeményezõ véleménye szerint jogsértés történt továbbá a szerzõdés megkötése körében is, mert azt a felek nem az ajánlati felhívás és dokumentáció tartalmának megfelelõen kötötték meg, továbbá megkötésére nem az ajánlati felhívásban meghatározott idõpontban került sor, hanem két héttel késõbb. Emiatt sérültek a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1)-(2) bekezdései is.<br>
Az ajánlatkérõ csak az eljárás befejezését követõen határozta meg az eljárás belsõ felelõsségi rendjét, ezzel a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdését sértette meg. Beadványában elõadta, hogy a jogsértõ esemény az eredményhirdetés idõpontjában valósult meg (2003. február 27-e), az ezekrõl történt tudomásszerzés pedig 2003. május 8-án történt a beruházások helyszíni vizsgálata során.<br>
Ajánlatkérõ észrevételében kérte, hogy a Döntõbizottság az indítványt utasítsa el, mert az megalapozatlan. Álláspontja szerint a Kbt. elõírásait nem sértette meg.<br>
Elõadta, hogy a Contur-Bau Rt. ajánlata ezen eljárásban nem tartalmazott elírásokat a dátumokat illetõen.<br>
Ajánlatkérõ kifejtette, hogy a szerzõdés aláírása azért késett két hetet, mert az aláírás feltétele az volt, hogy a beruházás fedezete legalább 90%-ban rendelkezésre álljon. A VICE pályázati lehetõség igénybevételének körülményei okozták a késedelmet. Megítélése szerint a nyertes által vállalt jótállási idõ nem adott okot az eljárás eredménytelenné nyilvánításához. A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bek. f) pontja szerint erre akkor kerülhet sor, ha az egyik ajánlattevõ a verseny tisztaságát sértõ cselekményt követ el, ilyet magával az ajánlat megtételével nem lehet elkövetni. Egyebekben nem igaz, hogy az 1250 hónapnyi jótállás meghaladja a csatorna élettartamát, erre számos példát említett. A 25%-os pénzügyi biztosíték ad arra garanciát, hogy a jótállás idõtartamán belül az ajánlatkérõ a hibák kijavítását mindvégig megoldhassa. Nem alapos az a kifogás sem, hogy a szerzõdéstervezettel nem mindenben megfelelõ szerzõdés aláírása is jogsértõ lenne. A szerzõdéstervezet funkciójából következik, hogy az még nem végleges, ugyanakkor a szerzõdési feltételek és az elfogadott ajánlat abban nem módosult.<br>
Egyéb érdekelt Contur-Bau Rt. észrevételében elõadta, hogy ajánlatát a felhívás és dokumentáció elõírásainak megfelelõen tette meg. A jótállás idõtartamát az ajánlatkérõ nem maximálta, az 1250 hónapot a nyertes pénzügyi garanciával együttesen vállalta. Ez utóbbit készpénz formájában nyújtja, ezért az késõbb sem veszíti el a jelentõségét. Az aláírt szerzõdés tartalmilag megfelel a felhívásban és dokumentációban közölt feltételeknek és az ajánlatnak. Szerinte a közbeszerzési eljárás jogszerûségét igazolja, hogy annak résztvevõi nem nyújtottak be jogorvoslati kérelmet.<br>
A Döntõbizottság a rendelkezésére álló iratok, ajánlatkérõ nyilatkozata alapján megállapította, hogy ajánlatkérõ közbeszerzési eljárása- a kezdeményezõ által kifogásoltak szerint - nem volt jogsértõ.<br>
I. Kezdeményezõ sérelmezte, hogy ajánlatkérõ nem nyilvánította eredménytelennek a közbeszerzési eljárást, tekintettel arra, hogy a nyertes ajánlattevõ a jótállás körében irreális vállalást tett és azzal, hogy ajánlatkérõ ezt elfogadta, nem biztosította verseny tisztaságát.<br>
A közbeszerzésekrõl szóló 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#24">Kbt.) 24. §</a> (1) bekezdés rögzíti, hogy a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartania verseny tisztaságát, illetve nyilvánosságát.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés f) pontja lehetõséget biztosít arra, hogy az ajánlatkérõ az eljárás eredménytelenségét állapítsa meg, ha valamelyik ajánlattevõnek az eljárás tisztaságát vagy a többi ajánlattevõ érdekeit súlyosan sértõ cselekménye miatt az ajánlatkérõ az eljárás érvénytelenítésérõl döntött.<br>
Jelen eljárásban a nyertes ajánlattevõ 1250 hónap jótállási idõt vállalt a szerzõdés hibátlan teljesítésére, tehát arra, hogy a szolgáltatott dologban megvannak a törvényes és a szerzõdésben meghatározott tulajdonságok. A nyertes ajánlattevõ az ajánlatában szereplõ 1250 hónap jótállással vállalta, hogy ajánlatkérõ ezen idõszak alatt érvényesíthesse vele szemben a nem szerzõdésszerû teljesítés valamennyi jogkövetkezményét az egész szolgáltatás, tehát az egész elvégzendõ feladat tekintetében. A nyertes ajánlattevõ a jótállással fokozott felelõsséget vállalt a szerzõdés hibátlan teljesítéséért, amely felelõsség alól csak szûk körben élhet kimentési lehetõséggel.<br>
A nyertes ajánlattevõ a jótállás idõtartamának vállalása mellett a jótállás teljesítésének biztosítékául - szintén a felek megállapodásán alapulóan - jótállási garanciát vállalt, a nettó ajánlati ár 25% - a mértékben. A nyertes ajánlattevõ a jótállási garancia vállalását készpénzben kívánta teljesíteni. A jótállási garancia összege a vállalt jótállási idõ - 1250 hónap - alatt áll az ajánlatkérõ rendelkezésére.<br>
Az, hogy a közbeszerzési eljárásban az ajánlattevõk által az ajánlatban vállalt egyes szerzõdéses feltételek meghatározása körében akár annak túlzó mértéke, akár e körben a verseny tisztaságát sértõ magatartás megállapítható legyen önmagában nem alapozza meg csupán az, hogy a többi ajánlattevõ vállalását többszörösen meghaladó mértékû vállalás elõfordul.<br>
Nem osztotta a Döntõbizottság jelen esetben a kezdeményezõ e körben kifejtett azon álláspontját, hogy a nyertes által vállalt jótállás ilyen mértéke ajánlatkérõ számára nem egyértelmû, illetve egy bizonyos idõtartam után elveszítheti jelentõségét. A nyertes vállalásának ajánlatkérõ számára egyértelmûnek kell lennie, hiszen a jótállás idõtartama alatt a megépített csatornahálózattal kapcsolatban felmerülõ hibák esetén a vállalkozóhoz fordulhat a hiba kijavítása végett, és ezen kötelezettség alóla vállalkozó szûk körben tudja felelõsségét kimenteni. Azt pedig, hogy a vállalt jótállási idõtartam hossza miatt jelentõségét vesztené, azért nem fogadható el a vállalás túlzó mértékének indokaként, hiszen a jótállási kötelezettség teljesítésének biztosításaként felajánlott garancia - amely készpénzben a jótállás idõtartama alatt ajánlatkérõ rendelkezésére áll - miatt a jótállás nem veszíti el a jelentõségét, ugyanis, ha bármely ok miatt a nyertes ajánlattevõ nem kíván, vagy nem képes jótállási kötelezettségének eleget tenni, ajánlatkérõ a rendelkezésre bocsátott jótállási garancia összegébõl elvégezheti a szükséges javításokat.<br>
A jótállási vállalás körében ajánlatkérõ is vizsgálta azok irreális és esetlegesen a verseny tisztaságát sértõ voltát és úgy döntött, hogy elfogadja a nyertes ajánlattevõ által tett vállalást és értékeli, mivel hosszú távra megalapozott garanciát nyújt számára.<br>
A fent kifejtett indokok alapján a Döntõbizottság álláspontja szerint ajánlatkérõ nem követett el jogsértést, amikor elfogadta a nyertes ajánlattevõnek a jótállás körében tett vállalását.<br>
II. A kezdeményezõ sérelmezte, hogy ajánlatkérõ nem nyilvánította érvénytelennek a nyertes ajánlatát, mivel ajánlata nem felelt meg a dokumentáció elvárásának, ugyanis a fizetési ütemezés és a mûszaki ütemezés nem volt összhangban.<br>
A Döntõbizottság a rendelkezésre álló iratok alapján tényként állapította meg, hogy a jelen eljárással érintett közbeszerzési eljárásban nem volt megállapítható a kezdeményezõ által hivatkozott eltérés a pénzügyi és mûszaki ütemezés között.<br>
A nyertes ajánlattevõ ajánlatának 40. oldalán csatolt pénzügyi ütemezés szerint az elsõ részszámla 2003. november 1. napján esedékes, a végszámla pedig 2004 december 1. napján. A pénzügyi ütemezésben meghatározott idõpontokkal összhangban került sor az ajánlat 38. oldalán a mûszaki ütemezés megadására.<br>
A fent elõadottak alapján tehát a nyertes ajánlattevõ a pénzügyi és mûszaki ütemezés megadásával megfelelt a dokumentációban elõírt feltételeknek, így fel sem merülhetett ezen eljárásban a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának alkalmazása a kezdeményezõ által hivatkozott indokok alapján.<br>
Nem követett el tehát jogsértést ajánlatkérõ akkor, amikor a nyertes ajánlatát érvényesnek elfogadva bevonta az értékelés szakaszába.<br>
III. Kezdeményezõ sérelmezte továbbá, hogy a szerzõdés nem a felhívás és dokumentáció, valamint ajánlat alapján került megkötésre, így sérült a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése, ugyanis az elõzetes szerzõdéstervezet szövegén módosítások történtek.<br>
Mindenekelõtt le kell szögezni, hogy az ajánlatkérõ nem készített szerzõdéstervezetet, csak a feltételeket határozta meg, tehát az ajánlatban szereplõ szerzõdéstervezet az ajánlattevõ szerzõdési feltételekre tett nyilatkozatának minõsül.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdés alapján az eredményes közbeszerzési eljárás alapján a szerzõdést az 59. § (1) bekezdése szerinti szervezettel (személlyel) kell a felhívás, a dokumentáció és az ajánlat tartalmának megfelelõen írásban megkötni. Ha az ajánlatkérõ lehetõvé tette a közbeszerzés egy részére történõ ajánlattételt, a részek tekintetében nyertesekkel kell szerzõdést kötni. E szerzõdés szükség esetén az ajánlatoknak, illetve a felhívásnak megfelelõen tartalmazhatja az ajánlattevõként szerzõdést kötõk közötti együttmûködés feltételeit is.<br>
Az ajánlatkérõ 2003. március 24-i rendkívüli ülésének jegyzõkönyvkivonata szerint a 61/2003 (III. 24.) önkormányzati határozata rögzíti a megkötendõ szerzõdés módosítását a jótállási garancia, a kötbér és a fizetési ütemezés vonatkozásában.<br>
A rendelkezésre álló iratok - különösen a megkötött szerzõdés - alapján megállapítható, hogy a fent ismertetett határozatban szereplõ, a kötbérre és pénzügyi ütemtervben szereplõ fizetésre vonatkozó módosítási javaslatok nem kerültek átvezetésre, a megkötött szerzõdés nem tér el a nyertes ajánlatában vállaltaktól.<br>
A jótállási garancia a megkötött szerzõdésben a nyertes ajánlatával egyezõ tartalommal került rögzítésre, eltérés csak annyiban állapítható meg, hogy a jótállási garancia visszautalására határidõt építettek be a megkötött szerzõdésbe. A jótállási garancia megfizetésére sem az dokumentáció, sem pedig az ajánlat nem tért ki, a szerzõdéskötés körében indokolt volt egyértelmûsíteni, hogy egyes kötelezettségek körében annak megfizetésére milyen határidõ áll a felek rendelkezésére.<br>
Azzal, hogy a szerzõdésben rögzítették a garancia összege visszautalásának határidejét, a Döntõbizottság megítélése szerint a felek nem tértek el a felhívás és az ajánlat tartalmától. A hivatkozott <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdése semmi esetre sem értelmezhetõ akként, hogy a szerzõdésnek szó szerint meg kellene egyeznie az ajánlatban, valamint a felhívásban és dokumentációban foglaltakkal, a hivatkozott jogszabály azt írja elõ, hogy a megkötött szerzõdés tartalmában nem térhet el az ajánlattól, felhívástól és dokumentációtól.<br>
Jelen esetben pedig a megkötött szerzõdés a jótállási garancia tekintetében az ajánlat tartalmának megfelelõen került rögzítésre.<br>
Nem elhanyagolható az sem, hogy a visszautalásra megállapított határidõ a felhívásban a fizetési határidõnek megfelelõen került meghatározásra, mivel a dokumentáció szerint a fizetési határidõ 60 nap, ezzel egyezõen került rögzítésre a garancia visszautalásának határideje is.<br>
A fentiek alapján nem tekinthetõ a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(1) bekezdésében foglaltak megsértésének ajánlatkérõ eljárása a jótállási garancia körében rögzített szerzõdés feltételeknek a végleges szerzõdésben való kiegészítéssel, mivel azzal ajánlatkérõ nem tért el sem az ajánlat, sem a felhívás és dokumentáció tartalmától.<br>
IV. Kezdeményezõ kifogásolta, hogy a szerzõdés megkötésére a felhívásban megadott idõponttól eltérõen került sor, ezáltal ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdése szerint a szerzõdés megkötésének idõpontját az ajánlati felhívásban kell megállapítani azzal, hogy az - a 71/B. § (3)-(4) bekezdése szerinti eset kivételével - nem határozható meg az eredményhirdetést követõ naptól számított nyolcadik napnál korábbi és a harmincadik (építési beruházás esetén a hatvanadik) napnál késõbbi idõpontban.<br>
A fenti jogszabályhely azt rögzíti, hogy ajánlatkérõnek a szerzõdés megkötésének idõpontját a felhívásban kell megállapítani, ezen kötelezettségének ajánlatkérõ maradéktalanul eleget tett.<br>
A hivatkozott rendelkezés a szerzõdéskötés idõpontjára vonatkozóan kimondja továbbá, hogy annak legkorábbi idõpontja az eredményhirdetést követõ 8. nap a legkésõbbi idõpontja az eredményhirdetést követõ 30 nap (építési beruházás esetén 60 nap).<br>
E körben megállapítható volt, hogy ajánlatkérõ a szerzõdést a nyertes ajánlattevõvel az eredményhirdetést követõ 8. napon túl, de a hatvanadik napon belül kötötte meg, így a Döntõbizottság álláspontja szerint a szerzõdés megkötése körében nem sértette meg ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(2) bekezdésében foglaltakat, ugyanis ezen szakasz és más törvényi rendelkezés sem tartalmaz elõírást arra vonatkozóan, hogy a szerzõdésnek a felhívásban megadott idõponttól eltérõen késõbb történõ megkötésére nincs lehetõség.<br>
Jelen ügyben ajánlatkérõ nyilatkozata szerint a szerzõdés megkötésének elhalasztását az indokolta, hogy be kellett várni, hogy rendelkezzenek a 90%-os támogatottsági szinttel, ehhez viszont a VICE pályázati pénzre is szüksége volt ajánlatkérõnek, de ha a támogatás odaítélése elõtt megköti a szerzõdést, úgy a támogatástól elesik.<br>
A nyertes a szerzõdést 2003. március 27-én, tehát a felhívásban rögzített idõpontban aláírta, míg ajánlatkérõ 2003. április 11-én. A szerzõdés tehát a törvényben meghatározott idõkeretben került megkötésre, mert az ajánlatkérõ az eredményhirdetést követõ 60 napon belül a szerzõdést megkötötte.<br>
V. Kezdeményezõ kifogásolta, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdését, mivel a felelõsségi rendet csak az eljárás befejezését követõen szabályozta.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése értelmében az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
Ajánlatkérõ az eljárás során nyilatkozott, hogy ez volt az elsõ lefolytatott közbeszerzési eljárásuk, ezért szabályzattal sem rendelkeztek. A közbeszerzési eljárás elõkészítésének szakaszában a szabályzatot is készítettek, amely a felelõsségre vonatkozó rendelkezéseket is tartalmazta, azonban a szabályzat elfogadása elhúzódott, ezért került a szabályzat csak 2003. március 24-én jóváhagyásra.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése kimondja, hogy jogorvoslati eljárást a törvény szabályait sértõ esemény tudomásra jutásától számított 15 napon belül, de legkésõbb az esemény bekövetkezésétõl számított 90 napon belül lehet kérelmezni vagy kezdeményezni, illetve e határidõn belül indítható meg hivatalból az <br>
(5) vagy (6) bekezdés szerint. A határidõk elmulasztása jogvesztéssel jár.<br>
A felelõsségi rendet a Kbt. fent idézett 31. § (6) bekezdése alapján legkésõbb az eljárás elõkészítése során el kell készíteni. Amennyiben ajánlatkérõ elmulasztja a felelõsségi rend elkészítését, a jogsértõ esemény akkor valósul meg, amikor ajánlatkérõ megindítja a közbeszerzési eljárását. Ajánlatkérõ a közbeszerzési eljárását 2002. szeptember 18. napján indította meg, tehát amennyiben felelõsségi rendet nem alakította ki, úgy az a felhívás közzétételével a jogsértés bekövetkezik.<br>
Kezdeményezõ az indítványát 2003. május 23. napján terjesztette elõ, olyan idõpontban amely már túl van a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott 90 napon, tehát a kezdeményezés e körben az objektív jogvesztõ határidõn túl került kifogásolásra. A kezdeményezõ ezen kérelmi eleme elkésett. Elkésetten érkezett kérelmi elem tekintetében pedig a Döntõbizottság érdemi vizsgálatot nem folytathat le jogszerûen.<br>
Tekintettel az objektív határidõ túllépésére nem bír relevanciával, hogy ajánlatkérõ mikor szerzett tudomást a "felelõsségi rend" irat hiányáról mint az általa sérelmezett eseményrõl, mivel az objektív jogvesztõ határidõ elmulasztása esetén a jogorvoslat kezdeményezésének joga nem nyílik meg, mivel a jogsértõ eseményrõl 90 napon túli idõpontban szerzett tudomást.<br>
A fenti indokok alapján a Döntõbizottság az elkésettség okán nem vizsgálhatta érdemben, hogy ajánlatkérõ megsértette- e a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében a Döntõbizottság eljárására - ha a törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban Áe.) rendelkezéseit kell alkalmazni.<br>
Az Áe 14. § (2) bekezdése kimondja, hogy a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti, és errõl értesíti azokat, akik a 13. § (2) bekezdése szerint az eljárás megindításáról értesültek.<br>
A fentiekre tekintettel a Döntõbizottság megállapította, hogy ajánlatkérõ jogsértést nem követett el, ezért az államigazgatási eljárás általános szabályairól szóló 1957. évi IV. tv. 14. § (2) bekezdése alapján a hivatalból indított eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. július 2.<br>
<br>
Dr. Sárkány Izolda s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>