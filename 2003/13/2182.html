<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2182)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.32/12/2003.<br>
<br>
Tárgy: a Sodexho Magyarország Kft. jogorvoslati kérelme a Baracskai Országos Büntetés-végrehajtási Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Sodexho Magyarország Kft. (1115 Budapest, Etele u. 68., képviseli: dr. Ferenczi Gábor ügyvéd, 1026 Budapest, Kelemen L. u. 2/3., fsz. 5., a továbbiakban: kérelmezõ) jogorvoslati kérelmét, amelyet a Baracskai Országos Büntetés-végrehajtási Intézet (2471 Baracska, Annamajor, Pf. 2, képviseli: dr. Csernyánszky Lajos ügyvéd, 1064 Budapest, Izabella u. 82., III/24., a továbbiakban: ajánlatkérõ) "az intézet fogvatartottainak és személyi állományának élelmezése" tárgyú közbeszerzési eljárása ellen nyújtott be elutasítja.<br>
A felek viselik az eljárással felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ 2002. október 9-én, a Közbeszerzési Értesítõ 41. számában tette közzé ajánlati felhívását nyílt eljárás megindítására a rendelkezõ részben meghatározott tárgyban. Ajánlatkérõ a rész-, illetve többváltozatú ajánlattétel lehetõségét kizárta.<br>
Ajánlatkérõ felhívásában meghatározta az ajánlattevõktõl pénzügyi, gazdasági és mûszaki alkalmasságuk igazolására kért adatokat és tényeket. A 11. a) pont második francia bekezdésében ajánlatkérõ kérte a pénzügyi és gazdasági alkalmasság igazolására: "az utolsó 3 év egyszerûsített mérlegkivonatát".<br>
Ajánlatkérõ a 11. b) pontban határozta meg az alkalmatlansági szempontokat, amelyek között nem jelölt meg mérlegkivonattal kapcsolatosat. Ajánlatkérõ felhívása 13. pontjában közölte, hogy az ajánlatokat az összességében legelõnyösebb ajánlat szempontja alapján bírálja el, és meghatározta a részszempontokat, súlyszámokat, az értékelési ponthatárokat és az értékelés módszerét.<br>
Ajánlatkérõ felhívása 15. b) pontjában közölte, hogy a szerzõdéskötés idõpontja az eredményhirdetést követõ naptól számított 17. nap.<br>
Ajánlatkérõ ajánlati dokumentációjában határozta meg az ajánlatok benyújtásának tartalmi és formai követelményeit. A dokumentáció 16. oldalán az utolsó elõtti bekezdésben ajánlatkérõ elõírta többek között, hogy az ajánlatokat "folyamatos oldalszámozással ellátva kell benyújtani".<br>
Ajánlatkérõ 2002. október 28-án helyszíni konzultációt tartott.<br>
Az ajánlattételi határidõre, 2002. november 19-ére ajánlatot nyújtott be: az ELAMEN Rt., a P. Dussmann Kft., a Plural Kft. és a kérelmezõ.<br>
Az ajánlatkérõ a Plural Kft. ajánlatát már a bontási eljárás során érvénytelenné nyilvánította.<br>
Ajánlatkérõ 2002. november 25-én hozta meg az eljárást lezáró döntését, amelyet 2002. november 29-én hirdetett ki. Az eljárás nyertese az ELAMEN Rt. lett, az õt követõ legkedvezõbb ajánlatot pedig a P. Dussmann Kft. tette.<br>
Ajánlatkérõ elkészítette az írásbeli összegezését.<br>
A kérelmezõ ajánlatkérõ eljárást lezáró döntése ellen 2002. december 2-án jogorvoslati kérelmet nyújtott be, melyben kérte ajánlatkérõ eljárást lezáró döntésének a megsemmisítését, és ideiglenes intézkedésként a szerzõdéskötés megtiltását.<br>
Jogorvoslati kérelmében több részszempontból vitatta ajánlatkérõ értékelésének a helyességét, és álláspontja szerint, ha ajánlatkérõ a felhívás és a dokumentáció rendelkezése szerint végezte volna el az értékelést, az eljárás nyertesének a személye is változott volna. Kifogásolta továbbá, hogy ajánlatkérõ írásbeli összegezése nem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglaltaknak.<br>
A Döntõbizottság a jogorvoslati eljárás során D.736/8/2002. szám alatt ideiglenes intézkedést hozott, az eljárást lezáró szerzõdés megkötését megtiltotta.<br>
A Döntõbizottság a D.736/9/2002. számú 2002. december 19-én kelt határozatában helyt adott a kérelmezõ jogorvoslati kérelmének, megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, a 61. § (1) bekezdését, és ezért megsemmisítette ajánlatkérõ eljárást lezáró döntését. A Döntõbizottság ajánlatkérõt 1 000 000 Ft bírsággal sújtotta, és kötelezte az eljárási költségek viselésére.<br>
Ajánlatkérõ a Döntõbizottság D.736/9/2002. számú határozatát 2002. december 23-án vette át.<br>
A Döntõbizottság ezen határozata ellen az ajánlatkérõ annak megváltoztatása iránt keresetlevelet nyújtott be a Fõvárosi Bírósághoz, így a határozat nem jogerõs.<br>
Ajánlatkérõ újraértékelte a benyújtott ajánlatokat és 2003. január 16-án hozta meg az új döntését.<br>
A kérelmezõ vonatkozásában arról hozott határozatot, hogy "a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>d) pontja alapján, a Kbt. 53. § (1) bekezdés b) pontja alkalmazásával az eljárásból kizárja".<br>
E döntését ajánlatkérõ egyrészt azzal indokolta, hogy a kérelmezõ a felhívás 11. a) pontjában meghatározott elõírás ellenére nem csatolta az utolsó 3 év egyszerûsített mérlegkivonatát. Az 1999-es és a 2000-es év mérlegkivonatát szabályszerûen csatolta, azonban a 2001. évre vonatkozóan csak 2001. augusztus 31-ével zárt, így csak 8 hónapra vonatkozó mérlegkivonatot nyújtott be arra hivatkozással, hogy a cég francia tulajdonosának döntése alapján az üzleti év 2001. augusztus 31-ével zárul.<br>
Hivatkozott továbbá arra, hogy a kérelmezõ nem látta el folyamatos oldalszámozással a benyújtott ajánlatát. E körben utalt arra, hogy egyes oldalak nem tartalmaznak oldalszámozást (pl. a legelsõ oldalon). Továbbá arra is, hogy nem felel meg a folyamatos oldalszámozás követelményének a kérelmezõ azon eljárása, hogy alszámozási szisztémát alkalmazott (pl. a 20. oldalnál 20/1-tõl 20/56-ig alszámozta az egyes oldalakat). Ennek következménye lett, hogy a kérelmezõ oldalszámozása szerint ajánlata 121 oldalból áll, míg ténylegesen legalább 289 oldalt tesz ki.<br>
Ajánlatkérõ az eredményhirdetés - 2003. január 22-i idõpontjáról - minden ajánlattevõt, köztük a kérelmezõt is értesítette.<br>
Ajánlatkérõ 2003. január 22-én elõször a kérelmezõvel ismertette az eljárásból kizáró határozatát, azt kézbesítette részére, a kérelmezõ az átvételt aláírásával igazolta.<br>
Ajánlatkérõ ezt követõen tartotta meg az ajánlatok értékelésérõl szóló eredményhirdetését, melyen a kérelmezõ részvételét nem tette lehetõvé.<br>
Az eljárás nyertese az Elamen Rt. lett.<br>
Ajánlatkérõ két jegyzõkönyvet készített, egyet a kérelmezõvel tartott határozatközlésrõl, egyet az eljárást lezáró döntés kihirdetésérõl.<br>
Az ajánlatkérõ elkészítette az írásbeli összegzését, melyet a kérelmezõ részére is kézbesített, ebben táblázatos formában közölte az ajánlatok értékelését és az összegzés 2. c) és 4. pontjában indokolta az értékelését.<br>
A kérelmezõ 2003. január 24-én nyújtotta be jogorvoslati kérelmét, ebben kérte ajánlatkérõnek az eljárásból kizáró határozatának és eljárást lezáró döntésének a megsemmisítését, továbbá ideiglenes intézkedésként a közbeszerzési eljárást lezáró szerzõdés megkötésének a megtiltását.<br>
Tárgyaláson módosított, illetõleg kiegészített jogorvoslati kérelmében elõadta, hogy érvényes ajánlatot nyújtott be.<br>
Ajánlatkérõ felhívásában nem határozta meg sem az év, sem a mérleg fogalmát, így a jogszabályi rendelkezések alapján kell minõsíteni az általa 2001. évre benyújtott mérlegkivonatot. A számvitelrõl szóló 2000. évi C. törvény (továbbiakban: Szvt.) 11. § (1) és (6) bekezdése alapján jogszerûen tért át az egész éves üzleti évrõl augusztus 31-ei mérlegforduló napos üzleti évre, az Szvt. rendelkezései értelmében üzleti évnek minõsül ilyen áttérés esetén a 12 hónapnál rövidebb idõtartamú üzleti év is. Így ajánlatkérõnek el kellett volna fogadnia a 2001. évre 2001. január 1-jétõl 2001. augusztus 31-ig terjedõ idõszakra készített mérlegét.<br>
Álláspontja szerint folyamatos oldalszámozásnak minõsül az általa alkalmazott alszámozási rendszer, ebben az esetben ugyanis a tartalmilag összekapcsolódó iratokat alszámozta. A tárgyaláson tett nyilatkozatában tényként elismerte, hogy az általa benyújtott ajánlat elsõ lapja tartalmazza "1" oldalszámozást, ugyanakkor a meghatalmazást tartalmazó második lapot nem oldalszámozta, és a három lapból álló tartalomjegyzéke elsõ lapját " 2/1"-gyel, második lapját " 3"-mal, harmadik lapját "4"-gyel oldalszámozta. A 35/1 oldal vonatkozásában elõadta, hogy annak hátoldala csak a közjegyzõi hitelesítési záradékot tartalmazza, így azt nem szükséges külön oldalszámozni.<br>
A kérelmezõ hivatkozott arra is, hogy ajánlatkérõ eljárásból kizáró határozata jogi szempontból sem helytálló. A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése a kizárásra vonatkozó rendelkezést tartalmaz, és nem rendelkezik az érvénytelemé nyilvánításról, pedig ajánlatkérõnek az érvénytelenség kérdésében kellett volna döntést hoznia.<br>
Kifogásolta, hogy a kérelmezõ nem biztosította a jelenlétét az ajánlatok értékelésérõl szóló eredményhirdetésen, és ezzel megsértette a Kbt. rendelkezéseit.<br>
A kérelmezõ az ajánlatok értékelésének helyességét is vitatta. Konkrétan azt, hogy az ajánlatkérõ a helyiségbérleti részszempont értékelése során két egymástól eltérõ tartalmú ajánlatra adott 10-10 pontot. A maximális pontszám 10 volt és ez a pontszám csak a legkedvezõbb ajánlatot tevõ részére állapítható meg.<br>
Álláspontja szerint az ajánlatkérõ által készített írásbeli összegezés nem felel meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében támasztott követelményeknek, az összegzés 2. c) pontja nem tartalmazza az egyes értékelési pontszámok megállapításának indoklását.<br>
Sérelmezte továbbá, hogy ajánlatkérõ nem a felhívásában meghatározott - az eredményhirdetéstõl számított 17. napon -, hanem azt megelõzõen már 2003. február 6-án megkötötte az eljárás nyertesével az eljárást lezáró szerzõdést.<br>
Ajánlatkérõ kérte a jogorvoslati kérelem elutasítását.<br>
Álláspontja szerint jogszerûen állapította meg, hogy a kérelmezõ ajánlata érvénytelen. A felhívásában az utolsó 3 év mérlegkivonatának csatolását kérte és e megfogalmazásából következik, hogy követelményét egész évre támasztotta, ezzel szemben a kérelmezõ nem a teljes naptári évre vonatkozó, hanem csak augusztus 31-ével záródó mérleget csatolt részére. Nem vitatta, hogy az Szvt. rendelkezései meghatározott feltételek mellett lehetõvé teszik a naptári évtõl eltérõ üzleti év alkalmazását, azonban ezen feltételeket a kérelmezõ nem teljesítette, ajánlatkérõ számára nem állapítható meg, hogy társasági szerzõdését módosította-e, betartotta-e a cégeljárásról, cégnyilvántartásról szóló jogszabályi rendelkezéseket.<br>
A folyamatos oldalszámozással kapcsolatban annyiban pontosította ajánlatkérõ az álláspontját, hogy a kérelmezõ ajánlatának nem az elsõ, hanem a második lapja nem tartalmaz oldalszámozást, továbbá a tartalomjegyzék oldalszámozása sem folyamatos. Egyebekben fenntartotta a kizárásról szóló határozatában foglaltakat.<br>
Ajánlatkérõ álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése egyértelmûen tartalmazza, hogy az eljárás további szakaszában nem vehet részt, aki érvénytelen ajánlatot tett, így jogszerûen tartalmazza a kérelmezõ vonatkozásában hozott határozata, hogy kizárja az eljárásból. Megítélése szerint a Kbt. ezen szakasza alapján nem követett el jogsértést akkor, amikor nem tette lehetõvé, hogy a kérelmezõ részt vegyen az ajánlatok értékelésérõl szóló eredményhirdetésen. A kérelmezõ részére ugyanis még az eredményhirdetést megelõzõen kézbesítette az eljárásból kizáró határozatot, így jogszerûen járt el.<br>
Ismertette, hogy valóban a két érvényes ajánlattevõnek a helyiségbérleti díjra tett ajánlata nem volt azonos, azonban a pontszámok meghatározása során - a felhívásának megfelelõen - alkalmazta az arányosítás módszerét, ennek eredményeként tizedes-jegyekre végzõdõ számot kapott, amelyet a kerekítés szabályainak megfelelõen kerekített és így állapította meg azonosan a 10 pontot.<br>
Álláspontja szerint elkészített írásbeli összegezése megfelel a Kbt. által támasztott követelményeknek.<br>
Elõadta, hogy valóban felhívásában az eredményhirdetéstõl számított 17. napot jelölte meg a szerzõdéskötés idõpontjaként, azonban tévedésbõl megkötötte már korábban a szerzõdést a nyertessel. Megítélése szerint azonban ez nem bír relevanciával, mivel a jogorvoslati eljárás során ideiglenes intézkedés alkalmazására nem került sor.<br>
A Döntõbizottság elõször a kérelmezõnek az eljárásból kizárását sérelmezõ jogorvoslati kérelmét vizsgálta és megállapította, hogy az nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság elõször az ajánlatkérõ által a kérelmezõ vonatkozásában hozott határozatot vizsgálta.<br>
E határozat bevezetõ rendelkezésében hivatkozik a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>d) pontjára. A határozat indokolási részében ajánlatkérõ azt taglalja, hogy a kérelmezõ nem tett eleget az ajánlati felhívás 11. a) pontja harmadik francia bekezdésében foglalt követelménynek (utolsó 3 év egyszerûsített mérlegkivonatának csatolása) és az ajánlati dokumentáció 13 oldalának (helyesen 16. oldalának) utolsó bekezdésében támasztott követelménynek (folyamatos oldalszámozás).<br>
A Döntõbizottság a határozat e tartalmi elemei alapján azt a következtetést vonta le, hogy ajánlatkérõ a határozatát a Kbt. szabályai közül az érvénytelenségre alapította, a kérelmezõ ajánlata nem felel meg az ajánlatkérõ által a felhívásban és a dokumentációban támasztott követelményeknek. Így alaptalanul hivatkozik arra a kérelmezõ, hogy ajánlatkérõ nem nyilvánította érvénytelenné az ajánlatát.<br>
Valóban az ajánlatkérõ "többletként" feltüntette azt is, hogy a kérelmezõt az "eljárásból kizárja" és megjelölte a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés b) pontját. E rendelkezése az ajánlatkérõnek azonban nem minõsíthetõ jogsértésnek figyelemmel arra, hogy a Kbt. fentiekben idézett 53. § (2) bekezdése kimondja, hogy nem vehet részt az eljárás további szakaszában, aki érvénytelen ajánlatot tett, illetve akiket az eljárásból kizártak. A Kbt. e szakasza értelmében az érvénytelen ajánlatot tevõ az eljárás további szakaszában nem vehet részt, így kérelmezõt "a többletmegfogalmazásból eredõen joghátrány nem érte.<br>
A Döntõbizottság megállapította, hogy ajánlatkérõ a folyamatos oldalszámozás hiánya miatt jogszerûen nyilvánította érvénytelenné a kérelmezõ ajánlatát.<br>
Ajánlatkérõ a dokumentációja 16. oldalán az utolsó elõtti bekezdésben írta elõ, hogy az ajánlatokat folyamatos oldalszámozással kell benyújtani. Tényként maga a kérelmezõ is elismerte a tárgyaláson, hogy ajánlata második lapja nem tartalmaz oldalszámozást, továbbá a tartalomjegyzék három lapjának oldalszámozása sem folyamatos. Ez a tény a kérelmezõ ajánlata alapján egyértelmûen megállapítható.<br>
A Döntõbizottság álláspontja szerint a kérelmezõ ajánlata a vonatkozásban sem felel meg a folyamatos oldalszámozás követelményének, hogy alszámozási rendszert alkalmazott. Ennek során az egyes tartalmilag összetartozó kérdésekben (pl. 20 oldalon jelölte az utolsó 3 év mérlegét és eredménykimutatását és ezt követõen 20/1-tõl 20/56-ig oldalszámozott, a 22. oldalon jelölte a referencianyilatkozatokat, majd ezt követõen 22/1-tõl 22/12-ig csatolta a különbözõ referenciaigazolásokat, leveleket, 120. oldalon jelölte az étlapokat, és ezt követõen 120/1-tõl 120/45-ig csatolta a különbözõ étlapokat, tápanyag-kimutatásokat.<br>
A folyamatos oldalszámozás lényegi eleme ugyanis az, hogy minden egyes lap kap oldalszámot, és méghozzá egymást közvetlenül követõ számot. Ebben az esetben valósul csak meg a folyamatosság. E követelmény támasztásának épp az a rendeltetése, hogy ne legyen megszakadás az oldalszámok között, és ezzel látható az ajánlat terjedelmi teljessége. Az alszámozás épp ezt nem biztosítja, megszakítást eredményez, és nem állapítható meg, hogy meddig terjed az alszámozás, így utólag ellenõrizhetetlenné válik az ajánlat terjedelmének teljessége.<br>
A Döntõbizottság megállapította, hogy ugyanakkor a második érvénytelenségi ok feltételei nem állnak fenn.<br>
Valóban ajánlatkérõ felhívásában az utolsó 3 évre kérte a mérlegkivonat csatolását. Azonban a Döntõbizottság megítélése szerint a 3 éves ajánlatkérõi elõírás önmagában nem alapozza meg valamely ajánlat érvénytelenségét, ha nem az egész naptári évre kiterjedõ mérleget csatolnak. A mérlegkészítéssel kapcsolatos elõírásokat ugyanis nem ajánlatkérõ határozza meg, hanem a vonatkozó jogszabályi rendelkezések. Így amennyiben az irányadó jogszabályok alapján készíthetõ olyan mérleg, amelyben az üzleti év nem azonos a naptári évvel, ebben az esetben ajánlatkérõ nem bírálhatja felül a jogszabály rendelkezését. Az ajánlattevõknek ugyanis a mérlegkészítés vonatkozásában a jogszabályi rendelkezéseket kell megtartaniuk.<br>
A Döntõbizottság megállapította, hogy az Szvt vonatkozó szabályai [11. § (2) bekezdése, (6) bekezdése] lehetõséget adnak arra, hogy az üzleti év a naptári évtõl eltérhet, illetve hogy 12 naptári hónapnál rövidebb idõtartamú legyen. Ebben az esetben az adott évre vonatkozóan ez minõsül elkészített mérlegnek. Többletkövetelményt pedig ajánlatkérõ nem támaszthat.<br>
A Döntõbizottság hatáskör hiánya miatt azt már nem vizsgálta, hogy a kérelmezõ részérõl jogszerûen történt-e a 12 naptári hónapnál rövidebb tartamú üzleti évre az áttérés.<br>
A Döntõbizottság a fentiekben megállapította, hogy ajánlatkérõ által megjelölt két érvénytelenségi ok közül az egyik ok, a folyamatos oldalszámozás hiánya fennáll, erre tekintettel ajánlatkérõ jogszerûen nyilvánította érvénytelenné a kérelmezõ ajánlatát. Az ajánlat érvénytelenné nyilvánítását ugyanis önmagában egy ok is megalapozza.<br>
A Döntõbizottság a kérelmezõ többi jogorvoslati kérelmi eleme vonatkozásában - ajánlatok értékelése a helyiségbérleti részszempontnál, írásbeli összegezés tartalma, eltérõ idõpontban szerzõdéskötés - elsõdlegesen a kérelmezõ ügyfélképességét vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése értelmében a kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét a e törvényben ütközõ tevékenység vagy mulasztás sérti vagy veszélyezteti.<br>
A Döntõbizottság a fentiekben megállapította, hogy a kérelmezõ érvénytelen ajánlatot tett, és így a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján az eljárás további szakaszában nem vehet részt és nem is vett részt.<br>
A Döntõbizottság álláspontja szerint nem állapítható meg jogi érdek fennállása e kérelmi elemek tekintetében.<br>
A kérelmezõ jogi érdekeit már nem sérti, illetve veszélyezteti ajánlatkérõ ércékelésének helyessége, az írásbeli összegezés tartalma, a szerzõdéskötés idõpontja, mivel az eljárás értékelési szakaszában a kérelmezõ már nem vett részt.<br>
Erre tekintettel a Döntõbizottság e kérelmi elemek vonatkozásában megállapította, hogy a kérelmezõ nem rendelkezik ügyfélképességgel.<br>
A Döntõbizottság nem állapított meg jogsértést a kérelmezõ arra vonatkozó jogorvoslati kérelme vonatkozásában, hogy nem biztosították részére a jelenlétet az ajánlatok értékelésére vonatkozó eredményhirdetésen.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint: "a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi". E rendelkezés értelmében a Kbt. szabályozása kógens.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(2) bekezdése szerint az eredményhirdetésre az ajánlattevõket, továbbá a külön jogszabályban meghatározott szervezeteket, személyeket meg kell hívni. Ajánlatkérõ e meghívási kötelezettségét teljesítette, a kérelmezõt értesítette az eredményhirdetés idõpontjáról.<br>
A Kbt. kifejezett rendelkezést az eredményhirdetésen történõ részvételrõl nem tartalmaz. A Kbt. 53. § (2) bekezdése érdemi szabályozást tartalmaz arra vonatkozóan, hogy az érvénytelen ajánlattevõ nem vehet részt az eljárás további szakaszában.<br>
E két rendelkezés összevetése alapján a Döntõbizottság úgy ítélte meg, hogy kifejezett Kbt. rendelkezés hiányában nem vonható le jogsértésre vonatkozó következtetés amiatt, hogy az eljárás további szakaszában részvételre nem jogosult részére nem tették lehetõvé az eredményhirdetésen való jelenlétet. A kérelmezõt érdeksérelem sem érte, mivel érvénytelen ajánlata miatt az eljárás további szakaszában nem vett részt. A Döntõbizottság tekintettel volt arra is, hogy ajánlatkérõ tájékoztatta az eredményhirdetés idõpontjáról a kérelmezõt, továbbá kézbesítette részére az írásbeli összegzést. Az írásbeli összegzés kézbesítése alapján pedig kérelmezõ ugyanazon adatok, ismeretek birtokába került, mint aki részt vett az eredményhirdetésen.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított hatáskörében eljárva a Kbt. 88. § (1) bekezdés a) pontja alapján a fenti indoklásra tekintettel részben ügyfélképesség hiánya, részben megalapozatlanság miatt utasította el a kérelmezõ jogorvoslati kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#90">Kbt. 89-90.</a> §-a biztosítja.<br>
<br>
Budapest, 2003. február 20.<br>
<br>
Dr. Nagy Gizella s. k.,	Rutltner Oszkár s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>