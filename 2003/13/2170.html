<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2170)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.23/11/2003.<br>
<br>
Tárgy: a FÁKÓ Kft. jogorvoslati kérelme a Budapesti Közlekedési Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a FÁKÓ Kft. (1224 Budapest, Dózsa György út 105., képviseli: dr. Dóczé Pál ügyvéd, 1224 Budapest, Dózsa György u. 105., a továbbiakban: kérelmezõ) jogorvoslati kérelmét, melyet a Budapesti Közlekedési Rt. (1072 Budapest, Akácfa u. 15., a továbbiakban: ajánlatkérõ) "Az ajánlatkérõ villamos meddõ energia vételezésének csökkentése 19 helyszínen, fázisjavító berendezések telepítésével, hogy annak üzemeltetése során az érvényben lévõ elõírások betartásra kerüljenek. A fentiekhez tartozó mérés, szerelés és vonatkozó szolgáltatásai a dokumentációban részletezett mûszaki elõírásoknak megfelelõen" tárgyú közbeszerzési eljárása ellen nyújtott be elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2002. szeptember 18-án tette közzé ajánlati felhívását a Közbeszerzési Értesítõ 38. számában 7685/2002 sz. alatt nyílt közbeszerzési eljárás megindítására a rendelkezõ részben meghatározott tárgyban. Az ajánlati felhívás 3. a) pontja tartalmazta a beszerzés tárgyát és mennyiségét azzal, hogy az ehhez tartozó mérés, szerelés és vonatkozó szolgáltatásai a dokumentációban részletezett mûszaki elõírásoknak megfelelõen végzendõ el.<br>
A 3. c) pont a részajánlat megtételének lehetõségét kizárta, az ajánlatkérõ a 14. pontban a többváltozatú ajánlattétel lehetõségét zárta ki.<br>
A 16. pont 2. bekezdésében foglaltak szerint az ajánlati dokumentáció megvásárlása az eljárásban való részvétel feltétele.<br>
A 16. pont 3. bekezdése szerint a dokumentációban szereplõ adatlapok, formanyomtatványok stb. kitöltése változatlan formában szükséges.<br>
Az a 16. pont 9. bekezdésében egyéb feltételek között elõírásra került, hogy a kötbér és a speciális szerzõdési feltételeket az ajánlati dokumentáció tartalmazza.<br>
A dokumentáció tartalmazott általános részt, az ajánlati dokumentáció címû részt, az ajánlatok összehasonlításának formai és tartalmi követelményeit. A dokumentáció ajánlatok felbontása és értékelése címû része a következõ elõírást tartalmazta az elõzetes vizsgálattal kapcsolatos 4.4. d) pontjában: érvénytelen az ajánlat, ha az nem felel meg az ajánlati felhívásban, illetve a dokumentációban meghatározott feltételeknek. A dokumentáció még tartalmazott ajánlati adatlapot, ajánlati nyilatkozatot (a fázisjavító berendezések telepítésének ütemterve címû részben 19 helyszínen 39 db transzformátor elõírása szerepel), ajánlati formanyomtatványt, a kiegészítõ információk mellékleteit, a speciális szerzõdési feltételeket, az ajánlati biztosíték formanyomtatványát és a mûszaki specifikációt.<br>
A 2002. szeptember 16-i helyszíni bejárás alkalmával a kérelmezõ bejelentette, hogy nem ért egyet a dokumentációban foglalt mûszaki megoldással és tartalommal. Az ajánlatkérõ kifejtette, hogy a mûszaki tartalom meghatározása az ajánlatkérõ kompetenciájába tartozik.<br>
A kérelmezõ írásban kérdéseket tett fel - többek között - az ajánlati felhívás vonatkozásában a fázisjavító helyek számával, a dokumentáció 28. oldalán szereplõ teljesítményadatok kötelezõ voltával, a fázisjavító berendezések tervezett értékeinek kötelezõ beárazásával kapcsolatosan. A kérelmezõ kérdést tett fel azzal kapcsolatban is, hogy a beépítendõ készülékeket fel kell-e sorolni, valamint, hogy kötelezõ-e terheléses méréseket végrehajtani a pályázat beadása elõtt.<br>
Az ajánlattevõk által írásban feltett kérdésekre adott válaszában az ajánlatkérõ közölte 2002. október 21-én a fázisjavító helyek vonatkozásában, hogy a Kõbánya-Kispest állomás az ajánlati felhívás része és a fázisjavító készülékeket valamennyi létesítési helyen gyûjtõsínenként külön-külön szekrénybe kell telepíteni. A dokumentáció a berendezések teljesítményadatainak beárazásával kapcsolatban kötelezõen írja elõ a fázisjavító készülékek egyenkénti árazását, valamint a beépítendõ készülékek külön-külön történõ meghatározását. Az ajánlatkérõ a terheléses mérésekre vonatkozóan válaszában az elõzetes mérések lehetõségét kizárta.<br>
Az ajánlattételi határidõ 2002. október 29-én járt le, melyre a kérelmezõ és KRL Kontroll Kft., az EXTOR Elektronikai Kft., a MINKÓVILL Ipari és Kereskedelmi Kft., a VÁV UNION Kft., a SIEMENS Rt., az ABB Mérnöki, Kereskedelmi és Szolgáltató Kft. adott be ajánlatot. Az értékelést 2002. december 17-én fejezte be ajánlatkérõ értékelõ bizottsága, ezt követõen 2002. december 20-án történt az eredményhirdetés. Az eljárás nyertesének a KRL Kontroll Kft.-t hirdették ki, míg a második legjobb ajánlat a VÁV UNION Kft.-é volt. Az EXTOR Elektronikai Kft., valamint a kérelmezõ ajánlatát érvénytelenítették, utóbbit azzal az indokkal, hogy a kérelmezõ az ajánlati felhívás 3. a) pontjában foglalt mennyiségnél kevesebb helyszínre kisebb darabszámú berendezést ajánlott (20 db áramátalakítóba telepítendõ 41 db fázisjavító berendezés helyett az ajánlat 14 ELMÛ-betáplálással rendelkezõ vontatási áramátalakítóba 24 db berendezésre vonatkozó vállalást tartalmazott). Az eredményhirdetési jegyzõkönyv, valamint az összegzés az eljárásról címû dokumentum indokolása szerint a megajánlott mûszaki megoldást a szakértõi bizottság a 9. sz. mellékletben leírtak miatt mûszakilag sem tartotta megfelelõnek, valamint rögzítette, hogy az a metró üzembiztonságát is veszélyezteti.<br>
Az eredményhirdetést 2002. december 20-án tartották meg, melyen a KLR Kontroll Kft. és az EXTOR Kft. képviselõje jelen volt.<br>
Az eredmény még aznap faxon közlésre került a nyertes megjelölésével és összefoglaló, értékelõ táblázat megküldésével.<br>
A kérelmezõ 2003. január 20-án adta be hiányosan a jogorvoslati kérelmét, amelyet 2003. január 23-án hiánypótolt, majd 2003. január 27-én pontosított. Kérte a jogsértés megállapítását, bírság kiszabását, valamint ajánlatkérõ költségekben történõ marasztalását.<br>
Kérelme indokaként elõadta, hogy az ajánlatkérõ jogsértõen zárta ki az eljárásból, az ajánlata nem érvénytelen, tulajdonképpen annak indokát sem ismeri pontosan. Az ajánlatkérõ eljárása a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdéseibe ütközik, mert az ajánlatkérõ a helyszínen történõ méréseket megtiltotta, bár a dokumentációban ezt megengedte. Kifogásolta azt is, hogy az ajánlatkérõ eltérõ adatokat adott meg a berendezések darabszámára, a telepítési helyekre vonatkozóan az ajánlati felhívásban, a dokumentációban és a helyszíni bejáráson feltett ajánlattevõi kérdésekre adott válaszában. Elõadta, hogy faxon történõ értesítést nem kapott, kizárólag a nyertes ajánlattevõ személyérõl szóló értesítést, valamint az értékelést tartalmazó táblázatot kapta meg postai úton, melyet a becsatolt postai igazolás szerint 2003. január 13-án vett át (56/1772/2002. számú levél).<br>
Az ajánlatkérõ észrevételében kérte az álláspontja szerint elkésett kérelem elutasítását, mivel az eredményhirdetés 2002. december 20-án megtörtént, és még ezen a napon faxon minden ajánlattevõ értesítést kapott. Ajánlatkérõ megküldte az eredményhirdetéssel kapcsolatos értesítés 2002. december 20-ai elküldését igazoló postakönyv kivonatát, amelynek kérelmezõ által történõ átvételének igazolására nem került sor.<br>
Az ajánlatkérõ becsatolta a helyszíni bejárásról készült 2002. szeptember 16-án készült jegyzõkönyvet, mely szerint a Fáko Kft. jelezte, hogy nem ért egyet a megoldással és mûszaki tartalommal. Az ajánlatkérõ nyilatkozott arról, hogy a kiírás mûszaki tartalmának meghatározása a kiíró hatásköre.<br>
Az ajánlatkérõ kiegészítõ észrevételében elõadta, hogy a tisztázó kérdésekre adott válaszában ajánlatkérõ 41 berendezést kért 19 helyszínen. A kérelmezõ ezzel szemben ajánlatában 14 helyszínre 22 db berendezést ajánlott. A kérelmezõ ajánlatában szereplõ mûszaki megoldás jelentõs meddõenergia felvétellel terheli meg a BKV kábeleit, üzemzavart is okozhatnak. A kérelmezõ korábban készült és a dokumentációba épített tanulmányterve is ellentétes az ajánlatukban lévõ mûszaki megoldással.<br>
A KRL Kontroll Kft. szintén kérte észrevételében az álláspontja szerint elkésett kérelem elutasítását, mivel az eredményhirdetés 2002. december 20-án megtörtént, és faxon errõl értesült minden ajánlattevõ, majd 5 napon belül postai úton kézhez vették ezt.<br>
A felhívás és a dokumentáció mûszaki alapját a kérelmezõ által készített mûszaki tanulmányterv képezi, ezért valótlan, hogy mérések elvégzésére a kérelmezõnek nem volt módja. Az ajánlatkérõ kompetenciája eldönteni, hogy hány darab fázisjavító készülék szükséges az adott mûszaki cél eléréséhez.<br>
Az ajánlatkérõ a nyertes KRL Kontroll Kft.-vel a vállalkozási szerzõdést 2003. január 20-án megkötötte.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem részben elkésett, részben megalapozatlan.<br>
A Döntõbizottság mindenekelõtt vizsgálta, hogy a jogorvoslati kérelemnek az ajánlatkérõ jogsértõ eljárására vonatkozó (helyszíni mérések megtételének megtiltása, a telepítési helyekre és a telepítendõ fázisjavító berendezésekre vonatkozó elõírások változtatása az eljárás során) kérelmi elemei a közbeszerzésekrõl szóló 1995. évi XL. tv. (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (7) bekezdésében foglalt 15 napos jogvesztõ határidõ alatt kerültek-e elõterjesztésre.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság megállapította, hogy a kérelmezõnek a közbeszerzési eljárás során részben a 2002. szeptember 16-i helyszíni szemlén, részben pedig az írásban feltett kérdésekre adott válaszok 2002. október 21-i faxon történõ megküldésekor az ajánlati felhívás és a dokumentáció tartalmával, fent megjelölt adataival kapcsolatosan tudomására jutottak a jogorvoslati kérelmében kifogásolt ellentmondó adatok, illetve a helyszíni mérések lehetõségének kizárása az ajánlatkérõ részérõl. Az ajánlattevõi kérdésekre adott válaszok 2002. október 21-i tudomásra jutásától számított 15 napon belül a kérelmezõ nem terjesztette elõ jogorvoslati kérelmét, hanem csak 2003. január 20-án.<br>
A Döntõbizottság ugyanakkor nem osztotta az ajánlatkérõ álláspontját a kérelmezõnek az ajánlat mûszaki tartalmával összefüggõ érvénytelenség megállapításával kapcsolatos jogorvoslati kérelme elkésettségével kapcsolatban.<br>
A kérelmezõ bizonyította postai igazolással, hogy az eredményhirdetéssel kapcsolatos értesítést, illetve a Kbt. szerinti 5. sz. mellékletet 2003. január 13-án vette át, tehát ezen idõponthoz képest 2003. január 23-án, tehát a 15 napos jogvesztõ határidõn belül terjesztette elõ jogorvoslati kérelmét. A kérelmezõ az érvénytelenség tényérõl, az annak indokairól az ajánlatkérõ 56/1772/2002. számú levelébõl, valamint az összegzésbõl értesülhetett csak, a faxon megküldött értesítés csak a nyertes ajánlattevõ személyét jelölte meg és a pontozást tartalmazó táblázatot tartalmazta.<br>
A fentiek szerint a Döntõbizottság érdemben vizsgálta, hogy az eredményhirdetési jegyzõkönyvben, illetve az összegzésben megjelölt indokok alapján jogszerûen állapította-e meg az ajánlatkérõ a kérelmezõ ajánlatának érvénytelenségét, és zárta ki a további eljárásból.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdés elsõ fordulata szerint az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság az érvénytelenség kérdésében történt álláspontja kialakításánál hangsúlyosan vette figyelembe a kérelmezõnek az ajánlatában, valamint a helyszíni bejáráson tett nyilatkozatait. A kérelmezõ ajánlatának 11. oldalán a berendezések telepítésének beruházási ütemtervével kapcsolatos részében nyilatkozatot tett, hogy az ebben megjelölt berendezések egyike sem tekintendõ ajánlata alapjának és az általa telepítendõ berendezések az ebben megadottól eltérõ teljesítményûek és a táblázatban megadott értékek az õ általa ajánlottakból viszonyítással kerültek meghatározásra.<br>
A kérelmezõ a helyszíni bejáráson is kifejtette, hogy nem ért egyet az ajánlati felhívásban, illetve dokumentációban meghatározott megoldással és mûszaki tartalommal.<br>
A Döntõbizottság a beszerzés mûszaki tartalma vonatkozásában megállapította, hogy az ajánlatkérõ azt a következõképpen határozta meg:<br>
Az ajánlatkérõ elõírta a dokumentáció 28. oldalán - amelyet a 2002. szeptember 16-i konzultáción módosított, illetve kiegészített -, hogy 20 helyszínen összesen 41 db fázisjavító berendezést kell a 0,4 kV-os fõelosztó berendezések gyûjtõsíneire csatlakoztatva telepíteni a javasolt kVAr teljesítményértékkel.<br>
A fázisjavító berendezések létesítési helyeinek, darabszámának és javasolt meddõteljesítményeinek meghatározásával a meddõteljesítmény-kompenzálási módszerek közül ajánlatkérõ azt a mûszaki megoldást kívánta megvalósítani, amely a metró hálózatán koncentráltan a 0,4 kV-os segédüzemi fogyasztó berendezések induktív meddõteljesítményét, annak keletkezési helyén a kondenzátorberendezések kapacitív meddõteljesítményével kompenzálja. Ezáltal a segédüzemi transzformátorok és részben a kábelhálózat a meddõáram szállításától mentesülnek, csökken a veszteségük és a terhelhetõségre tekintettel nõ az üzembiztonságuk, továbbá a villamosenergia-költségek csökkennek.<br>
A kondenzátorberendezések automatikájának szabályozására lehetõség volt úgy is, hogy a 10 kV-os áram- és feszültségváltótól kapja a szabályozójelet.<br>
A Döntõbizottság megállapította, hogy az ajánlatkérõ fenti elõírásaival ellentétesen a kérelmezõ eltérõ mûszaki tartalmú ajánlatot nyújtott be az alábbiak szerint:<br>
A kérelmezõ ajánlatában csatolta a dokumentációban elõírt tételesen beárazandó ütemtervet a 20 helyszínre telepítendõ 41 db kondenzátorberendezésre a javasolt teljesítményértékekkel. Megjegyzésként azonban hozzáfûzte, hogy a fenti berendezések egyike sem tekintendõ ajánlata alapjának, mert az általa ajánlott berendezések eltérõ teljesítményûek.<br>
Kérelmezõ 14 helyszínen a fõállomásokon 24 db fázisjavító berendezésre tett ajánlatot, amelyek a dokumentáció szerinti 110, 150 és 180 kVAr teljesítmények helyett 135, 180, 210 és 280 kVAr teljesítményû berendezésekre vonatkoztak. A delegált állomásokra nem tervezett fázisjavító berendezést a kérelmezõ azon indokkal, hogy azok meddõteljesítmény-igényét a fõállomások berendezései látják el.<br>
Ajánlatának a dokumentációtól való eltérését az ott megadott energiamérlegek általa megváltoztatott értékeivel, valamint a középfeszültségû vezérléssel indokolta.<br>
Álláspontja szerint az energiamérlegeket módosítani kellett, mert azok a delegált állomások és a vontatás energiamennyiséget is tartalmazzák, a vezérlés pedig a középfeszültségû áramváltókra tekintettel a segédüzemeken kívül a vontatás meddõigényét is érzékeli, és ez a kondenzátorberendezés valamennyi fokozatának állandó üzemét okozná.<br>
A Döntõbizottság a kérelmezõ ajánlatának érvénytelenítésére vonatkozó és õt a további eljárásból való kizáró ajánlatkérõi döntést jogszerûnek tartotta az alábbi indokok szerint.<br>
A közbeszerzési eljárásban az ajánlatkérõ joga és kötelezettsége a beszerzés tárgyáról az ajánlattételhez szükséges mûszaki leírás elkészítése. Ez történhet az ajánlati felhívásban, illetve a dokumentációban is. Az építési beruházások esetén jogszabály teszi kötelezõvé [1/1996. (II. 7.) KTM sz. r.] a dokumentációban a mennyiségi és minõségi követelmények részletes ismertetését.<br>
A jelen ügyben az ajánlatkérõ eleget tett ennek a követelménynek, a közbeszerzési eljárás indításakor egyértelmûen közölte az eljárás résztvevõivel az általa kiválasztott mûszaki megoldást, az annak megfelelõ mennyiségi-minõségi elõírásokkal együtt.<br>
Az ajánlattevõk kizárólag a felhívás és a dokumentáció részletes elõírásainak megfelelõen tehettek érvényes ajánlatot.<br>
A felhívás 14. pontja szerint többváltozatú ajánlatot nem lehetett tenni. A kérelmezõ ajánlata azáltal, hogy az árajánlata alapjául szolgáló mûszaki megoldás jelentõsen eltért az ajánlatkérõnek a dokumentációban elõírt követelményeitõl, ajánlati változat volt, és ezért érvénytelen. Mûszaki megoldása hat fõállomáson csoportos helyett központi kompenzációt tartalmaz. Ezzel az elõírt mûszaki elvárásnak, azaz a segédüzemi transzformátorok delegált állomásokban történõ meddõáram-szállításától való mentesítésének nem tett eleget, mert a meddõenergia-ellátási rendszert olyan módon oldotta meg, amely a kapacitív meddõforrást nem a meddõigény keletkezési helyének közelében helyezi el.<br>
Ajánlatában nem adta meg, hogy az energiamérlegek módosítását hogyan és milyen mûszaki számításra alapítva végezte el.<br>
Az általa választott mûszaki megoldás éppen a több, kisebb teljesítményû kondenzátorberendezés azon mûszaki elõnyét változtatta meg, amely az egyes állomások közötti átfedést biztosítja. Ez a megoldás teszi lehetõvé többek között a segédüzemek egytranszformátoros biztonságos üzemét, valamint az eloszló terhelésként jelentkezõ vontatási meddõigény kielégítését is.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva megállapította, hogy a kérelmezõ ajánlata nem felelt meg a felhívás és dokumentáció elõírásainak, ezért a Kbt. 88. § (1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 21.<br>
<br>
Dr. Csanádi Péter s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>