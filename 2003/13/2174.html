<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2174)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.15/10/2003.<br>
<br>
Tárgy: a Sat-Markt Kft. jogorvoslati kérelme a BM közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Sat-Markt Kft. (1078 Budapest István u. 5., a továbbiakban: kérelmezõ) jogorvoslati kérelmét - melyet a BM Nemzetközi Ügyekért Felelõs Helyettes Államtitkárság (1051 Budapest, József Attila u. 2-5., továbbiakban: ajánlatkérõ) a záhonyi határátkelõhely határregisztrációs rendszerének továbbfejlesztése, a szükséges eszközök beszerzése és a rendszer telepítése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ részvételi felhívást tett közzé a Közbeszerzési Értesítõ 2002. október 9-én megjelent számában a rendelkezõ részben megjelölt beszerzésre tárgyalásos eljárás lefolytatása céljából. A közbeszerzési eljárás lefolytatására a BM Beszerzési és Kereskedelmi Rt. részére adott megbízást.<br>
Az jelentkezõ mûszaki alkalmassága igazolására a felhívás 8.2.1. pontjában elõírta "az elõzõ 3 év legjelentõsebb, a közbeszerzés tárgyában teljesített vagy ahhoz hasonló szállításnak - okmány- és rendszámleolvasó rendszer szállításának" ismertetését a teljesítés éve, az ellenszolgáltatás összege, a szerzõdést kötõ másik fél megnevezése és legalább 2 db referencialevél csatolása mellett.<br>
A 9. b) pont szerint alkalmatlanná minõsíti ajánlatkérõ a jelentkezõt, ha a jelentkezõ és az alvállalkozó együtt nem csatolt jelentkezéséhez a megelõzõ 3 éves idõszakban teljesített, a közbeszerzés tárgyára vagy okmány- és rendszámleolvasó rendszer szállítására vonatkozóan legalább 2 darab referencialevelet, amelyben a megrendelõ kedvezõen nyilatkozik a szerzõdés teljesítésérõl.<br>
A részvételi jelentkezés benyújtásához szükséges segédletet a közzététel napját követõ elsõ naptól számított 20. napig lehetett átvenni.<br>
Kérelmezõ 2003. január 15-én jogorvoslati kérelmet terjesztett elõ a Döntõbizottsághoz. Sérelmezte egyrészt a referenciakövetelmények elõírását, másrészt azt, hogy az eljárás nyertese olyan cég - a Budapest Mikroelektronika Rt. - lett, amelyik tudomása szerint sem a közbeszerzés tárgya szerinti rendszert, sem okmányleolvasó rendszert nem szállított az elmúlt három éves idõszakban.<br>
Álláspontja szerint ajánlatkérõ a referenciakövetelmények elõírásával, majd az eljárás során e követelményektõl való eltekintéssel - a Budapest Mikroelektronika Kft.-nek az eljárásból való kizárása elmulasztásával megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdése szerinti esélyegyenlõs alapelvét. Elõadta, hogy 2003. január 10-én szerzett tudomást a jogsértések tényérõl. Kérte ideiglenes intézkedéssel a szerzõdés megkötésének megtiltását és az eljárást lezáró döntés megsemmisítését.<br>
Ajánlatkérõ észrevételében a jogorvoslati kérelem elkésettség címén való elutasítását kérte. Elõadta, hogy a részvételi szakasz eredményének közlésére vonatkozó hirdetmény 2002. december 11-én jelent meg a Közbeszerzési Értesítõben. Kérelmezõ - aki érdekeltségét arra alapozta, hogy a részvételi szakaszban az ajánlatkérõ által kiadott Segédletet átvett, de végül nem nyújtotta be jelentkezését - már ekkor tudomást szerezhetett arról, hogy a nyertes ajánlattevõ alkalmasnak minõsült a referenciák alapján, és bejutott az ajánlattételre felkértek körébe. Kérelmezõ e hirdetmény megjelenésétõl számított 15 napon belül terjeszthette volna elõ jogorvoslati kérelmét, ha aggályosnak tartotta a nyertesnek a szükséges referenciákkal való rendelkezését.<br>
Vitatta továbbá a kérelmezõ érdekeltsége fennállását is, az ugyanis nyilvánvalóan a részvételi szakaszhoz kapcsolódik, ennek során azonban nem élt a jogorvoslati lehetõséggel.<br>
Közölte, hogy a nyertes és egyik alvállalkozója együttesen rendelkeztek az elõírás szerinti számú megfelelõ referenciával.<br>
A Budapest Mikroelektronika Rt. észrevételében kérte a jogorvoslati kérelem elutasítását. Elõadta, hogy hiánypótolt ajánlatában három megfelelõ referenciát ismertetett, így nem felel meg a valóságnak kérelmezõ azon állítása, hogy õ nem felelt meg az alkalmassági kritériumnak.<br>
A Döntõbizottság a felek írásbeli észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:<br>
Kérelmezõnek a referenciakövetelmények elõírását sérelmezõ kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a Kbt. szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni. A határidõk elmulasztása jogvesztéssel jár.<br>
A részvételi felhívás 2002. október 9-én jelent meg a Közbeszerzési Értesítõben. Kérelmezõ a Segédletet október 17-én vette át ajánlatkérõtõl. Ekkor tehát már tudomással bírt a felhívás tartalmáról, kérelmét viszont csak a tizenöt napos jogvesztõ határidõn túl terjesztette elõ.<br>
A Döntõbizottság megállapította, hogy kérelmezõnek a referenciakövetelményeket kifogásoló kérelme elkésett, ezért azt elutasította.<br>
Kérelmezõ sérelmezte, hogy az eljárás nyertese olyan ajánlattevõ lett, aki - kérelmezõ tudomása szerint - nem rendelkezik az elõírt referenciával.<br>
A referenciával való rendelkezés alkalmassági feltétel volt, ennélfogva kérelmezõ az eljárás részvételi szakaszában hozott ajánlatkérõi döntést is kifogásolta.<br>
A Döntõbizottság megállapította, hogy a kérelmezõ a közbeszerzési eljárásban hozott döntések tekintetében a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározottak értelmében nem jogosult jogorvoslati eljárás kezdeményezésére az alábbi indokok alapján:<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése alapján a Döntõbizottság eljárása kérelemre vagy hivatalból indul.<br>
A 79. § (3) bekezdése szerint a "kérelmet az ajánlatkérõ, az ajánlattevõ vagy az olyan egyéb érdekelt (a továbbiakban: kérelmezõ) nyújthatja be, akinek jogát vagy jogos érdekét az e törvénybe ütközõ tevékenység vagy mulasztás sérti vagy veszélyezteti."<br>
A 80. § (4) bekezdése kimondja, hogy a Döntõbizottság a kérelmet elutasítja, ha megállapítja, hogy a kérelmezõ a 79. § (3) bekezdése alapján nem jogosult a kérelem elõterjesztésére.<br>
A Döntõbizottság elsõdlegesen abban foglalt állást, hogy a kérelmezõ vonatkozásában megállapítható-e olyan jog vagy jogos érdek fennállása a tárgyi közbeszerzési eljárás keretében, amely megalapozza a jogorvoslati kérelem benyújtásához való jogát.<br>
A 79. § (3) bekezdésében a jogorvoslati eljárás indítására meghatározott jogosultak köre közül kérelmezõ nem minõsül sem ajánlatkérõnek, sem ajánlattevõnek.<br>
E törvényhely az egyéb érdekelti minõségben történõ jogorvoslati eljárás kérelmezését ahhoz a feltételhez köti, hogy a közbeszerzési törvénybe ütközõ ajánlatkérõi magatartás sértse vagy veszélyeztesse a kérelmet benyújtó valamely, a Kbt.-ben szabályozott jogát vagy a törvény által elismert érdekét.<br>
A kérelmezõ nem vett részt a közbeszerzési eljárás egyik szakaszában sem. E tényállásból kiindulva a kérelmezõ jogsérelme akként nevesíthetõ, hogy ajánlatkérõ a referenciafeltételek elõírásával õt elzárta a közbeszerzési eljárásban való részvételtõl, ugyanakkor egy másik, az adott referenciafeltételekkel ugyancsak nem rendelkezõ jelentkezõt alkalmasnak minõsített a szerzõdés teljesítésére. Ezáltal kérelmezõ vélekedése szerint ajánlatkérõ nem biztosított számára a Budapest Mikroelektronika Rt.-vel azonos esélyt a nyertességre.<br>
A Kbt.-nek a közbeszerzési eljárás alapelveit rögzítõ Kbt. 24. §-a így rendelkezik:<br>
(1) A közbeszerzési eljárásban - az egyes eljárási cselekmények, az ajánlatok értékelési során hozott döntés és a szerzõdés megkötése tekintetében - az ajánlatkérõ köteles biztosítani az ajánlattevõ pedig tiszteletben tartani a verseny tisztaságát, illetve nyilvánosságát.<br>
(2) Az ajánlattevõnek biztosítania kell az esélyegyenlõséget az ajánlattevõk számára.<br>
Az alapelvi rendelkezések a közbeszerzési eljárás egészére, tehát az eljárás részvételi szakaszára is irányadóak.<br>
A 24. § (2) bekezdése értelmében ajánlatkérõnek azok számára kell biztosítani az esélyegyenlõséget, akik a közbeszerzési eljárásban ajánlattevõként ténylegesen részt vesznek. Ez a kötelezettség a részvételi szakaszban az eljárásban részvételre jelentkezõk tekintetében terheli ajánlatkérõt.<br>
Az ajánlattevõnek/jelentkezõnek kell tehát az ajánlatkérõt olyan helyzetbe hozni, hogy õt köteles legyen a többi ajánlattevõvel/jelentkezõvel azonos mércével kezelni, az eljárásban való nyertességre azonos esélyt biztosítani.<br>
Kérelmezõ nem teremtette meg saját maga számára az eljárásban való részvétel lehetõségét, a nyertesség esélyét.<br>
Az eljárás elsõ szakaszában nem nyújtott be részvételi jelentkezést, az abban való részvételi szándékát más jelentkezõ alvállalkozójaként sem nyilvánította ki. Mivel a felhívás szerint a jelentkezõnek és alvállalkozójának együttesen kellett megfelelni az alkalmassági feltételeknek, megtehette volna kérelmezõ azt is, hogy olyan alvállalkozót von be maga mellé az eljárásba, aki rendelkezik a megfelelõ referenciákkal.<br>
Kérelmezõ az itt felsorolt lehetõségek közül egyikkel sem élt.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti, a jogorvoslati kérelem benyújtását megalapozó feltételek - jog vagy jogos érdek sérelme - kérelmezõ részérõl nem állnak fenn.<br>
Kérelmezõnek nincs joga számon kérni ajánlatkérõtõl az esélyegyenlõség biztosítását egy olyan eljárásban, amelyikben részt sem vett.<br>
Igaz hogy érdeke fûzõdne kérelmezõnek ahhoz, hogy a referenciafeltételnek - állítása szerint - nem megfelelõ másik ajánlattevõvel egyenlõ elbánásban részesülhessen, azonban jogos érdek nem állapítható meg, mert kérelmezõ azáltal, hogy nem nyújtott be jelentkezést, nem teremtette meg saját maga számára érdeke érvényesíthetõségét.<br>
A Döntõbizottság megállapította, hogy kérelmezõ részérõl nem állnak fenn a jogorvoslati eljárás kérelmezésének a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdésében meghatározott feltételei, ezért a jogorvoslati kérelmet ügyfélképesség hiánya címén elutasította.<br>
A Döntõbizottság nem vizsgálta, hogy a nyertes ajánlattevõ megfelelt-e az alkalmassági kritériumoknak, mert kérelmezõ ügyfélképessége hiánya folytán a kérelem vizsgálatának eljárásjogi akadálya van.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva a 80. § (4) bekezdése szerint rendelkezett, a részben elkésetten, másrészben ügyfélképesség hiányában benyújtott jogorvoslati kérelmet elutasította.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 7.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>