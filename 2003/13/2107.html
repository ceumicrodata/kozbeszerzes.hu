<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2107)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.784/19/2002.<br>
<br>
Tárgy: a Somogyi és Társa Kft. és a Strabag Kft. jogorvoslati kérelme Mór Város Önkormányzatának közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Somogyi és Társa Építõ és Szolgáltató Kft. (6000 Kecskemét, Tatársor 6., a továbbiakban: I. r. kérelmezõ), valamint a Strabag Építõ Kft. (1135 Budapest, Szegedi út 35-37., képviseli: dr. Rampasek Béla ügyvéd, 9021 Gyõr, Árpád u. 17., a továbbiakban: II. r. kérelmezõ) kérelmének, melyeket Mór Város Önkormányzata (8060 Mór, Szent István tér 6., képviseli: dr. Istvánfalviné dr. Szíjártó Lilla ügyvéd, 8000 Székesfehérvár, dr. Koch L. u. 14. I/3., a továbbiakban: ajánlatkérõ) "Mór, József Attila utca és környéke, valamint Kossuth Lajos utca és környéke szennyvízcsatornázása" tárgyú közbeszerzési eljárása ellen nyújtottak be, a Döntõbizottság az I. r. kérelmezõ vonatkozásában részben, a II. r. kérelmezõ vonatkozásában egészében helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) a 34.</a> § (4) bekezdésének a), c), d) pontjait, 55. § (6) bekezdését, 57. § (1) bekezdését, továbbá a 61. § (1) bekezdését, ezért a Döntõbizottság az ajánlatkérõ ajánlati felhívását és az azt követõ döntéseit megsemmisíti. Az ajánlatkérõvel szemben 1 000 000 Ft, azaz egymillió forint, míg Kóczán János városüzemeltetési igazgatóval szemben 100 000 Ft, azaz egyszázezer forint bírságot szab ki, egyebekben a I. r. kérelmezõ kérelmét elutasítja.<br>
A Döntõbizottság kötelezi továbbá az ajánlatkérõt, valamint Kóczán János városüzemeltetési igazgatót, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A Döntõbizottság kötelezi az ajánlatkérõt, hogy az I. r. kérelmezõ részére 150 000 Ft-150 000 Ft, azaz egyszázötvenezer-egyszázötvenezer forint és II. r. kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ nyílt elõminõsítési eljárást hirdetett a fenti tárgyban a Közbeszerzési Értesítõ 2002. szeptember 18-i számában.<br>
Ajánlatkérõ részvételi felhívása szerint a beszerzés tárgya és mennyisége a következõ volt:<br>
A megépítendõ létesítmény fõbb mûszaki paraméterei:<br>
- gravitációs szennyvízcsatorna KG-PVC	10 743 m<br>
- bekötõcsatorna (690 db) KG-PVC	5 831 m<br>
- nyomás alatti szennyvízcsatorna KM-PVC	50 m<br>
- szennyvízátemelõ	1 db<br>
- házi kis teljesítményû átemelõ	15 db<br>
Úthelyreállítások dokumentáció szerint.	<br>
A teljesítés határideje 2004. szeptember 30., az ajánlatkérõ korábbi teljesítést elfogadott. A felhívás 12. pontjában az ajánlatkérõ közölte, hogy hiánypótlást biztosít.<br>
A részvételi felhívásban az ajánlatkérõ meghatározta a részvételi jelentkezések elkészítésének feltételeit, az alkalmasság vizsgálatának módját. A jelentkezés 2002. október 14-i határidejéig 18 részvételi jelentkezés érkezett, közöttük a kérelmezõké is. Hiánypótlást követõen ajánlatkérõ döntésre kijelölt bizottsága értékelte a részvételi jelentkezéseket, majd a döntését 2002. október 24-én ki is hirdette. Eszerint egy kivételével valamennyi jelentkezõt alkalmasnak minõsített. Az ajánlati felhívást 2002. november 4-én küldte meg az ajánlattevõknek, közöttük a kérelmezõknek is.<br>
Az ajánlati felhívás tartalma a következõ volt:<br>
Az ajánlati felhívás 3. a) pontjában került meghatározásra a beszerzés tárgya és mennyisége, valamint a megépítendõ létesítmény fõbb mûszaki paraméterei.<br>
Ajánlatkérõ rész, illetve többváltozatú ajánlatot nem fogadott el. Fizetési feltételként 60 napos fizetési határidõt írt elõ. Az ajánlati felhívásban nem rendelkezett a hiánypótlásról.<br>
Az ajánlatkérõ a felhívásban az alábbiak szerint határozta meg az összességében legelõnyösebb ajánlat kiválasztására szolgáló részszempontokat:<br>
részszempontok	súlyszámok<br>
- vállalási határidõ	15<br>
- késedelmi kötbér	15,5	<br>
alszempontok:<br>
- napi kötbér	4<br>
- maximális kötbér	3<br>
- hibás telesítés	3<br>
- ajánlati ár	15<br>
- fizetési feltételek	16<br>
alszempontok:<br>
- fizetési határidõ	4<br>
- számlázási rend	6<br>
- banki garanciavállalás mértéke	15<br>
alszempontok:<br>
- jótállás	3<br>
- szavatosság	2<br>
- jólteljesítési garancia	3	<br>
- garanciális visszatartás mértéke	2<br>
- környezetvédelmi megajánlások szintje	10<br>
- kivitelezés folyamán	4<br>
- az elkészült szennyvízcsatorna-hálózatra	6<br>
- mûszaki telesítés tartalma	12<br>
- helyi munkaerõ alkalmazása	1,5<br>
Adható pontszám alsó és felsõ határa 1-10.<br>
Az ajánlattételhez dokumentáció is rendelkezésre állt. Ez tartalmazta az ajánlattevõk eligazítását szolgáló ajánlatkérõi elõírásokat, illetve a beszerzés tárgyával kapcsolatos mûszaki követelményeket.<br>
A 6.4. pontban ajánlatkérõ kifejezetten kérte, hogy csak a dokumentációban elõírt mûszaki követelményeknek megfelelõen készítsék el az ajánlattevõk az ajánlatukat.<br>
A 7.1. pontban évekre lebontva írta elõ a rendelkezésére álló pénzügyi fedezet megoszlását.<br>
A 10.1. pontban rögzítette, hogy az ajánlattételi határidõt követõen az ajánlatok módosítása, a hivatalos igazolások pótlása nem lehetséges.<br>
A 16.2. pontban ismét közölte az ajánlatok elbírálására vonatkozó elõírásait, itt már az elbírálás "módszerét" is meghatározta az alábbiak szerint: "Alkalmazott számítási módszer: egyszerû arányosítás. Az adott részszemponton belül a legjobb ajánlat kapja a legtöbb pontot, a többi ajánlat pontszáma ehhez viszonyítva arányosítással kerül kiszámításra."<br>
Ugyanitt korlátozta a jótállás és a szavatosság felsõ értékeit.<br>
A 16.4. pontban a mûszaki teljesítés tartalmának értékelésére vonatkozóan az alábbiakat írta elõ:<br>
"Az ajánlatkérõ jelen pontnál is nyomatékosan felhívja az ajánlattevõk figyelmét, hogy a mûszaki megajánlások körében a konkrét megvalósítás lépéseit, annak fázisait fogja értékelni, annak hatását az épített és a természeti környezetre, valamint az építkezés lakossági relációit, továbbá ezek helyzetét a kész, mûködõ építmény vonatkozásában. Magának a tervekben szereplõ építménynek a megvalósítása nem jelent értékelési elõnyt, az az ajánlat érvényességének feltétele."<br>
A dokumentációnak "Az értékelési szempontok tartalma" c. részében az ajánlatkérõ tovább részletezte a tartalmi követelményeket.<br>
Az 1.10. pontban határozott elõírást tett arra, hogy a közmûépítést követõen az utakat a csatolt leírás szerint kell helyreállítani.<br>
A 3. pontban a "Környezetvédelmi megajánlások szintjére" vonatkozóan az alábbi elõírást tette:<br>
<br>
3.1. Az ajánlatkérõ elõnyben részesíti azon megajánlásokat, amelyek a beruházás során a települési környezet terhelését, a környezet károsítását kisebb mértékben okozzák.<br>
<br>
3.2. Az ajánlatkérõ elõnyben részesíti továbbá azon ajánlatokat, megajánlásokat, amelyek bizonyíthatóan környezetbarát technológiákat, eljárásokat alkalmaznak, és ezért a környezetvédelmi célok magasabb szintû teljesítését eredményezik.<br>
<br>
3.3. Az ajánlatkérõ elõnyben részesíti azt az ajánlatot, amely az épített és természeti környezet minél nagyobb mértékû rehabilitációját határozza meg.<br>
A dokumentáció 16. oldalán ajánlatkérõ a kötbérvállalásokkal kapcsolatos elvárásait közölte, egyúttal a minimálisnak tekintett kötbér mértékeket is meghatározta.<br>
A 6. pontban az ajánlati árral összefüggésben ajánlatkérõ kijelentette, hogy az ajánlatban szereplõ árnak fix árnak kell lennie, az ajánlattevõk "semmilyen formában és semmilyen hivatkozással nem tehetnek változó árat tartalmazó ajánlatot".<br>
A dokumentáció 2. számú melléklete az egyes utcákra vonatkozóan tartalmazta az úthelyreállítás mûszaki megoldásait.<br>
Helyszíni konzultációra 2002. november 22-én került sor. Ekkor az ajánlatkérõ pontosította az úthelyreállítások rétegrendjeit. Még további kérdések is felmerültek, amelyekre ajánlatkérõ írásban válaszolt. Ily módon határozta meg az ajánlattevõk számára a munka megvalósításához elnyert állami támogatás nettó összegét, amelytõl való 10%-os eltéréshez már indokolási kötelezettséget írt elõ.<br>
A 2002. december 11-i határidõre 13 ajánlat érkezett: a kérelmezõn kívül a MÉLYÉPÍTÕ Kft., a KÖZ-VÍZ Kft., a Vértesaljai Vízgazdálkodási Kft., a CONTUR BAU Rt., a Hoffmann Rt., a DÉLVIÉP Kft., az Általános Mélyépítõ Kft., a Betonút Rt., az Alterra Kft., a DUVIÉP 2000 Kft., az ÚTÉPPARK Bt. nyújtott be ajánlatot.<br>
Az ajánlatok érdemi értékelését megelõzõen több ajánlattevõtõl is különbözõ tartalmú nyilatkozatokat kért az ajánlatkérõ megbízottja: az ajánlati árral összefüggésben a CONTUR BAU Rt.-tõl, a Betonút Rt.-tõl, a DÉLVIÉP Kft.-tõl és az Általános Mélyépítõ Kft.-tõl, egyéb szerzõdési feltételekkel összefüggésben az I. r. kérelmezõtõl, az Alterra Kft.-tõl és az UTÉPPARK Bt.-tõl.<br>
Az eredményhirdetésre 2002. december 30-án került sor. Érvénytelen volt az ajánlatkérõ döntése szerint a MÉLYÉPÍTÕ Kft., a Vértesaljai Vízgazdálkodási Kft., a CONTUR BAU Rt., a DUVIÉP 2000 Kft. és az ÚTÉPPARK Bt. ajánlata. A többi ajánlat részt vett az érdemi elbírálásban, az eljárás nyertese az Általános Mélyépítõ Kft., a "II. helyezett" pedig a Strabag Kft. lett. A kérelmezõ a harmadik legmagasabb pontszámot érte el.<br>
Az ajánlatkérõ az eredményhirdetésen közölte a résztvevõkkel, hogy több ajánlattevõtõl kért nyilatkozatot az ajánlatuk pontosítására. Az ajánlatkérõ az "összegzést" a jelenlévõknek az eredményhirdetéskor átadta, a pontszámok indokolását pedig postán küldte meg részükre.<br>
Az I. r. kérelmezõ 2002. december 23-án terjesztette elõ elsõ jogorvoslati kérelmét az alábbiak szerint.<br>
Kérte, hogy a Döntõbizottság állapítsa meg a jogsértést, hívja fel ajánlatkérõt a Kbt. szabályainak megfelelõ eljárásra, marasztalja a jogsértõt a költségekben, alkalmazzon ideiglenes intézkedést.<br>
Kérelme indokaként elõadta, hogy az ajánlatkérõ az elbírálási részszempontokat nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjának megfelelõen határozta meg, ugyanis a "környezetvédelmi megajánlások szintje" részszempont vonatkozásában nem mennyiségi, illetve minõségi tényezõkön alapuló értékelést kívánt végezni. Megsértette ajánlatkérõ a Kbt. 34. § (4) bekezdés e) pontját is, mert a részszempontokon belül általa meghatározott alszempontok súlyszámait törvénysértõen állapította meg. Az alszempontokhoz tartozó súlyszámok összegének a kérelmezõ álláspontja szerint meg kellene egyeznie a részszempont súlyszámával. Az ajánlatkérõ nem a Kbt. 43. § (4)-(5) bekezdésének megfelelõen biztosította a hiánypótlást sem, ugyanis a kérelmezõ számára lehetõvé tett hiánypótlásról nem tájékoztatta a többi ajánlattevõt, illetve a többiek számára nem tette lehetõvé azonos feltételekkel a hiánypótlást.<br>
Fentiek alapján sérültek a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdésében meghatározott alapelvek is. A jogsértésekrõl való tudomásszerzés idõpontjaként 2002. december 11-ét jelölte meg, hivatkozással a Kbt. 79. § (8) bekezdés a) pontjára.<br>
Az I. r. kérelmezõ második jogorvoslati kérelmét 2003. január 3-án terjesztette elõ, melyben kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, marasztalja a jogsértõt a költségekben, alkalmazzon ideiglenes intézkedést és tartson tárgyalást.<br>
A jogorvoslati kérelem indokaként elõadta, hogy az ajánlatkérõ eljárást lezáró döntése jogsértõ, mert olyan ajánlattevõt hirdetett ki nyertesként, valamint második helyezettként, akinek az ajánlata érvénytelen volt. Amennyiben érvényesek voltak ezek az ajánlatok, abban az esetben pedig a kérelmezõ ajánlata volt az összességében legelõnyösebb. A nyertes ajánlat érvénytelenségét az a tény alapozza meg, hogy az abban vállalt ellenszolgáltatás kirívóan alacsonynak minõsül a dokumentáció elõírása alapján, azonban arra vonatkozóan indoklást nem kért az ajánlatkérõ, tehát az ajánlat nem felelt meg a dokumentációban foglaltaknak. A második helyezettként kihirdetett Strabag Kft. ajánlata pedig azért érvénytelen, mert a felhívásban az utak helyreállításánál kért kétrétegû zúzottkõ-terítés helyett, egyrétegû, 4 + 1 cm vastagságú aszfaltszõnyeget ajánlott, így szintén nem felelt meg a dokumentációban közölt feltételeknek. További érvénytelenségi ok a Strabag Kft. esetében, hogy nem fix árat ajánlott meg - ahogy azt az ajánlatkérõ elõírta -, hanem jelezte, hogy bizonyos körülmények mellett eltekint az 5% tartalékkerettõl.<br>
Az ajánlatok pontozásos értékelése során az ajánlatkérõ nem a felhívásban meghatározott számítási módszert követte, a legjobb ajánlati tartalmi elemre több szempontnál sem osztotta ki a maximális 10-es pontszámot, volt, ahol kerekítette az értékeket, míg máshol tizedes pontossággal számolt, tehát a módszer sem volt azonos. Az alszempontok értékelésénél sem alkalmazta a megadott ponthatárokat, illetve nem alkalmazta az elõzetesen meghatározott súlyszámokat. A helyi munkaerõ alkalmazásának értékelése során a legjobb tartalmi elemre is csak 8 pontot adott a maximálisan adható 10 helyett.<br>
Tévesen értékelt az ajánlatkérõ a "környezetvédelmi megajánlások" részszempont körében is, mert a kérelmezõ esetében nem vette figyelembe az általa vállalt oktatást. A "mûszaki teljesítés tartalma" részszempontnál ajánlatkérõ jogsértõen vette figyelembe a rövid teljesítési határidõt, ugyanis a határidõ külön részszempont volt, és ugyanazon tartalmi elemet nem szabad többször értékelni. Ugyanezen részszempontnál az ajánlatkérõ figyelmen kívül hagyta a kérelmezõnek több vállalását is, így a lakosság tájékoztatását, a tisztítóaknák anyagminõségét, a sérült fák pótlását, továbbá azt, hogy a kivitelezés elõtt fényképes, videofilmes állapotfelvételt, heti koordinációs értekezletet, a közmûfeltárást, a keresztezett közmûhely rögzítését elvégzi, és a mezõgazdaságilag mûvelt területen történõ vezetékfektetés ütemezése során a termeléskiesésbõl eredõ bevételkiesés csökkentésére törekszik. Álláspontja szerint az általa jogszerûnek vélt pontozással az õ ajánlata érhette volna el a legmagasabb összes pontszámot, azaz nyertes lett volna.<br>
Az ajánlatkérõ állítását tételesen cáfolta arra vonatkozóan, hogy a számlázási rend bírálati alszempont vonatkozásában, a pontszámok meghatározásánál az érvénytelen ajánlatok figyelembevétele miatt nem került kiosztásra a minimumpontszám. A számlázási rend részszempontnál bizonyítottan, a környezetvédelmi megajánlásoknál, a mûszaki tartalomnál és a helyi munkaerõ vállalásnál feltételezhetõen az értékelést a legjobb ajánlathoz való arányosítással végezték az ajánlati felhívásnak megfelelõen, de a többi résszempontnál ettõl eltérõen az egyenes arányosítás módszerével történt az értékelés.<br>
Az ajánlatkérõ az eredményhirdetéskor sem tartotta be a törvényi követelményeket, mert nem indokolta meg az egyes ajánlattevõk számára adott pontszámokat, ezt csak késõbb, az írásbeli összegzésben teljesítette.<br>
A II. r. kérelmezõ 2003. január 10-én terjesztette elõ (hiánypótlással kiegészített) jogorvoslati kérelmét, melyben kérte, hogy a Döntõbizottság állapítsa meg a jogsértést, semmisítse meg ajánlatkérõ eljárást lezáró döntését, marasztalja a jogsértõt a költségekben, alkalmazzon ideiglenes intézkedést és tartson tárgyalást.<br>
Kérelme indokaként elõadta, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését azzal, hogy a "számlázási rend" vonatkozásában kérelmezõ kedvezõbb ajánlatára (két számlázás) kevesebb (4) pontot adott a nyertes kedvezõtlenebb (három db számla) ajánlatára adott pontszámnál (5). Az így keletkezett pontszámkülönbség okozta, hogy a kérelmezõ egyébként összességében kedvezõbb ajánlata kevesebb összes pontszámot ért el, mint a nyertes ajánlata. Ha a jogsértés nem történik meg, akkor a kérelmezõ lett volna a nyertes.<br>
Az ajánlatkérõ észrevételt tett az I. r. kérelmezõ mindkét jogorvoslati kérelmére az alábbiak szerint.<br>
Az elsõ jogorvoslati kérelem vonatkozásában elõadta, hogy álláspontja szerint a jogorvoslati kérelemnek a felhívással és dokumentációval kapcsolatos részei elkésettek, ugyanis a kifogásolt elõírásokról a kérelmezõ az ajánlati dokumentáció átvételekor, 2002. november 5-én értesült. Az elbírálási szempont értékelése minden részszempont vonatkozásában mennyiségileg és minõségileg értékelhetõ vállalások alapján történt, aki több és nagyobb fajsúlyú megajánlást tett, az magasabb pontszámot kapott. Az alszempontok súlyszámaival kapcsolatosan feltételezi, hogy a kérelmezõ tévesen értelmezte a dokumentációban elõírtakat. Az alszempontoknál zárójelben meghatározott értékek ugyanis a maximálisan adható 10 pont felbontására vonatkoznak, a súlyszám pedig a részszempontnál megjelölttel azonos. A kérelmezõ tévedésben van, amikor a hiánypótlás körében hivatkozik jogsértésre, hiánypótlás ugyanis nem történt, azt kizárta a felhívásban. Az ajánlat "pontosításáról" volt szó a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján több ajánlattevõ felé. Elismerte, hogy errõl a többi ajánlattevõt nem értesítette, a tájékoztatást az eredményhirdetéskor pótolta.<br>
A második jogorvoslati kérelem vonatkozásában elõadta, hogy az ajánlatkérõ minden olyan ajánlattevõtõl magyarázatot kért, aki árajánlatát az állami támogatás összegétõl 10% vagy több mint 10%-os eltéréssel tette meg. Ilyen felszólítást küldött 2002. december 17-én a Contur Bau Rt.-nek, a Betonút Rt.-nek, a Délviép Kft.-nek és a késõbbi nyertes Általános Mélyépítõ Kft.-nek. Õk az indokolást megküldték az ajánlatkérõnek, aki a magyarázatot minden esetben elfogadta. A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint csak a többi ajánlattevõ értesítése szükséges, a válaszok megküldése nem elõírás, így a kérelmezõ megalapozatlanul kifogásolja a tájékoztatás hiányát, a fenti ajánlattevõk ajánlata nem volt érvénytelen. A Strabag Kft. nem adott többváltozatú ajánlatot vagy opciós ajánlatot. Ajánlatában a kért felületi zárás helyett kedvezõbb minõségû 4 + 1 cm vastagságú aszfaltszõnyeget ajánlott meg. Ez csak minõségi változást jelent, ami nem teszi az ajánlatot érvénytelenné, sõt a "mûszaki teljesítés tartalma" értékelési szempontnál kedvezõbb értékelést eredményezett. A Strabag Kft. ajánlatát az sem tette érvénytelenné, hogy az 5% tartalékkeret kezelését oly módon pontosította, hogy attól eltekint, amennyiben a tervezõ felé a közmûtulajdonosok adatszolgáltatása megalapozott volt. Az 5% tartalékkeret arra szolgál, hogy az elõre nem látható munkák fedezetét képezze tételes elszámolással, beállítása kötelezõ volt minden ajánlattevõ részérõl. Az árak összehasonlítása ezzel a tartalékkerettel együtt történt. Ugyanakkor kedvezõ az ajánlatkérõ számára, ha errõl valaki lemond, hiszen a végleges ellenszolgáltatás kevesebb lesz. A Strabag Kft. nem adott tehát változó ajánlati árat, érvényes volt az ajánlata ebben a tekintetben is.<br>
Az ajánlatkérõ elismerte, hogy több részszempontnál (ezek a következõk: számlázási rend, környezetvédelmi megajánlások szintje, mûszaki teljesítés tartalma, helyi munkaerõ alkalmazása) a kiosztott pontszámok nem érik el a megadott módszerbõl következõ maximális vagy minimális pontszámokat, ami értékelési hibából következik. Az érvénytelen ajánlatokat tévedésbõl nem mellõzték a pontozásos értékelésben, a jelzett részszempontoknál ezek valamelyike kapott 10 vagy 1 pontot. Tehát az értékelési módszer ugyanaz volt, ebben nem történt jogsértés. Ha erre vonatkozóan a Döntõbizottság olyan értelmû döntést hoz, hogy a korrekció elvégzése szükséges, azt készek teljesíteni.<br>
A kérelmezõ által kívánatosnak tekintett pontozás nem fogadható el, mert a pontszámítás módszere kötött, a ponthatárok kiosztásán alapul, míg a kérelmezõ más módszerrel számítja az általa helyesnek tartott pontszámokat. Az eredményhirdetéskor átadták a résztvevõk számára az értékelést tartalmazó táblázatot, de a pontszámok indokolását csak másnap küldték meg az ajánlattevõknek a Somogyi Kft. részére faxon, a többieknek postán.<br>
A II. r. kérelmezõ jogorvoslati kérelmére tett észrevételében az ajánlatkérõ, melyben elõadta, hogy az értékelési pontszámok részletes indokolásában található összehasonlító grafikon tartalmazza a számlázási rend értékelését, melyben a számlák darabszámát, a valós kifizetési határidõt, a számlák benyújtásának idõpontját, valamint a számlák teljes bekerülési összegére vonatkozó arányuk került figyelembevételre. Az ajánlatkérõ fenntartotta álláspontját, hogy a számlázási rendbõl adódó tényleges kifizetéseket, az áfa visszatérülést, a céltámogatás igénybevételét számításba véve az ÁMK Kft. ajánlata e tekintetben is kedvezõbb volt a II. r. kérelmezõénél.<br>
Az egyéb érdekeltek közül észrevételt tett az ÁMK Kft. az alábbiak szerint:<br>
Azt nem tudta megítélni, hogy az ajánlatkérõ által meghatározott szempontok és értékelési módszer jogszerû-e, azonban hasonló eljárások tapasztalatai szerint ezek általánosan alkalmazhatók az ajánlatok elbírálására.<br>
Az ajánlati felhívásban, illetve dokumentációban az ajánlatkérõ meghatározta a kötbér maximális értékét, amely 15%. Álláspontja szerint érvénytelenné kellett volna nyilvánítania az ajánlatkérõnek azokat az ajánlatokat, amelyekben ennél magasabb kötbérmaximumot vállaltak, láthatóan erre nem került sor.<br>
Saját ajánlatában az ajánlatkérõ által megjelölt beruházási költségtõl 10,8%-kal tért el. Az ajánlatkérõ ezzel kapcsolatban magyarázatot kért tõle, amelyet megadott. Az eljárás nem sértette a Kbt. rendelkezéseit, az I. r. kérelmezõ téves információk alapján minõsíti az eljárást.<br>
A Döntõbizottság a D. 784/2002. számú eljáráshoz egyesítette a D.7/2003. és D.12/2003. számú eljárásokat, valamint ideiglenes intézkedésként a D.784/6/2002, számú határozatával a szerzõdéskötést megtiltotta.<br>
A Döntõbizottság a gazdasági és közbeszerzési eljárásban keletkezett iratok, a felek írásbeli és a tárgyaláson tett nyilatkozatai alapján megállapította, hogy az I. r. kérelmezõ jogorvoslati kérelme részben alapos, míg a II. r. kérelmezõ kérelme teljes egészében az.<br>
A Döntõbizottságnak mindenekelõtt abban kellett döntenie, hogy az I. r. kérelmezõ az ajánlati felhívásra, illetve a dokumentációra vonatkozó kérelme elkésett-e, figyelembe véve, hogy az I. r. kérelmezõ a dokumentációt 2002. november 5-én átvette. A Döntõbizottság a jogsértõ eseményrõl történõ tudomásra jutás idõpontjának meghatározásánál figyelembe vette, hogy az ajánlati felhívás és a dokumentáció jogellenes tartalma - az értékelésre kihatóan - ténylegesen akkor juthatott a kérelmezõ tudomására, amikor az eredményhirdetéskor, illetve még késõbb az összegzés átvételekor megismerhette, hogy az ajánlatkérõ a részszempontok alapján magukból az ajánlatokból nyert megajánlások alapján végezte el az értékelést. Tehát a jogsértés tudomásra jutásának idõpontját ebben az esetben annak az értékelésre kiható következményének megismerésével egyidejûleg kell meghatározni.<br>
Az ajánlatkérõ az ajánlattételi szakaszban feltett és a környezetvédelmi megajánlások szintjére vonatkozó az I. r. kérelmezõ kérdésére adott válaszával tulajdonképpen megtévesztõen járt el, mivel a késõbbi értékelés folyamán egészen más, ajánlati megajánlások szerinti értékelést végzett. Tehát az I. r. kérelmezõ az értékelés szakaszáig nem tudhatta, hogy az ajánlati felhívás, illetve dokumentáció tartalma az értékelés során miképpen kerül figyelembevételre. Az ajánlatkérõ által az alszempontok értékelésénél alkalmazott jogsértõ módszer a súlyszámok, illetve a pontszámok meghatározásánál ugyancsak az értékelésnél jelentkezõ jogsértõ eljárásról való tudomásszerzés idõpontjában vált ismertté az I. r. kérelmezõ számára. Tehát a Döntõbizottság az I. r. kérelmezõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontjától függetlenül a Kbt. 79. § (7) bekezdés elsõ fordulata alapján az I. r. kérelmezõ elsõ jogorvoslati kérelmét a jogvesztõ határidõn belül elõterjesztettnek fogadta el.<br>
A Döntõbizottságnak ezt követõen az I. r. kérelmezõ jogorvoslati kérelmei megalapozottságának tárgyában elõször is döntenie kellett az ajánlati felhívás - ezen belül az elbírálás szempontjainak - jogszerûségét illetõen.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése szerint a 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
A Döntõbizottság megállapította, hogy az ajánlatkérõ a "környezetvédelmi megajánlások szintje" részszempontot, valamint ezen belül a "kivitelezés folyamán" és az "elkészült szennyvízcsatorna hálózatra" alszempontok meghatározása során nem tartotta be a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja szerinti jogszabályi követelményeket, ugyanis ezek nem gazdaságilag mérhetõ mennyiségi, illetve minõségi tényezõkön alapulnak, figyelembe véve az ajánlati dokumentáció II. 3. pontját is. Az ajánlatkérõ a dokumentáció e pontjában meghatározott szempontok (a települési környezet kisebb mértékû terhelését meghatározó, a környezet károsodását kisebb mértékben korlátozó, környezetbarát eljárások, az épített és természeti környezet minél nagyobb mértékû rehabilitációjának követelménye) egyikét sem pontosította. Az elvárásait tükrözõ e szempontjaival kapcsolatban mennyiségi és minõségi tényezõket nem adott meg.<br>
A Döntõbizottság tehát a "környezetvédelmi megajánlások szintje" részszempont vonatkozásában nem találta elégségesnek a dokumentáció 3. pontjában foglalt és a környezetvédelmi megajánlások szintjére vonatkozó ajánlatkérõi elõírásokat, mivel azok nem gazdaságilag értékelhetõ elõírásokat tartalmaznak. A környezetbarát technológia, eljárás vagy a környezet rehabilitációja körében az ajánlatkérõnek pontosan meg kellett volna jelölnie, hogy mely technológia, eljárás képezi az értékelés tárgyát, ennek hiányában az ajánlatkérõ csak az ajánlatokból önkényesen meghatározott tartalmi elemeket értékelt. A részszempont meghatározásakor pedig a gazdaságilag értékelhetõség követelményére is tekintettel kellett volna lennie.<br>
A fenti rész, illetve alszempontok körében elvégzett értékelés is jogsértõnek bizonyult az alábbiak szerint:<br>
Az ajánlatkérõ az I. r. kérelmezõ e tárgyban feltett kérdésére azt válaszolta, hogy az ajánlati megajánlások alapján fog rangsort állítani erre a részszempontra, mely a Döntõbizottság álláspontja szerint, mint utólagos követelmény a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésében foglalt ajánlati kötöttség szabályába ütközik. Az ajánlatkérõ az értékelés során ebbõl következõen szintén jogsértõen járt el, mivel nem az adott részszempontok szerint vizsgálta az ajánlatok tartalmi elemeit, hanem az elsõ alszempontnál 60, a második részszempontnál 29, az ajánlatokból kigyûjtött ajánlati megajánlások alapján végezte el az értékelést, 1-4-ig, illetve 1-6-ig terjedõ pontszámokkal.<br>
A "környezetvédelmi megajánlások" a kivitelezés folyamán alszempont vonatkozásában és a "mûszaki teljesítés tartalma" részszempontnál megállapítható volt, hogy az ajánlatkérõ az alkalmasság körébe esõ elemeket is értékelt (így ISO 9002 és ISO 14001 minõségtanúsítási rendszer, környezetvédelmi vezetõ szakember alkalmazása, gépek napi karbantartása, illetve külön szervezet által, zárt rendszerben, helyszíni geológus szakértõ alkalmazása ,környezetirányítási rendszerprogramokkal való rendelkezés, Munkahelyi Egészségvédelmi és Biztonsági Irányítási Rendszer [(SCC MERIR) alkalmazása.] Az ajánlatkérõ lebonyolítójának nyilatkozata szerint mindegyik megajánlásra egyéni mérlegelés alapján határozta meg a pontszámokat, az egyes megajánlások tartalmi jelentõségét nem adta meg elõre.<br>
A fentiek alapján a Döntõbizottság megállapította, hogy az elbírálás részszempontjai nem feleltek meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a), c) és d) pontjai követelményeinek, mivel azok részben (környezetvédelmi megajánlások szintje, mûszaki teljesítés tartalma) nem értékelhetõ minõségi, illetve mennyiségi tényezõkön alapultak, továbbá az alszempontok körében értékelt megajánlások mûszaki alkalmassági elemek voltak, részben pedig többszöri értékelés tárgyát képezték, így a gépek szervizelése, karbantartása megajánlás mind a környezetvédelmi megajánlások szintje mindkét alszempontjánál, mind pedig a mûszaki tartalom részszempontnál.<br>
A Döntõbizottság megállapította, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontját nem azzal sértette meg, hogy az egyes alszempontokhoz rendelt súlyszámok összege nem egyezett meg a részszempont súlyszámával. A jogsértés az értékelés fázisában következett be. A Kbt. fenti szabálya ugyanis nem írja elõ az alszempontok súlyszámának a részszempont súlyszámához való viszonyát. E vonatkozásában az I. r. kérelmezõ kérelme alaptalan. A Döntõbizottságnak azonban vizsgálnia kellett azt is, hogy az ajánlatkérõ által alkalmazott és a fenti elven alapuló értékelés megfelel-e a Kbt. 55. § (6) bekezdésének vagy sem, mely szabály viszont kötelezõen érvényesül az alszempontok vonatkozásában is.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
Ajánlatkérõ nyilatkozata és az értékelés dokumentumai egyértelmûvé tették, hogy az alszempontokhoz rendelt számok valójában nem súlyszámok voltak, hanem az alszempontnál adható maximális pontértékek. A súlyszámokat az alszempontra vonatkoztatva is a részszempontnál tüntette fel az ajánlatkérõ.<br>
A Döntõbizottság megállapította, hogy az ajánlatkérõ által alkalmazott módszer nem felel meg a Kbt. fenti szabályának, mivel, ha bármely ajánlattevõ az adott részszemponton belüli valamennyi alszempontra nem kapja meg a maximális pontot - márpedig ennek nagy a valószínûsége -, akkor kizárt, hogy az adott részszempontra a maximális pontszám megadásának követelménye teljesüljön. Ez be is következett a "banki garanciavállalás" részszempont vonatkozásában: Megállapítható, hogy a 4 alszempont pontjainak összege kiadja a maximális 10 pontot, azonban az I. r. kérelmezõ, mint e részszempont szerinti legjobb ajánlattevõ sem érte el mindegyik alszempontra a maximális pontszámot, tehát a Kbt. 55. § (6) bekezdésnek megfelelõ maximális, 10 pont helyett összesen csak 8,3 pontot kapott. Tehát az ajánlatkérõ által az értékelés során alkalmazott módszer, nem teszi lehetõvé a Kbt. 55. § (6) bekezdése szerinti értékelést, tehát ez okból jogsértõ.<br>
A Döntõbizottság megállapította, hogy az I. r. kérelmezõnek az ajánlatkérõ értékelésével kapcsolatos további kifogásai is megalapozottak, így a részszempontoknál alkalmazott különbözõ módszerrel, az alszempontoknál alkalmazott pontszám-, illetve súlyszámszámítással, valamint a helyi munkaerõ alkalmazása részszemponttal kapcsolatosan. Ezeket az ajánlatkérõ elismerte, hivatkozva arra, hogy - hibásan - érvénytelen ajánlatokat is bevont az értékelésbe. Az egyes részszempontoknál alkalmazott különbözõ értékelési módszer az alszempontok vonatkozásában alkalmazott értékelés, valamint az a tény, hogy a helyi munkaerõ alkalmazása részszempontnál az ajánlatkérõ nem osztotta ki a maximális 10 pontot, a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésébe ütközik.<br>
A Döntõbizottság megállapította, hogy a kérelemnek azok a részei is megalapozottak, amelyek az ajánlattevõ tájékoztatási kötelezettségével kapcsolatosak.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
Az ajánlatkérõ maga is elismerte, hogy a nyilatkozatkérésekrõl elmulasztotta tájékoztatni a többi ajánlattevõt, ezt csak az eredményhirdetéskor próbálta pótolni.<br>
Mivel a fenti szabály egyértelmûen elõírja a felvilágosítás körében (és nem csak a hiánypótlás) vonatkozásában a többi ajánlattevõ egyidejû értesítését, ezért a jogsértés e vonatkozásban is fennáll az ajánlatkérõ közbeszerzési eljárásával kapcsolatosan.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Döntõbizottság megállapította, hogy az I. kérelmezõnek az a kérelme is alapos, mely szerint az ajánlatkérõ lebonyolítója nem adta meg az összegzésben szereplõ adatokat teljeskörûen az eredményhirdetéskor, így az értékelési táblázat ugyan átadásra került, azonban a szöveges értékelés, a mûszaki teljesítés tartalma, a környezetvédelmi megajánlások szintje és a számlarenddel kapcsolatos mellékletek adatai nem, csak az összegzés elküldésekor.<br>
A Döntõbizottság az I. r. kérelmezõ kérelmét, mely az eljárás nyertese és a második helyezettje ajánlatának érvénytelenségére vonatkozott, nem találta megalapozottnak.<br>
A Döntõbizottság az I. r. kérelmezõ második kérelme vonatkozásában vizsgálta, hogy a nyertes Általános Mélyépítõ Kft. a dokumentáció által elõírt és kirívóan alacsony ellenszolgáltatás vonatkozásában indoklási kötelezettségének eleget tett-e vagy sem. A Döntõbizottság megállapította, hogy az ajánlatkérõ képviseletében eljáró Konzulens 9000 Kft. többek között az ÁMK Kft. részérõl is 2002. december 17-én indokolást kért e vonatkozásban, mely megkeresésre ugyanekkor a nyertes ajánlattevõ részletes indoklást adott. Mivel az ajánlatkérõ a magyarázatot elfogadta, ezért, az ajánlatot az érdemi értékelésbõl nem lehetett kizárni, így az I. r. kérelmezõ e kérelmi eleme alaptalan.<br>
A Döntõbizottság az I. r. kérelmezõ a Strabag Kft. által vállalt egyrétegû aszfaltszõnyeg vonatkozásában elõterjesztett és érvénytelenség megállapítására irányuló kérelmével kapcsolatosan megállapította, hogy a dokumentáció nem egyértelmûen rendelkezett e körben. A dokumentáció 6.4 pontja ugyan tiltja a dokumentációban, illetve a mellékletét képezõ mûszaki leírásban kifejezetten kértektõl eltérõ alternatívát, opciót, de a dokumentáció II. Értékelési szempontok tartalma címû rész 1.2. pontja szerint a konkrét termékre vagy folyamatra utalás a termék vagy folyamat egyértelmû beazonosítását szolgálja csak. A dokumentáció fenti szabályainak összevetésébõl tehát érvénytelenségre okot adó körülmény nem állapítható meg. Annak többletvállalásként történt értékelése a "mûszaki teljesítés tartalma" részszempont vonatkozásában viszont jogsértõ, a már fent kifejtettek okán.<br>
A Döntõbizottság vizsgálta a Strabag Kft. árképzésével kapcsolatos jogorvoslati kérelmet is az érvényesség körében és megállapította, hogy az ajánlatkérõ nyilatkozata szerint valamint az eredményhirdetési jegyzõkönyv mellékletét képezõ értékelési pontszámok indoklása szerint is az 5%-os tartalékkeretet magában foglaló nettó ár képezte az értékelés alapját, ezért az I. r. kérelmezõ második jogorvoslati kérelme e körben megalapozatlan. (Az viszont a már kifejtettek szerint szintén jogsértõ és a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésébe ütközik, hogy az ajánlatkérõ a mûszaki teljesítés tartalma értékelésénél e megajánlását a Strabag Kft.-nek figyelembe vette.)<br>
Az I. r. kérelmezõ sérelmezte továbbá, hogy az ajánlatkérõ nem értékelte az egyes vállalásait (környezetvédelmi oktatás, lakosság folyamatos tájékoztatása, kapcsolattartás, tisztítóaknák vasbeton elemekbõl való építése S-54-es szulfátálló cementbõl, a megsérült fák pótlása, állapotfelvétel készítése, heti koordinációs értekezlet ,közmûfeltárás, mezõgazdasági területek kímélése). A Döntõbizottság álláspontja szerint az ajánlatkérõ által a fenti tartalmi elemek értékelésének elmaradása nem bír relevanciával, mivel a jogsértõ bírálati részszempontokra tekintettel az ajánlati felhívás megsemmisítésre került, tehát e bírálati részszempontok jogsértõ voltára tekintettel az értékelés minõsítése nem szükséges.<br>
A II. r. kérelmezõ kérelme vonatkozásában a Döntõbizottság megállapította, hogy az megalapozott. Az ajánlatkérõ és lebonyolítója elismerte, hogy a fizetési feltételek részszemponton belül a számlázási rend alszempontnál nem csak a dokumentáció 7. pontjában közölt fizetési feltételeket (fizetés módja és ütemezése, azzal, hogy leggyakrabban negyedévente, hó végi benyújtással, az igazolt teljesítés szerinti összegnek megfelelõen nyújtható be számla) vette figyelembe, hanem számos, az ajánlattevõk által elõre nem ismert körülményt is. Az ajánlatkérõ értékelésének indokolása szerinti 4 tényezõ (számlák darabszáma, valós kifizetési határidõ, számlák benyújtásának idõpontja, illetve a számlák teljes bekerülési összegére vonatkozó arányuk) került értékelésre, azonban az iratok tanúsága szerint még az ajánlatkérõ önkormányzat prognosztizált kamatterhe is annak gazdálkodási pozíciója tükrében, az áfa-visszatérülés idõpontja és a céltámogatás aránylagos számlára érkezési idõpontja. Mindezen tényezõk együttesen képezték a pontszámok meghatározásának alapját.<br>
Tekintettel arra, hogy az értékelési pontszámok a fentiek szerint az ajánlatkérõ által elõre nem meghatározott szempontjai alapján kerültek kiszámításra, ezért az ezzel kapcsolatos értékelés is szükségképpen a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdésére tekintettel a Kbt. 55. § (6) bekezdésébe ütközik.<br>
A Döntõbizottság a fenti indokok alapján <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés c), d), f) és h) pontja szerinti jogkövetkezményeket alkalmazta.<br>
A bírság összegének megállapításánál figyelembe vehetõ körülményeket a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdései tartalmazzák.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése alapján a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési körvényben meghatározott összeg.<br>
A hatályos költségvetési törvény alapján a bírság minimális összege 1 000 000 Ft, természetes személlyel szemben pedig 100 000 Ft.<br>
A Döntõbizottság a bírság mértéke megállapításánál figyelembe vette, hogy a jogsértés egy új közbeszerzési eljárásban reparálható, azt a körülményt, hogy a jogorvoslati kérelem csak részben volt alapos az I. r. kérelmezõ vonatkozásában, a közbeszerzés értékét, valamint ajánlatkérõ segítõ, együttmûködõ magatartását.<br>
A Döntõbizottság alkalmazta a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a bírság kiszabását a közbeszerzési eljárásnak döntéshozó felelõsnek megjelölt személlyel szemben, tekintettel arra, hogy az ajánlatkérõ a felelõsségi renddel kapcsolatos nyilatkozatával a városüzemeltetési igazgatót jelölte meg az ajánlati felhívás, illetve a dokumentáció vonatkozásában.<br>
A Döntõbizottság mellõzte a lebonyolítóval szemben a bírság kiszabását tekintettel arra, hogy az ajánlati felhívás jogsértõ tartalma képezte a többi, elsõsorban az értékelés vonatkozásában elkövetett jogsértés alapját.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 4.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>