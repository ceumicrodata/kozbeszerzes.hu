<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2171)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.28/7/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás az MH Alföldi Kiképzõ Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által az MH Alföldi Kiképzõ Központ (6080 Szabadszállás, Vak Bottyán tér 3., a továbbiakban: ajánlatkérõ) "a 2003. évben szükséges tejjel és tejtermékekkel történõ ellátás biztosítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Ajánlatkérõ 2003. január 13-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján tej és tejtermékek beszerzése tárgyában. A beszerzés várható értékét bruttó 24 000 000-25 000 000 Ft-ban jelölte meg. Az eljárásfajta választásának indoklásaként elõadta, hogy a sürgõsségnek a Kbt.-ben meghatározott három feltétele fennáll. A sürgõsséget rendkívülinek kell tekinteni, mert a központ személyi állományának élelmezési ellátását folyamatosan biztosítani kell, a folyamatos biztosítás miatt nem áll rendelkezésükre annyi idõ, mely bármely más közbeszerzési eljárás lefolytatását lehetõvé tenné. A rendkívüli sürgõsség elõre nem látható ok miatt következett be, mivel ajánlatkérõ a beszerzés tárgyában a 2002. III. negyedévben nyílt közbeszerzési eljárást indított, amely eljárás eredménytelenül zárult érvényes ajánlat hiányában.<br>
Ajánlatkérõnek a rendkívüli sürgõs helyzet bekövetkezése nem róható fel, a megelõzõ nyílt eljárás lefolytatása szabályszerûen történt.<br>
Ajánlatkérõ ajánlattételre a Nutricia Kereskedõház Rt.-t hívta fel, melynek indoka az volt, hogy a Nutricia Kereskedõház Rt. is nyújtott be ajánlatot a nyílt eljárás során, azonban ajánlatát formai okok miatt kellett érvénytelennek nyilvánítani. A Nutricia Kereskedõház Rt. 3 éven keresztül folyamatosan és jó minõségben, zavarmentesen szállította a termékeit az ajánlatkérõ részére, vele szemben semmilyen kifogás nem merült fel.<br>
Ajánlatkérõ ajánlati felhívást is készített, melyben a teljesítés határidejét 2003. február 6-tól 2003. december 31-ig terjedõ idõben jelölte meg. Az ajánlati felhívás szerint az ajánlattételi határidõ 2003. január 21-e, a tárgyalás lebonyolítására 2003. január 22-én került sor. Az ajánlati felhívás tartalmazta az ajánlattevõtõl a pénzügyi, gazdasági és mûszaki alkalmassága igazolására kért adatokat és tényeket, az ajánlattevõ szerzõdés teljesítésére alkalmatlanná minõsítésének szempontjait. Az ajánlatok elbírálásának szempontja a legalacsonyabb összegû ellenszolgáltatás. Az ajánlatkérõ az eredményhirdetés idõpontját 2003. január 28-ában, míg a szerzõdéskötés idõpontját 2003. február 6-ában jelölte meg. Az ajánlati felhívás melléklete volt az ajánlatkérõ által készített szállítási szerzõdés tervezete.<br>
A Döntõbizottság elnöke 2003. január 23-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre bocsátott iratokból a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontjában foglalt feltéttelek fennállása egyértelmûen nem állapítható meg, ennek alapján indítványozta az eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Indoklásként elõadta, hogy 2002. július hónapban kezdte meg a személyi állomány 2003. évi élelmiszerrel történõ ellátása érdekében a közbeszerzési eljárások lefolytatását. A közbeszerzési eljárás lefolytatásának feltétele volt, hogy az ajánlatkérõ számára a felettes szerv a következõ évre vonatkozó finanszírozási tervet jóváhagyja, majd a jóváhagyástól függõen az eljárás megindítására az engedélyt kiadja. Az ajánlatkérõ a finanszírozási tervet 2002. július 17-én terjesztette fel jóváhagyásra, és az eljárás lefolytatására az engedélyt 2002. október 11-én kapta meg. Ezt követõen került sor a nyílt közbeszerzési eljárás hirdetményének közzétételére, amely a Közbeszerzési Értesítõ 2002. november 6-án megjelent számában került közzétételre. A nyílt eljárásban az ajánlatok bontási idõpontja 2002. december 17-e volt, az eredményhirdetésre pedig 2003. január 13-án került sor. Ezzel egyidejûleg ajánlatkérõ azonnal intézkedett a hirdetmény közzététele nélküli tárgyalásos közbeszerzési eljárás lefolytatásáról. Abban az esetben, ha az ajánlatkérõ újabb nyílt eljárást folytatott volna le, úgy legkorábban csak 2003. április-május hónapokban kerülhetett volna sor szerzõdéskötésre. A katonák ellátása érdekében ezen idõszakig szabadkézi eljárás keretében kellett volna szerzõdést kötni, ami ellentétes a Kbt. rendelkezésével, mivel az azonos évben megvalósuló beszerzéseket nem lehet megbontani.<br>
Ajánlatkérõ képviselõje a tárgyaláson tett nyilatkozatában hangsúlyozta, hogy ugyan önálló jogi személynek minõsül, azonban a közbeszerzési eljárás lefolytatására önálló jogosultsága nincs, a döntésre jogosult e tárgyban a HM Haditechnikai Fejlesztési és Beszerzési Fõosztálya. Ajánlatkérõ elõadta továbbá, hogy az ajánlattevõvel a tárgyalást lefolytatta és bruttó 18 000 000 Ft szerzõdéses árban állapodtak meg. A szerzõdéskötésre a jogorvoslati eljárás kezdeményezésére tekintettel még nem került sor.<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak, a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság vizsgálta, hogy a jelen közbeszerzési eljárásban ezen feltételek fennállása megvalósul-e.<br>
Tényként állapítható meg, hogy ajánlatkérõ számára a rendkívüli sürgõs helyzet fennáll, hiszen a személyi állomány élelmezését folyamatosan biztosítania kell a 2003. január 1-jét követõ idõszakban is, és más eljárásfajta választása esetén szerzõdéskötésre legkorábban is csak 2003. április-május hónapokban kerülhetett volna sor.<br>
A Döntõbizottság vizsgálta, hogy e kérdéskörben ajánlatkérõt terheli-e mulasztás.<br>
A Döntõbizottság tényként állapította meg, hogy a Magyar Honvédségnél a közbeszerzési törvény végrehajtására az 53/2001. (HK 14.) számú utasítás van érvényben. Ezen utasítás alapján a közbeszerzési eljárás lefolytatására kötelezettnek az eljárás megkezdése elõtt a következõ évre vonatkozó finanszírozási tervet elõzetesen jóvá kell hagyatni minden év szeptember 15-éig, majd a jóváhagyást követõen értékhatártól függõen engedélyt kell kérni az eljárás megindítására. Ajánlatkérõ ennek figyelembevételével 2002. július 17-én terjesztette fel jóváhagyásra a finanszírozási tervet, és az eljárás lefolytatására az engedélyt 2002. október 11-én kapta meg. Ezt követõen a nyílt közbeszerzési eljárás megindításáról haladéktalanul intézkedett, így a Közbeszerzési Értesítõ 2002. november 6-án megjelent számában a hirdetménye közzétételre is került. Az ajánlatok bontására 2002. december 17-én került sor. Ajánlatkérõ az ajánlatok tartalmi vizsgálata alapján a javaslatát elkészítette a felettes szervének. A felettes szerv a Haditechnikai Fejlesztési és Beszerzési Fõosztály 2003. január 8-án kelt levelében hozta meg a döntését, mely szerint a tej és tejtermékek vonatkozásában az eljárás a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés b) pontja alapján érvénytelen és ezen levélben egyidejûleg engedélyezte ajánlatkérõ számára a Kbt. 70. § (1) bekezdés c) pontja alapján történõ eljárás lefolytatását. Ajánlatkérõ ezen döntés alapján haladéktalanul 2003. január 13-án intézkedett a hirdetmény közzététele nélküli tárgyalásos közbeszerzési eljárás megindításáról.<br>
A Döntõbizottság megállapította, hogy ajánlatkérõt mulasztás nem terheli.<br>
A rendelkezésre álló iratokból az is megállapítható, hogy a beszerzés értéke az egész éves idõtartamot tekintve sem haladja meg azt az értékhatárt, amely alapján ajánlatkérõ közbeszerzési eljárás lefolytatására kötelezett. Figyelemmel erre a tényre is a Döntõbizottság az ajánlatkérõ eljárását nem minõsítette jogsértõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 24.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>