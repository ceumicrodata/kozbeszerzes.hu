<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2113)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.36/14/2003.<br>
<br>
Tárgy: a Contur-Bau Rt., a STRABAG Rt. és a NEPTUN-BAU Rt. jogorvoslati kérelme Jósvafõ Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Contur-Bau Rt. (1149 Budapest, Mogyoródi út 32., képviseli: dr. Sz. Szabó Sándor ügyvéd, 1065 Budapest, Bajcsy-Zsilinszky út 55. III/1., a továbbiakban: I. r. kérelmezõ), a STRABAG Rt. (1135 Budapest, Szegedi út 35-37., képviseli: dr. Kecskés Gabriella ügyvéd, 1113 Budapest, Daróczi út 30., a továbbiakban II. r. kérelmezõ) és a NEPTUN-BAU Rt. (3780 Edelény, József A. u. 3., a továbbiakban: III. r. kérelmezõ) jogorvoslati kérelmeit, melyet a Jósvafõ Község Önkormányzata (3758 Jósvafõ, Petõfi u. 33., mint Szögliget, Szin, Szinpetri és Perkupa települések nevében eljáró gesztor, képviseli: dr. Ruppert Ildikó ügyvéd, 7100 Szekszárd, Keselyûsori út 22., a továbbiakban: ajánlatkérõ), "Jósvafõ, Szögliget, Szin, Szinpetri, Perkupa községek szennyvízcsatorna-hálózatának és szennyvíztisztító telepének építése" tárgyú közbeszerzési eljárása ellen nyújtottak be, a Döntõbizottság hatáskörének hiányában elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Jósvafõ Község Önkormányzata mint Szögliget, Szin, Szinpetri és Perkupa községek képviseletében is eljáró gesztor ajánlatkérõ 2002. augusztus 14-én, a Közbeszerzési Értesítõ 33. számában részvételi felhívást tett közzé a rendelkezõ részben megjelölt beszerzés tárgyában 6745/2002. sz. alatt.<br>
Elvégzendõ feladatként kiviteli tervek készítését, csatornahálózat, átemelõk, nyomócsövek, a szennyvíztisztító telep, valamint a szükséges út- és közterület-helyreállítások elvégzését jelölte meg. Teljesítési határidõként 2004. szeptember 30-át határozta meg azzal, hogy korábbi teljesítést is elfogad.<br>
Az elõminõsítési eljárásban 2002. szeptember 10-ig 17 cég adta be a részvételi jelentkezését. Ajánlatkérõ valamennyi jelentkezõt a szerzõdés teljesítésére alkalmasnak minõsítette, és felhívta õket a 2002. szeptember 27-én kelt és október 2-án postára adott levelében ajánlattételre.<br>
A felhívás 8. pontjában ajánlatkérõ megjelölte, hogy az összességében legelõnyösebb ajánlat szempontjából fogja az ajánlatokat elbírálni, melyhez meghatározta a bírálati részszempontokat, azok súlyszámát és az értékelés módszerét is.<br>
Ajánlatkérõ ajánlati dokumentációt is készített, melyben meghatározta a részletes ajánlattételi feltételeket, a minimálisan elvárt és a maximálisan megajánlható szerzõdéses feltételeket, valamint a mûszaki terveket.<br>
A 9.20. pont alatt ismertette részszempontonként az értékelés metodikáját. E szerint a kivitelezés idõtartama részszempont esetén a munkaterület átadásának 2002. december 6-i idõpontjától a vállalt befejezési határidõig számolt napok kerülnek arányosításra.<br>
Helyszíni konzultációra 2002. október 21-én került sor, ahol ajánlatkérõ további tájékoztatást adott ajánlattevõknek és a feltett kérdéseket megválaszolta. A tájékoztatás szerint a részletes pályázati kiírás két helyen módosul. Az 1. pont a bírálati szempontok pontosítását jelenti, míg a 2. pontban elõírta, hogy a nyertes ajánlattevõnek a kiviteli terveket az engedélyezési terveket készítõ tervezõnél kell megrendelni, mivel az mint szellemi termék szerzõi jogi védelem alatt áll. Megadta ennek díjtételét is, továbbá azt, hogy azt hogyan kell az ajánlatba beépíteni.<br>
A 13. kérdésre adott válasz tisztázza azt, hogy a szennyvíztisztító telep 6 hónapos próbaüzeme a mûszaki átadás-átvétel napjától kezdõdik.<br>
A 14. kérdésként vetõdött fel, hogy legkorábbi befejezési határidõt nem jelölt meg ajánlatkérõ, és ezáltal irreális vállalási határidõket is vállalhat a pályázó. A válasz szerint ajánlatkérõ ezt nem kívánta meghatározni, így minden pályázó az általa legjobbnak tartott határidõt jelölhette meg.<br>
A 17. kérdésre ajánlatkérõ azt válaszolta, hogy: "A részszámlázás feltétele a nyomás- és folyáspróbák, kamerás vizsgálatok megléte, valamint nyíltárkos geodéziai bemérés 1 munkaközi példánya."<br>
A 20. kérdésre adott válasz szerint a kiviteli terveket készítõ tervezõ a külterületi vezetékek terveit 2002. december 1-jén, míg a belterület és a tisztítótelep terveit 2003. március 1-jén tudja szállítani.<br>
A 2002. november 14-i ajánlattételi határidõig ajánlatot nyújtott be: az I., II. és III. r. kérelmezõ, a Purátor Kft., a KÖTIVIÉP 'B Kft., a Swietelsky Kft., a MAHID 2000 Rt., a KE-VÍZ 21 Rt., az INNOTERV Rt., a PENTA Kft., az FK-Raszter Rt. és a KEVIÉP Kft.<br>
Ajánlatok értékelését Bíráló Bizottság végezte el 2002. november 27-én. Ez a bizottság tett javaslatot a gesztor településdöntésre jogosult polgármesterének a nyertesre vonatkozóan, aki a javaslatot elfogadta.<br>
Az ajánlatkérõ a 2002. november 27-én megtartott eredményhirdetésen az INNOTERV Rt. ajánlatát hirdette ki nyertesnek 1153,18 ponttal.<br>
I. r. kérelmezõ 2002. december 3-án jogorvoslati kérelmet nyújtott be a Döntõbizottsághoz az ajánlatkérõ közbeszerzési eljárása ellen. Ebben kérte a jogsértés megállapítását, az ajánlatkérõ eljárást lezáró döntésének megsemmisítését, valamint ideiglenes intézkedéssel a még meg nem kötött szerzõdés megkötésének megtiltását. Kérelmét azzal indokolta, hogy álláspontja szerint az ajánlatkérõ eljárást lezáró döntése azért volt jogsértõ, mert az INNOTERV Rt. ajánlatát a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontja alapján érvénytelennek kellett volna nyilvánítani.<br>
A kérelmezõ indítványának megfelelõen tartott tárgyalást követõen az ügyben eljáró tanács a jogorvoslati kérelemnek a 2003. január 8-án kelt D.740/14/2003. határozatával helyt adva megállapította, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 52. § (1) bekezdését, valamint a Kbt. 59. § (1) bekezdés elsõ fordulatát és ezért az ajánlatkérõ eljárást lezáró döntését megsemmisítette, valamint az ajánlatkérõvel és az ST. RASZTER Kft.-vel (lebonyolítóval) szemben 1-1 millió forint, míg a lebonyolító ügyvezetõjével szemben 100 000 Ft bírságot szabott ki.<br>
A D.740/14/2002. sz. határozat indoklásában az is szerepel, hogy "Ajánlatkérõ a nyertes ajánlat érvénytelenségét nem állapította meg, azt az ajánlatok értékelésébe bevonta, ráadásul az eljárás nyerteseként ki is hirdette, ahelyett, hogy az eljárás további szakaszából kizárta volna, ezért megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésre tekintettel a Kbt. 52. § (1) bekezdését és a Kbt. 59. § (1) bekezdését."<br>
A nyertesnek kihirdetett ajánlat érvénytelenségének indokait a határozat részletesen taglalva összességében az alábbiakban állapította meg:<br>
- a mûszaki ütemezés nincs összhangban a kiviteli tervek szállítási határidejével, azaz a kivitelezési ütem megelõzi a kiviteli terv rendelkezésre állását,<br>
- a Közútkezelõ Kht. kezelésében lévõ utak területén nem végezhetõ csatornaépítés a téli idõszakban. Ezzel szemben a nyertes a tilalmazott idõszakban is végez ezeken az utakon munkát,<br>
- elõleg fizetésére nincs mód, ezzel szemben a nyertes az elsõ részszámláját 14 napi munkavégzést követõen nyújtja be, mûszaki ütemezése szerint viszont ennyi idõ alatt nincs annyi elkészült csatornaszakasz, amennyi a számla tartalma,<br>
- a végszámla összege nem teljesíti a felhívásban elõírt követelményt: "kevesebb mint 20%".<br>
A határozat kézhezvételét követõen ajánlatkérõ bizottsága 2003. január 20-án ismét értékelte az összes ajánlatot, mérlegelte a határozatban közölt megállapításokat. A bírálóbizottság ülésérõl felvett jegyzõkönyv azt is tartalmazza a formai követelmények vizsgálatának összegzéseként, hogy a bizottság megállapította azt, "hogy az INNOTERV Rt. ajánlata mindenben megfelel az ajánlati felhívás, illetve dokumentáció feltételeinek, így az ajánlatok tartalmi értékelésében az ajánlat részt vesz." A tartalmi követelmények vizsgálatának összegzéseként a bizottság egyhangú döntéssel a korábbival megegyezõ döntési javaslatot terjesztett a döntésre jogosult elé. Eszerint a bizottság ismételten az INNOTERV Rt. ajánlatának nyertesként való elfogadását javasolta.<br>
A döntésre jogosult, Garan Béla, Jósvafõ polgármestere 2003. január 23-án hozta meg a javaslattal megegyezõ döntését, majd e döntést még ugyanezen a napon nyilvánosan ki is hirdették.<br>
Ajánlatkérõnek minõsülõ öt település képviseletében Garan Béla, Jósvafõ polgármestere, valamint az ST. RASZTER Kft. és annak ügyvezetõje Safarcsik Tibor 2003. január 30-án külön-külön önálló, de tartalmában megegyezõ keresetet nyújtott be a Döntõbizottság útján a Fõvárosi Bírósághoz, kérve a határozat megváltoztatását. A kereset benyújtása mellett az ajánlatkérõk Szin község kivételével, valamint az ST. RASZTER Kft. és Safarcsik Tibor ügyvezetõ a Döntõbizottság által a D.740/14/2002. határozattal kiszabott bírságot a Közbeszerzések Tanácsa számlájára a határozat rendelkezõ részében írtaknak megfelelõen befizette.<br>
I. r. kérelmezõ 2003. január 27-én, II. r. kérelmezõ 2003. január 29-én, III. r. kérelmezõ pedig 2003. január 30-án jogorvoslati kérelmet nyújtott be a Döntõbizottsághoz.<br>
Mindhárom kérelmezõ kérte a jogsértés megállapítása mellett az ajánlatkérõ újabban kihirdetett döntésének megsemmisítését és ideiglenes intézkedés alkalmazását, valamint II. r. kérelmezõ kivételével tárgyalás tartását is.<br>
Kérelmüket mindhárman azzal indokolták, hogy a Döntõbizottság 740/14/2002. sz. határozatának kézhezvételét követõen ajánlatkérõ az eljárás nyertesének ismét az INNOTERV Rt.-t hirdette ki 2003. január 23-án. Álláspontjuk szerint ajánlatkérõ ezzel jogsértést valósított meg figyelemmel arra, hogy a fentebb hivatkozott határozatában a Döntõbizottság megállapította az INNOTERV Rt. ajánlatának érvénytelenségét, ezért a jogszerû eljárásban ajánlatkérõnek is érvénytelenné kellett volna azt nyilvánítania.<br>
II. r. kérelmezõ ezen túlmenõen hivatkozott arra is, hogy az ajánlatkérõ nem hajtotta végre a keresetindítástól függetlenül végrehajtandó közigazgatási határozatot, ezért a nyertesre vonatkozó döntés a Döntõbizottság korábbi határozatába ütközik.<br>
Kérelmezõk írásos kérelmüket a Döntõbizottság által tartott tárgyaláson változatlanul fenntartották.<br>
I. r. kérelmezõ a tárgyaláson azt is nyilatkozta, hogy a nyertesnek kihirdetett ajánlat érvénytelen volt azért is, mert az INNOTERV Rt. ajánlata a pénzügyi és mûszaki feltételek vonatkozásában nincs összhangban, ezért nem felel meg a dokumentáció vonatkozó elõírásának.<br>
II. r. kérelmezõ elõadta azt is, hogy a Döntõbizottságnak a jelen jogorvoslati eljárás keretében az elõzõ határozat kapcsán döntési jogosultsága nincs.<br>
A Döntõbizottság a 2003. január 30-án kelt D.36/4/2003. sz. határozatával ideiglenes intézkedés keretében a szerzõdés megkötését megtiltotta és egyben értesítette a feleket a három jogorvoslati kérelem egy eljárásban történõ elbírálásáról, azaz az ügyek egyesítésérõl.<br>
Ajánlatkérõ írásos észrevételt nem csatolt be, viszont a tárgyaláson érdemben úgy nyilatkozott, hogy kéri mindhárom jogorvoslati kérelem elutasítását.<br>
II. r. kérelmezõ kérelméhez kapcsolódva azt nyilatkozta, hogy álláspontja szerint a Döntõbizottságnak az elõzõ jogorvoslati eljárást a jelenlegi jogorvoslati eljárás keretében nem kell figyelembe vennie, mert az nincs kihatással a jelenlegi jogvitára.<br>
Elõadta azt is, hogy a D.740/14/2002. sz. határozatot keresettel támadták meg, melynek következtében bírósági eljárás van folyamatban.<br>
Álláspontja szerint a korábbi határozatban kiszabott bírságot befizették, ezzel a határozatot végrehajtották és azért az ajánlatokat újraértékelve jogszerûen hozták meg az újabb döntésüket figyelemmel arra is, hogy a Döntõbizottság határozatát keresettel bíróság elõtt megtámadták.<br>
Kérdésre úgy nyilatkozott, hogy az idõben kézhez vett ideiglenes intézkedésre tekintettel a nyertesnek kihirdetett ajánlattevõvel a szerzõdést nem kötötték meg.<br>
Az ügyben érdekelt felek közül az INNOTERV Rt. a tárgyaláson indítványozta mindhárom jogorvoslati kérelem elutasítását tekintettel arra, hogy álláspontja szerint az ajánlatkérõ eljárása jogszerû volt. Azt is nyilatkozta, hogy ajánlata a Kbt.-nek és a felhívásnak megfelelt, valamint, hogy a korábbi eljárásban a Döntõbizottság megsemmisítette az ajánlatkérõ eljárást lezáró döntését, de nem mondta ki az INNOTERV Rt. ajánlatának érvénytelenségét. Erre tekintettel a törvény szerint ajánlatkérõnek lehetõsége volt újabb döntést hoznia és ezzel az INNOTERV Rt. ajánlatát érvényesnek és nyertesnek kihirdetni. A pénzügyi ütemezésük a kiírásnak megfelelt és határozottan cáfolta, hogy elõlegre tartanak igényt, amikor a 2002. évi költségeket számolják el a pénzügyi ütemterv szerint. Kérdésre megerõsítette, hogy az ajánlatkérõvel a szerzõdést nem kötötték meg.<br>
A Döntõbizottság a rendelkezésére álló iratokból, nyilatkozatokból a hatáskörének hiányát állapította meg a jelen jogorvoslati eljárásban az alábbiak miatt:<br>
A Döntõbizottságnak a korábbi jogorvoslati eljárásra és az annak során hozott D.740/14/2002. sz. határozatra is tekintettel elsõdlegesen azt kellett megvizsgálnia, hogy a kérelmezõk által benyújtott jogorvoslati kérelmek elbírálására rendelkezik-e hatáskörrel.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) és (2) bekezdései úgy rendelkeznek, hogy:<br>
76. § (1) A közbeszerzésekkel kapcsolatos jogorvoslat körében a Bizottság hatáskörébe tartozik<br>
a) a közbeszerzési eljárás jogtalan mellõzése miatt indult eljárás lefolytatása;<br>
b) az 5. §-ban foglaltak, valamint a közbeszerzési eljárás alapelvei, illetõleg szabályai megsértésével kapcsolatos eljárás lefolytatása;<br>
c) az ajánlatkérõ döntésével szemben bármely érdekelt által benyújtott kérelem elbírálása.<br>
(2) A bíróság hatáskörébe tartozik a közbeszerzésekkel kapcsolatos - az (1) bekezdésben nem említett - egyéb jogvita elbírálása.<br>
A <a href="http://net.jogtar.hu/jr/gen/getdoc.cgi?docid=99500040.tv#93">Kbt. 89-93 </a>§-ai tartalmazzák a Döntõbizottság határozata elleni jogorvoslat szabályait.<br>
A 89. § (1) bekezdése szerint a Döntõbizottság határozata ellen nincs helye fellebbezésnek, de akinek jogát vagy jogos érdekét a Bizottságnak az ügy érdemében hozott határozata sérti, keresettel kérheti a bíróságtól annak felülvizsgálatát.<br>
A 90. § (2) bekezdése úgy rendelkezik, hogy a keresetlevél benyújtásának a határozat végrehajtására nincs halasztó hatálya.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerint ha a Döntõbizottság megsemmisíti az ajánlatkérõnek az eljárást lezáró döntését, akkor az ajánlatkérõ jogosult a döntést megalapozó tényezõket ismételten mérlegelni és a határozat végrehajthatóságának idõpontjától számított harminc (építési beruházás esetén hatvan) napon belül új döntést hozni.<br>
A Döntõbizottság álláspontja szerint ha az ajánlatkérõ eljárást lezáró döntését korábbi határozatában megsemmisítette, abban az esetben annak végrehajtására két megoldás lehetséges ajánlatkérõ részére:<br>
- az eljárást eredménytelenné nyilváníthatja a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdésének g) pontja alapján, vagy<br>
- alkalmazza a fentebb hivatkozott <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdését. Amennyiben ajánlatkérõ ez utóbbit választja, úgy a határozatnak megfelelõen azt végrehajtva hozhat új döntést. A Döntõbizottság álláspontja szerint csakis abban az esetben minõsül az ily módon hozott újabb döntés a közbeszerzési eljárást lezáró döntésnek, ha az a törvényi rendelkezéseknek megfelel.<br>
Ez tartalmában jelen ügyben azt jelenti, hogy figyelemmel arra, hogy a Döntõbizottság az INNOTERV Rt. ajánlatának érvénytelenségét megállapította, e körben újraértékelésre lehetõség nincs, csak a fennmaradó érvényes ajánlatok alapján végezheti el ajánlatkérõ a megadott elbírálási szempontok alapján az ismételt értékelést.<br>
A rendelkezésre álló adatokból megállapítható volt, hogy ajánlatkérõ a korábbi Döntõbizottsági határozatban foglaltakat nem hajtotta végre, azt figyelmen kívül hagyta, mivel az INNOTERV Rt. ajánlatát a Döntõbizottság határozatában foglaltakkal ellentétben továbbra is érvényesnek tekintette.<br>
A Döntõbizottság értelmezése szerint a Kbt. fentebb már hivatkozott 89. § (1) és 90. § (2) bekezdéseit is figyelembe véve a jogvita tárgyát képezõ közbeszerzési eljárásban kihirdetett újabb "döntés" nem értelmezhetõ másként, csak mint a korábbi - megsemmisített - döntés megismétlése. Ebbõl fakadóan megállapítható, hogy nem került sor a Kbt. 88. § (8) bekezdése szerinti döntés meghozatalára, tehát ajánlatkérõnek jelenleg nincs olyan döntése, ami a közbeszerzési eljárást lezáró, vizsgálható új döntésnek minõsülhetne.<br>
A <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésének fentebb idézett c) pontja alapján a Döntõbizottság hatáskörébe a közbeszerzési eljárásban hozott ajánlatkérõi döntéssel szemben benyújtott kérelem elbírálása tartozik. Miután az ismételten kihirdetett döntés nem a 88. § (8) bekezdés szerinti új döntés, hanem a korábbi - a D.740/2002. sz. ügyben jogsértõnek minõsített döntés ismételt kihirdetése, továbbá az azzal szemben kialakult jogvitát a D.740/14/2002. sz. határozattal a Döntõbizottság korábban már elbírálta, így erre a jelen jogorvoslati eljárásban ismételten már nem kerülhet sor. A Döntõbizottság közigazgatási határozatának felülvizsgálatára egyedül a bíróság rendelkezik hatáskörrel, ami egyébként már folyamatban is van figyelemmel a kereset benyújtására.<br>
Mivel a Döntõbizottság a fentiek szerint a hatáskörének a hiányát megállapította, a jelen jogorvoslati eljárásban a felek azon nyilatkozatait, melyek az INNOTERV Rt. ajánlatának érvényessége vagy érvénytelensége mellett érveltek, már nem kellett figyelembe vennie.<br>
A Döntõbizottság a fenti indokok alapján - a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(2) bekezdésében foglalt kógens rendelkezésre is - nem dönthetett másképp csak úgy, hogy a hatáskörének hiánya miatt alaptalan jogorvoslati kérelmeket a Kbt. 88. § (1) bekezdése alapján elutasítsa.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 24.<br>
<br>
Dr. Bíró László s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>