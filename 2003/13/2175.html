<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2175)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.81/5/2003.<br>
<br>
Tárgy: a Közbeszerzések Tanácsa Közbeszerzési Döntõbizottság elnökének hivatalból kezdeményezett jogorvoslati eljárása a Sportfólió Kht. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Sportfólió Sportlétesítményeket Kezelõ, Hasznosító és Fejlesztésszervezõ Kht. (1065 Budapest, Bajcsy-Zsilinszky út 57.) "SPORTFÓLIÓ Kht. vagyonkezelési jogában lévõ budapesti Puskás Ferenc stadion (volt Népstadion) helyén létesítendõ 50 000 férõhelyes, új stadionra vonatkozó koncepció (tanulmány)-tervek, illetve a tervek alapján készült makettek és modellek, illetve a hozzájuk kapcsolódó terveztetõ jogok" tárgyú közbeszerzési eljárása ellen hivatalból indított jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen jogorvoslatnak helye nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg.<br>
Ajánlatkérõ 2003. február 7-én tájékoztatta a Döntõbizottság elnökét, arról hogy hirdetmény közzététele nélküli tárgyalásos közbeszerzési eljárást indít a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontja alapján a rendelkezõ részben megjelölt beszerzés tárgyában.<br>
Az ajánlatkérõ a megküldött tájékoztatójához csatolta az ajánlati felhívást, melyben ajánlattételre a Stadion Invest Rt.-t hívta fel.<br>
Ajánlatkérõ az eljárásfajta választását azzal indokolta, hogy a Magyar Labdarúgó-szövetség pályázatot nyújtott be az Európai Labdarúgó Szövetséghez (UEFA) a 2008. évi labdarúgó Európa-bajnokság döntõjének megrendezésére.<br>
A pályázat nemzetközi bemutatásához, megismertetéséhez és benyújtásához szükségessé vált a pályázati helyszínként szereplõ nyolc stadion esetében koncepció (tanulmány)-tervek, illetve modellek és makettek készítése.<br>
Tekintettel arra, hogy a pályázatban EB-helyszínként szerepelt a SPORTFÓLIÓ Kht. vagyonkezelési jogában lévõ budapesti Puskás Ferenc stadion (volt Népstadion) is, ezért a stadion helyén létesítendõ 50 000 férõhelyes, új stadionra vonatkozóan is szükségessé vált tervek és modellek készítése.<br>
A Stadion Invest Rt. fedezte a pályázattal érintett nyolc stadionnal kapcsolatosan készítendõ tervek és modellek elkészítésének költségeit, így azok az Rt. tulajdonába kerültek.<br>
Az UEFA 2002. decemberi döntése értelmében nem Magyarország rendezi a 2008. évi labdarúgó Európa-bajnokság döntõjét, ezért szükségessé vált a tervek és modellek tulajdoni helyzetének akként történõ rendezése, hogy azok az adott stadion tulajdonosának, illetve vagyonkezelõjének a tulajdonába kerüljenek.<br>
A Döntõbizottság elnöke 2003. február 19-én kezdeményezett jogorvoslati eljárást ajánlatkérõ közbeszerzési eljárása ellen, mert álláspontja szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pontjában foglalt feltételek fennállása egyértelmûen nem állapítható meg. Indítványozta a közbeszerzési eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ 2003. február 21-én megküldte a közbeszerzési eljárással kapcsolatban a rendelkezésre álló összes iratot, és csatolta a Döntõbizottságnak a 2003. február 21-én kelt, az ajánlati felhívásának visszavonását tartalmazó nyilatkozatát. Az ajánlati felhívás visszavonásáról tájékoztatta az ajánlattételre felhívott Stadion Invest Rt.-t.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti, és errõl értesíti azokat, akik az eljárás megindításáról értesültek.<br>
Az ajánlati felhívás visszavonására tekintettel a hivatalbóli eljárás tárgyát képezõ közbeszerzési eljárás megszûnt.<br>
A fenti rendelkezésekre tekintettel a Döntõbizottság a rendelkezõ részben foglaltak szerint a Döntõbizottság elnöke által hivatalból megindított jogorvoslati eljárást megszüntette.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. február 24.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>