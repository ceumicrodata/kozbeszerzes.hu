<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2181)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.30/9/2003.<br>
<br>
Tárgy: a PBS Hungária Kft. jogorvoslati kérelme az MH Támogató Ezred közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a PBS Hungária Papír, Iroda és Írószer Kft. (9022 Gyõr, Batthyány tér 6., képviseli: dr. Simonka Csaba ügyvéd, 1054 Budapest, Hold u. 29. III/5., a továbbiakban: kérelmezõ) általa Magyar Honvédség Támogató Ezred (1101 Budapest, Zách u. 4., a továbbiakban: ajánlatkérõ) "MH Támogató Ezred és utaltságába tartozó szervek éves írószer- és egyéb irodaszer-szükséglete a dokumentációban megadott lista alapján" tárgyú közbeszerzési eljárása ellen benyújtott jogorvoslati kérelmet elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére álló iratok és a felek nyilatkozatai alapján az alábbiakat állapította meg.<br>
Ajánlatkérõ a Közbeszerzési Értesítõ 2002. november 27-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Az ajánlati felhívás 5. b) pontjában ajánlatkérõ meghatározta a dokumentáció megkérésének határidejét az alábbiak szerint:<br>
"a dokumentáció megvásárolható az ajánlati felhívás közzétételének napjától kezdõdõen naponta 9-13 óra között, a közzététel napját követõ 16. napig, ha ez a nap nem munkanap, akkor az ezt követõ elsõ munkanapon ugyanezen óráig."<br>
Ajánlatkérõ a felhívás 6. pontjában meghatározta az alábbiakat is:<br>
"Az ajánlattételi határidõ, mely azonos az ajánlatok felbontásának idõpontjával: az ajánlattételi felhívás közzétételének a napját követõ elsõ naptól számított 40. napot követõ elsõ munkanap 9 óráig."<br>
Az ajánlatkérõ az ajánlati felhívás 11. a) pontjának szövegében meghatározta az ajánlattevõk pénzügyi, gazdasági és mûszaki alkalmassága igazolására kért adatok, tények körében az alábbiakat:<br>
"- A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés a) pontja alapján a számlavezetõ pénzintézeti nyilatkozatok, amely(ek)nek tartalmazni kell az alábbiakat:<br>
- mióta vezeti bankszámláját,<br>
- fizetési kötelezettségének pontosan eleget tesz-e,<br>
- számláján a nyilatkozat kiadását megelõzõ egy évben egy hónapot meghaladó sorban állás volt-e,<br>
- az ajánlattevõ hitelképességének igazolását, hitelkapcsolat esetén,<br>
- számlaforgalmának nagyságrendjét."<br>
"- A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés c) pontjának megfelelõ, az elõzõ két év teljes forgalmáról és ugyanezen idõszakban a közbeszerzés tárgyának forgalmáról szóló nyilatkozat, …"<br>
Ajánlatkérõ az ajánlati felhívás 11. b) pontjában az alábbiakat is meghatározta:<br>
"Az ajánlattevõnek a szerzõdés teljesítésére alkalmatlanná minõsítésének szempontjai:<br>
- az ajánlattevõ a szerzõdés teljesítésére alkalmatlanná minõsíti az ajánlattevõt, ha:<br>
- az éves forgalom nagyságrendje nem éri el a nyolc számjegyet.<br>
Az ajánlati felhívás 15. a) pontjában ajánlatkérõ az alábbiakat határozta meg:<br>
"Az eredményhirdetés idõpontja: az ajánlatok bontását követõ 9. napon 9 óra, amennyiben ez a nap nem munkanap, az azt követõ elsõ munkanapon 9. óra."<br>
Ajánlatkérõ az ajánlati felhívás 16. egyéb információk részében az alábbiakat írta elõ:<br>
"- ajánlatkérõ nyilatkozzon arról, hogy valamennyi számlavezetõ bankja igazolását benyújtotta."<br>
"- az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés szerinti hiánypótlási lehetõséget kizárja."<br>
Az ajánlati dokumentációt kérelmezõ 2002. december 12-én vette át ajánlatkérõtõl.<br>
Az ajánlattételi határidõig 2003. január 7-ig ajánlatot nyújtott be a kérelmezõ, a Pátria Nyomda Rt., a Prode-Styl Rt., a Woss Kft., a Buda Piért Kft., a Rend 2000 Kft. és a Nyomell Kft.<br>
Ajánlatkérõ 2003. január 16-án tartotta az eredményhirdetést, melyen kihirdette, hogy az eljárás nyertese a Prode-Styl Rt. és a második legjobb ajánlatot a Buda Piért Kft. tette, míg a többi ajánlat - köztük a kérelmezõé is - a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A kérelmezõ ajánlata érvénytelenségét az összegzésben ajánlatkérõ az alábbiakkal indokolta:<br>
"a bankinformációk nem az ajánlati felhívás 11. a) pontjában meghatározott tartalommal lettek benyújtva (a számlán lévõ forgalom nagyságrendje nem szerepel az információk között), ezért nem felel meg a kiírás követelményeink."<br>
Kérelmezõ az eredményhirdetési eljáráson nem vett részt. Az ajánlatkérõ által részére megküldött eredményhirdetésrõl szóló iratot 2003. január 21-én vette kézhez.<br>
Kérelmezõ 2003. január 23-án nyújtott be a Döntõbizottsághoz jogorvoslati kérelmet, melyet a tárgyaláson pontosított. Jogorvoslati kérelmében kérte, hogy a Döntõbizottság semmisítse meg az ajánlatkérõ eljárást lezáró döntését, állapítsa meg a jogsértés megtörténtét, és ajánlatkérõt kötelezze a költségek viselésére, valamint ideiglenes intézkedésként a szerzõdéskötés megtiltását.<br>
Kérelme indokolásául elõadta, hogy az ajánlatkérõ által az ajánlati felhívás 11. a) pontjában meghatározott alkalmassági feltétel, mely a pénzintézeti nyilatkozatokkal kapcsolatban a számlaforgalom nagyságrendjét is tartalmi elemként jelölte meg, jogsértõ, illetve nem felel meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>rendelkezéseinek, továbbá ezzel kapcsolatban az elõzõ két év forgalmáról és a közbeszerzés tárgyának forgalmáról is nyilatkozatot kellett tennie ajánlatkérõnek, így a számlaforgalom nagyságrendjével kapcsolatos tartalmi elem nem tartalmazott többletinformációt ajánlatkérõ részére.<br>
Álláspontja szerint nem a pénzintézetnek, hanem az ajánlattevõnek kell nyilatkoznia, és õ tud nyilatkozni a számlaforgalom nagyságrendjérõl, illetve a cég teljes forgalmáról, melynek része a számlaforgalom is.<br>
Sérelmezte továbbá, hogy ajánlatát ajánlatkérõ érvénytelennek minõsítette, álláspontja szerint a szükséges információkat az ajánlata tartalmazta, hiszen a teljes forgalomra nyilatkozatot tettek, és a számlaforgalom nagyságrendje egyébként is jogsértõen került az ajánlati felhívásban meghatározásra. Továbbá álláspontja szerint a közbeszerzési gyakorlat nem fogadja el a pénzintézeti nyilatkozat tartalmi elemeként az ajánlattevõ számlaforgalmának nagyságrendjére vonatkozó elõírást.<br>
Sérelmezte továbbá, hogy nem tudja értelmezni az ajánlati felhívás 11. a) pontjában meghatározott "számlaforgalmának nagyságrendjét" kifejezést, illetve ennek a pontos tartalmát nem tudja meghatározni, így álláspontja szerint ez konkrétan nem kezelhetõ meghatározás.<br>
Álláspontja szerint a jogorvoslati kérelem nem elkésett, mert a jogsértésrõl ténylegesen az eredményhirdetést követõn 2003. január 21-én szerzett tudomást, ugyanis ekkor minõsítették érvénytelenné az ajánlatát a kifogásolt feltétellel kapcsolatos indokkal.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy álláspontja szerint a jogorvoslati kérelem részben elkésett, részben pedig megalapozatlan, hiszen a dokumentációt kérelmezõ 2002. december 12-én vásárolta meg, az ajánlattételi határidõ 2003. január 7-én volt, míg kérelmezõ 2003. január 23-án nyújtott be jogorvoslati kérelmet.<br>
Álláspontja szerint az a kérelmezõi nyilatkozat, hogy a jogsértõ esemény 2003. január 21-én jutott tudomására, nem felel meg a jogszabályi rendelkezéseknek és a tényeknek, tekintettel arra, hogy az ajánlati felhívás és dokumentáció tartalmát ajánlattevõnek az ajánlat benyújtásához ismernie kellett, így annak tartalmát már utólag nem kifogásolhatja. Az pedig, hogy ajánlatkérõ a pénzügyi, gazdasági alkalmasság igazolására mit ír elõ, egyértelmûen az ajánlati felhívásból jut az ajánlattevõk tudomására.<br>
Elõadta továbbá, hogy az ajánlati felhívás és dokumentáció feltételeihez ajánlatkérõ kötve van, ennek alapján köteles az abban meghatározottak szerint értékelni, illetve vizsgálni az egyes ajánlatokat. Az ajánlati felhívásnak része volt az alkalmassági feltételként meghatározott pénzintézeti nyilatkozat tartalmi elemeként szereplõ számlaforgalom nagyságrendje, ez azonban nem szerepelt a kérelmezõ ajánlatában, ezért álláspontja szerint jogszerûen minõsítette azt a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek.<br>
A fentiek alapján kérte a jogorvoslati kérelem elutasítását.<br>
Egyéb érdekeltek jelen eljárásban értékelhetõ érdemi észrevételt nem tettek.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az alábbiak szerint megállapította, hogy a jogorvoslati kérelem részben elkésett, részben pedig megalapozatlan.<br>
A Döntõbizottság elõször az ajánlati felhívás feltételeivel kapcsolatos kérelmi elemek elkésettségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság álláspontja szerint az a tény, hogy az ajánlatkérõ a pénzügyi, gazdasági és mûszaki alkalmasság igazolására milyen adatokat és tényeket határoz meg mint csatolandó, az ajánlatban feltüntetendõ tartalmi elem, az ajánlati felhívásból jut az ajánlattevõk tudomására. Ennek alapján a Döntõbizottság álláspontja szerint nem az eredményhirdetés tekinthetõ az ajánlati felhívás feltételeivel kapcsolatos jogsértés tudomásszerzési idõpontjaként.<br>
Kérelmezõ - általa is elismerten - 2002. december 12-én vásárolta meg az ajánlati dokumentációt. Az ajánlati dokumentáció megvásárlásához (annak pontos idejét, helyét, árát) az ajánlati felhívást meg kellett ismernie. Kérelmezõ ezt követõen 2003. január 7-én 9 óráig ajánlatot nyújtott be.<br>
Fentiek alapján a Döntõbizottság megállapította, hogy kérelmezõnek már 2002. december 12-én az ajánlati dokumentáció megvásárlásakor ismernie kellett az ajánlati felhívás tartalmi elemeit, így ettõl számított 15 napos jogvesztõ határidõn belül - vagyis 2002. december 27-ig - nyújthatott volna be a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint jogszerûen jogorvoslati kérelmet a Döntõbizottsághoz.<br>
A Döntõbizottság megállapította, hogy kérelmezõ esetében e kérelmi elemekre vonatkozó jogvesztõ határidõ 2002. december 27. volt, kérelmezõ azonban 2003. január 23-án nyújtotta be személyesen jogorvoslati kérelmét a Döntõbizottsághoz. Ezen idõpont még a tudomásszerzés idõpontjaként az ajánlattételi határidõt - 2003. január 7-ét - figyelembe véve is (melyhez a 2003. január 22-i jogvesztõ határidõ tartozna) már a jogvesztõ határidõ lejárta utáni idõpont.<br>
A fentiek alapján a Döntõbizottság megállapította, hogy a jogorvoslati kérelemnek az ajánlati felhívással kapcsolatos részei elkésettek, így azokat a Döntõbizottság érdemben nem vizsgálhatja.<br>
A Döntõbizottság ezt követõen a kérelmezõ ajánlatát érvénytelenné minõsítõ ajánlatkérõi döntés jogszerûségét vizsgálta meg.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint a nyílt és a meghívásos eljárásban az ajánlatkérõ az ajánlati felhívásban meghatározza az ajánlattételi határidõt, az ajánlatok elbírálásának szempontjait és idõpontját. Az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdés alapján az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdése d) pontja úgy rendelkezik, hogy érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság - kérelmezõ által sem vitatottan - megállapította, hogy a kérelmezõ ajánlatában található pénzintézeti nyilatkozat nem tartalmaz a kérelmezõ számlaforgalmának nagyságrendjére vonatkozó tartalmi elemet.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján általa az ajánlati felhívásban meghatározott feltételekhez, elõírásokhoz kötve van, azok alapján köteles eljárni, illetve annak megfelelõen köteles értékelni, vizsgálni a benyújtott ajánlatokat. Jelen ajánlati felhívásnak - kérelmezõ által sem vitatottan - része a 11. a) pontban az a szövegrész, mely szerint alkalmassági feltételként határozta meg ajánlatkérõ a pénzintézeti nyilatkozat tartalmi elemeként a számlaforgalmi nagyságrendre vonatkozó pénzintézeti nyilatkozatot.<br>
Az ajánlati felhívás e feltételét ajánlatkérõ nem módosította, illetve azt nem támadták meg jogorvoslati kérelemmel, így az az ajánlatok értékelésének idõpontjában változatlanul az ajánlati felhívás része volt. Ennek alapján az ajánlatok számbavétele és értékelése során az ajánlati felhívás kötelezõ elemeinek megléte vizsgálata során a pénzintézeti nyilatkozatnak a számlaforgalom nagyságrendjére vonatkozó részét is vizsgálnia kellett ajánlatkérõnek.<br>
Tekintettel arra, hogy ilyen tartalmú szövegrész a kérelmezõ ajánlatában szereplõ pénzintézeti nyilatkozatban nem található és ajánlatkérõ a hiánypótlás lehetõségét kizárta, a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint kellett eljárnia, vagyis meg kellett állapítania, hogy nem felel meg az ajánlati felhívás ezen feltételének a kérelmezõ ajánlata és ezzel azt is, hogy ezen jogszabályhely alapján a kérelmezõ ajánlata érvénytelen.<br>
A Döntõbizottság rámutat arra, hogy irreleváns kérelmezõ azon nyilatkozata, hogy az elõzõ két év teljes forgalmáról, illetve ugyanezen idõszakban a közbeszerzés tárgyának forgalmáról szóló ajánlattevõi nyilatkozat tartalmához képest többletinformációhoz ezen pénzintézeti nyilatkozati elem nem tartalmazott volna, ugyanis ajánlatkérõ meghatározta, hogy milyen feltételekkel, és tartalmi elemekkel kéri benyújtani az ajánlatokat. Ezt a feltételt kérelmezõ határidõben nem kifogásolta, így az a felhívás része volt az ajánlatok érvényességének vizsgálata során.<br>
A Döntõbizottság a fentiek alapján megállapította, hogy ajánlatkérõ jogszerûen járt el, amikor az ajánlati felhívásban alkalmassági feltételként meghatározott tartalmi elemet nem tartalmazó ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek nyilvánította, így a jogorvoslati kérelem e része megalapozatlan.<br>
Ennek alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a rendelkezõ részben foglaltak szerint határozott, vagyis a megalapozatlan jogorvoslati kérelemrészt a Kbt. 88. § (1) bekezdés a) pontja szerint, míg az elkésett kérelemrészt a Kbt. 88. § (4) bekezdése alapján elutasította, és a jogorvoslati eljárásban keletkezett költségek viselésérõl a Kbt. 88. § (1) bekezdés h) pontjában foglaltak szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 19.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>