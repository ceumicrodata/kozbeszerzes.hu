<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (2036)
</b></h2><FONT size=3><i><u></i></u><br>
<br>
12.K.32.061/2001/15.<br>
<br>
A bíróság a dr. Czifra Károly (5000 Szolnok, Dózsa Gy. u. 2. I. 2.) ügyvéd által képviselt HÍDÉPÍTÕ Rt. (1138 Budapest, Karikás F. út 20.) felperesnek, a dr. Bíró László jogtanácsos és Kalmárné Diósi Ildikó közbeszerzési biztos által képviselt Közbeszerzések Tanácsa Döntõbizottság (1024 Budapest, Margit krt. 85.) alperes ellen - kinek pernyertessége érdekében beavatkozott a dr. Nagy Brigitta (1137 Budapest, Szt. István krt. 18.) ügyvéd által képviselt DÉLVIÉP Kft. (7400 Kaposvár, Raktár u. 13.) I. r. és a SZABADICS Kft. (8749 Zalakaros, Csermely u. 1.) II. r. beavatkozó - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A felperes által lerótt kereseti illetéket a felperes viseli.<br>
Kötelezi a bíróság a felperest, hogy 15 nap alatt fizessen meg az alperesnek 25 000 (huszonötezer) Ft, a beavatkozóknak 10 000 (tízezer) Ft - 10 000 (tízezer) Ft perköltséget.<br>
Az ítélet ellen a kézbesítéstõl számított 8 nap alatt a Legfelsõbb Bírósághoz lehet fellebbezni. A fellebbezést 7 példányban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján megállapította a következõ tényállást:<br>
A Közbeszerzések Tanácsának tagja jogorvoslati eljárást kezdeményezett 2001. június 8-án a Barcs és a hozzá társult települések közös szennyvízcsatorna-hálózatának és szennyvíztisztító telepének megvalósítása tárgyában lefolytatott nyílt, elõminõsítéses közbeszerzési eljárás ellen. A kezdeményezés indoka, hogy az ajánlatkérõ önkormányzatok által több ponton, súlyosan és szándékosan megsértésre kerültek a Kbt. elõírásai. Az indítványozó kérte ezért az általa megjelölt jogsértések megállapítását. Az ezek miatt személyi felelõsség okán a személyi bírság kiszabását, valamint a további jogsértések elkerülése és a reparáció biztosíthatósága érdekében ideiglenes intézkedéssel a szerzõdéskötés megtiltását, mivel a nyertesnek kihirdetett ajánlat érvényessége kétséges.<br>
A Döntõbizottság ideiglenes intézkedéssel megtiltotta a szerzõdés megkötését, mert megállapította, hogy fennáll a közbeszerzés tisztaságának megsértése veszélye (D.367/3/2001., 2001. június 13.).<br>
Ugyancsak jogorvoslati kérelmet terjesztett elõ a Dráva menti csatornaépítési konzorcium is, és az eljárást lezáró döntés megsemmisítését kérte. Különösen sérelmezte a legelõnyösebb ajánlat kiválasztásának módját, az értékelés szempontjait. Kérte továbbá a szerzõdéskötés megtiltását.<br>
A Közbeszerzési Döntõbizottság D.367/25/2001. (2001. július 5.) számú határozatával a jogorvoslati kérelemnek részben helyt adott. Megsemmisítette az eljárást lezáró döntést, megállapította a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjára tekintettel az 52. § (1) és 59. § (2), az 55. § (6) és a 61. § (1) bekezdésének megsértését. Nem találta ugyanakkor jogsértõnek a döntõbizottság, hogy az ajánlatkérõ két ajánlattevõ vonatkozásában (a Hídépítõ Rt. és az OMS Hungária Kft.) lehetõvé tette a hiánypótlást, és erre tekintettel az eredményhirdetés idõpontját elhalasztotta. Az ennek jogszerûtlenségét kifejtõ döntõbizottsági tagi indítvány egyébként valóban elkésett. Az érdemi vizsgálatra azért került sor, mert ugyanezt kifogásolta a másik jogorvoslatot kérõ is, amely jogorvoslat határidõben volt. Összevetve a Kbt. 43. § (3)-(4) bekezdéseit, valamint az ajánlati felhívás I. fejezet 10.1. pontját, valamint a közjegyzõi okiratba foglalt hiánypótlás tartalmát megállapítható, hogy nem követett el jogsértést az ajánlatkérõ, amikor a formai hiányosságok pótlását megengedte, illetve elfogadta.<br>
Jogosnak találta viszont a döntõbizottság, hogy a Hídépítõ Rt. és az OMS Hungária Kft. ajánlatát érvénytelenné kellett volna nyilvánítani az ajánlatkérõnek, mert nem feleltek meg az ajánlati felhívásban, illetve dokumentációban foglaltaknak. E körülmény az ajánlatkérõ elõtt az ajánlatok bontásakor, illetõleg azt követõen is ismert volt, hiszen az eljárást az ajánlatkérõ megbízásából bonyolító DRV Rt. szakvéleményében feltárta az ajánlatok tartalmi és formai eltéréseit. A Hídépítõ Rt. ajánlata azért érvénytelen, mert nem elégítette ki az ajánlati dokumentáció II. fejezet 2.1. pontja 3. bekezdésében foglalt elõírást, mely szerint: "az ajánlattevõk a beruházás megvalósításáról csatoljanak hónapra lebontott idõgrafikont utcánként, a szennyvíztelep vonatkozásában pedig építési (technológiai), egységenként megvalósulási ütemtervet. A grafikonon a kezdés és befejezési idõpontokat naptári nap pontossággal kell meghatározni". Ez utóbbi adat hiányzott a Hídépítõ Rt. ajánlatából, az erre irányuló nyomatékos felhívás ellenére. A másik három pályázó ennek eleget tett. Sérült a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontjában foglalt elõírás, ezért az ajánlat érvénytelen.<br>
Az OMS Hungária Kft. ajánlata sincs szinkronban a felhívással, amennyiben a munkaárok visszatöltését elõbb kívánja végrehajtani, mint a sikeres víztartási próba. Ennélfogva sérült a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése is, mert az ajánlatkérõ olyan pályázatot hirdetett ki nyertesnek, mint az összességében legkedvezõbb ajánlatot, amely ajánlat érvénytelen volt.<br>
Ugyancsak sérült a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése, amikor az ajánlatkérõ a pályázatok értékelése során eltért az ajánlati felhívásban meghatározott értékelési szempontoktól. Már az ajánlati felhívásban meghatározott négy részszempont is nagyfokú szubjektivitást engedett meg az elbírálás során, melyre az ajánlattevõk rá is mutattak. Ehhez képest még bevont az ajánlatkérõ az értékelésbe egy olyan alszempontrendszert, melyben a részszempontokon belüli további igények fogalmazódtak meg, de ezt az ajánlattevõk már csak a döntést követõen ismerhették meg. Márpedig ezek a részszemponton belüli elvárások igen eltérõ súllyal estek latba az értékelésnél (ezt a körülményt a határozat részletesen példákkal is illusztrálja).<br>
Sérült a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése is, amikor is nem készített az ajánlatkérõ a Kbt. 5. számú melléklete szerinti összegzést az ajánlatokról, illetõleg azt nem hirdette ki megfelelõen. Sérült az indokolási és a tájékoztatási kötelezettség ezáltal. Mindezekre tekintettel a Döntõbizottság elegendõnek találta a 88. § (1) bekezdés c), d), h) pontjai alkalmazását, és eltekintett a bírságolástól, hiszen a jogsértõ döntés megsemmisítésével reparálta a sérelmet.<br>
Felperes a keresetlevelében kifogásolta, hogy álláspontja szerint a tényállást az alperes helytelenül állapította meg, ezáltal a levont jogi következtetés sem helytálló. Jogszabálysértésként a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d), h) pontjait, valamint a 79. § (2) és a 79. § (7) bekezdéseit jelölte meg. Elsõdlegesen a határozat hatályon kívül helyezését kérte, figyelemmel a Pp. 339. § (1) bekezdésére és a Kbt. 89. § (3) bekezdésére, de feltételesen kérte, amennyiben lehetséges a megváltoztatást akként, hogy az indítvány elutasításra kerüljön.<br>
Vitatott kérdésként megjelölte, hogy álláspontja szerint az ajánlati dokumentáció nem írta elõ, hogy utcánként kell feltüntetni a kezdési és befejezési idõpontot, és ennek hiányát, illetõleg az emiatti érvénytelenség megállapítását a felperesi ajánlat vonatkozásában egyik jogorvoslati indítvány sem kérte. Az alperes határozati megállapításból ezért mellõzni kell a vonatkozó részeket.<br>
A Döntõbizottság tagjának indítványa teljes terjedelmében elkésett (nemcsak a hiánypótlási kérdéskörben), ugyanis az indítványa alapjául szolgáló körülményekrõl 2001. május 23-án szerzett tudomást, a beadványa pedig június 8-án kelt. Elmulasztotta tehát a jogvesztõ határidõt. Mivel a Döntõbizottság arról nem értesítette a felperest, hogy hivatalból kezdeményezett volna jogorvoslati eljárást, így az ajánlat érvénytelenségét erre irányuló joghatályos kérelem hiányában nem állapíthatta volna meg. Ez lényeges eljárási szabálysértés, amely önmagában is hatályon kívül helyezési ok.<br>
Ugyanakkor a megállapítás érdemben sem áll meg, figyelemmel az ajánlati dokumentáció II. fejezet 2.1. pont 3. bekezdésére. Ezt felperes úgy értelmezi, hogy az idõgrafikonon az utcák szerinti ütemezésnek hónapra lebontva kellett megtörténnie. A beruházás kezdõ és befejezõ idõpontját kellett naptári napban megadni, azaz mindössze két dátumot.<br>
A keresetlevél nem érintette ugyanakkor az ajánlatok értékelésével kapcsolatos döntõbizottsági megállapításokat, csak az érvénytelenséggel kapcsolatosat vitatta.<br>
Alperes ellenkérelmében a kereset elutasítását kérte. Álláspontja szerint volt joghatályos jogorvoslati kérelem a felperesi pályázat érvénytelenségének megállapítására. Itt hivatkozik a Döntõbizottság tagja által kezdeményezett eljárás kapcsán a kezdeményezõ irat utolsó oldalának 3. bekezdésében foglaltakra. A tudomásra jutás idõpontja pedig 2001. június 7. volt. Eljárási hiba tehát nem történt.<br>
De a kereset érdemben sem alapos, melyet a csatolt dokumentumok támasztanak alá. Ezért a kereset elutasítását kérte, a felperes perköltségben való marasztalását.<br>
A per szóbeli tárgyalása során a felperes úgy pontosította, illetõleg szállította le a keresetét, hogy csak az érvénytelenség megállapításával kapcsolatos kérdéskörben várta a bíróság döntését.<br>
A perbe az alperes pernyertessége érdekében beavatkozott a jogorvoslati kérelemmel a Döntõbizottsághoz forduló Dráva menti csatornaépítõ konzorcium két tagja is, a Délviép Kft. és a Szabadics Kft., akik szintén a kereset elutasítását kérték az alperessel azonos indokból.<br>
A bíróság megállapította, hogy a felperes keresete az alábbiak szerint nem megalapozott.<br>
A közbeszerzésekrõl szóló 1995. évi XL. tv. (<a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontja értelmében: "érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek".<br>
A bíróság a kereseti kérelemre tekintettel és azt figyelembe véve, hogy közigazgatási perben minden esetben az vizsgálandó, hogy az alperesi határozat megfelel-e a jogszabályi elõírásoknak, arra a következtetésre jutott, hogy az alperes határozata nem törvénysértõ.<br>
Az ajánlati dokumentáció értelmezése ugyanis a konkrét perben nem vitatható. Utcánként kellett volna megadni az idõgrafikonon az idõpontokat, mint ahogy azt a másik három pályázó meg is tette. A fentiekben a tényállási részben szó szerint idézésre került az ajánlati dokumentáció II. fejezet 2.1. 3. bekezdése, amely részletesen meghatározta az ajánlattevõk e körben végzendõ feladatát. Mindennek hiányához az ajánlatkérõ az érvénytelenség jogkövetkezményét fûzte kifejezetten. A Hídépítõ Rt. a becsatolt idõgrafikont utcánként és építési egységenként bontva adta meg, havi bontásban, ugyanakkor a kezdési és a befejezési idõpontok naptári nap pontossággal hiányoznak. Így tehát fennáll a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontjának sérelme, azaz az érvénytelenség, ezen okból való megállapítása nem jogszabálysértõ.<br>
Tekintettel arra, hogy a felperes minden további kereseti kérelmétõl a per tárgyalása során elállt, így a bíróság az azokra történõ kitérést mellõzi.<br>
A bíróság a perköltségrõl a Pp. 78. § (1) bekezdése, 83. § (1) bekezdése, valamint a 8/2002. (III. 30.) IM rendelet alapján rendelkezett, figyelembe véve az ügy jogi fajsúlyát, jelentõségét, az abban kifejtett képviseleti munkát is.<br>
<br>
Budapest, 2002. december 10.<br>
<br>
Dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>