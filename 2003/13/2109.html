<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2109)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.702/12/2002.<br>
<br>
Tárgy: az ANTOS Rt. I. sz. kérelmezõ és a Swietelsky Kft. II. sz. kérelmezõ jogorvoslati kérelmei a Kaba Nagyközség Önkormányzata ajánlatkérõ közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ANTOS Tervezõ, Közmûépítõ Üzemeltetõ és Kereskedelmi Rt. (4150 Püspökladány, Jog u. 10., továbbiakban: I. sz. kérelmezõ) és a Swietelsky Építõipari és Kereskedelmi Kft. (2120 Dunakeszi, Székesdûlõ 135., képv.: dr. Balogh Ákos ügyvéd, 1023 Budapest, Rómer Flóris u. 55., a továbbiakban: II. sz. kérelmezõ) kérelmei alapján indult jogorvoslati eljárásban, melyet a Kaba Nagyközség Önkormányzata (4183 Kaba, Szabadság tér 1., képv.: dr. Szerencsés Angela ügyvéd, 1016 Budapest, Gellérthegy u. 29., a továbbiakban: ajánlatkérõ) "Kaba szennyvízcsatorna-hálózat 1/B ütemének megépítése, a meglévõ csatorna hálózathoz csatlakoztatva" tárgyú közbeszerzési eljárása ellen nyújtott be, a kérelmezõ jogorvoslati kérelmeinek részben helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: Kbt.) a Kbt. 55. § (6) bekezdését, ezért a Döntõbizottság ajánlatkérõ eljárást lezáró döntését megsemmisíti és ajánlatkérõvel szemben 1 000 000 Ft, azaz egymillió forint pénzbírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül, 150 000 Ft-150 000 Ft, azaz egyszázötvenezer forint-egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ a 2002. szeptember 25. napján, a Közbeszerzési Értesítõ (K. É.) 39. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
A felhívás 13. a) pontja tartalmazza, hogy ajánlatkérõ azzal az ajánlattevõvel köt szerzõdést, akinek az ajánlata az összességében legelõnyösebbnek minõsül. A felhívás 13. b) pontja szerint az elbírálás részszempontjai, súlyszámai és a pontszámítás módszere:<br>
- ajánlati ár	10<br>
- a vállalt késedelmi kötbér összege	2<br>
- a jólteljesítési garancia összegének a mértéke	2<br>
- a kötelezõ mértéken felüli garanciális kötelezettség vállalása	3<br>
- kedvezõ fizetési feltételek megajánlása	1<br>
alszempontok:<br>
- számlakiegyenlítés határidejének növelése	0,5<br>
- részszámlázás gyakoriságának csökkentése	0,5<br>
- elõsegítve a kis és középvállalkozások részvételi esélyének növelését	1<br>
Adható pontszám résszempontonként: 1-20.<br>
A részszempontokra adott legkedvezõbb ajánlat 20 pontot kap a többi ajánlati értékben arányosítással meghatározott pontszám rendelhetõ, a részszempontokra kapott legmagasabb pontszámú ajánlat jelenti összességében a legelõnyösebb ajánlatot.<br>
Ajánlatkérõ ajánlati dokumentációt is bocsátott az ajánlattevõk rendelkezésére, amely a részletes mûszaki követelmények megadása mellett tartalmazta az ajánlat elkészítésének feltételeit is. Az ajánlati dokumentációban ajánlatkérõ nyilatkozatmintákat is megadott, amely között a 6. sz. mellékletként szerepelt minõsítési kérdõív az alvállalkozókra vonatkozóan, valamint 1. sz. melléklet (Cégismertetõ megnevezésû irat) 4. pontja a bevonni kívánt alvállalkozók és egyéb közremûködõk megnevezésére és ezen irat 6. pontjában kért ajánlatkérõ nyilatkozatot az építésnél helyi munkaerõ foglalkoztatási arányára.<br>
Az ajánlattételi határidõ lejártáig, 2002. november 5-ig ajánlatot tettek: a kérelmezõkön kívül a BETONÚT Rt., a DIAMIT Rt., a FER 3331 Kft., a STRABAG Kft. és a KEVIZ 21 Rt.<br>
Az ajánlatokat az Áütö Menver Általános Üzemviteli Tanácsadó Kft. értékelte. Az értékelés alapján ajánlatkérõ képviselõ testülete 167/2002. (XI. 14.) sz. határozatot hozott a FER 3331 Kft. kizárásáról, mert az ajánlati biztosítékot nem a kiírt idõpontig biztosította, és 168/2002. (XI. 14.) sz.-on az eljárás nyertesérõl és helyezettjeirõl.<br>
Az eljárás eredményét nyilvánosan 2002. november 15.-én hirdették ki, az eljárás nyertese a DIAMIT Rt., a második legkedvezõbb ajánlatot a Swietelsky Kft. tette.<br>
Az ANTOS Rt. I. sz. kérelmezõ jogorvoslati kérelme 2002. november 21. napján érkezett a Döntõbizottsághoz. Kérelmében ajánlatkérõ eljárást lezáró döntését és az értékelést vitatja és kéri, hogy az érvényes pályázók pályamunkáit értékeljék újra a felhívásban közzétett pontozási technikával. Ideiglenes intézkedésként a szerzõdéskötés idõpontjának elhalasztását kéri a döntés meghozataláig.<br>
Indoklásul elõadja, hogy a pályázatok kiértékelése nem a kiírásban közzétett szempontok pontozási rendszere szerint történt, hanem az eredményhirdetéskor szóban közzétett képlet szerinti számítással. A legkedvezõtlenebb ajánlat nem a kiírás szerinti 1 pontot kapta, hanem ettõl nagyobb pontszámot, így nem valósult meg az ajánlatok, részszempontonként 1-20-ig való besorolása. I. sz. kérelmezõ a tárgyaláson álláspontja alátámasztására csatolta azon képletet, amely megítélése szerint elfogadható lett volna.<br>
A Swietelsky Kft. II. sz. kérelmezõ 2002. november 20. napján terjesztett elõ jogorvoslati kérelmet a Döntõbizottságnál. Kéri, hogy a Döntõbizottság állapítsa meg a jogsértést, ajánlatkérõ 2002. november 15-én kihirdetett döntését semmisítse meg, hívja fel ajánlatkérõt a Kbt. szabályai szerinti döntés meghozatalára. Ideiglenes intézkedésként a szerzõdéskötés megtiltását kéri. Kérelmének indoklásában elõadja, hogy álláspontja szerint ajánlatkérõ nem az összességében legkedvezõbb ajánlatot hirdette ki nyertesnek. A bontási jegyzõkönyv alapján megállapítható, hogy a nyertes 161 875 000 Ft, míg kérelmezõ 130 125 000 Ft összegû árra tett ajánlatot. Tehát a legjelentõsebb részszempont szerint hozzávetõleg 25%-kal kedvezõbb az ajánlata. A nyertes árajánlata az összes ajánlat közül a legmagasabb. A legalacsonyabb árajánlatot tevõ FER 3331 Kft. ajánlatát az ajánlatkérõ érvénytelennek nyilvánította. Kérelmezõ a többi részszempont szerint is a piacon általában szokásosnál kedvezõbb feltételek szerint tett ajánlatot. Álláspontjuk szerint a súlyszámok mértékére tekintettel kizárt, hogy a nyertes ajánlata a többi részszempont szerint olyan mértékben kedvezõbb lenne, hogy az árból következõ tetemes ponthátrányát kiegyensúlyozná. Véleményük szerint ajánlatkérõ nem a felhívásban meghatározott értékelési rendszernek megfelelõen hozta meg a döntését, megsértve a Kbt. 55. § (6) bekezdésében foglaltakat. Fenti álláspontjukat az összegzés kézhezvétele után az ezen okiraton alapuló számokkal alátámasztják. II. sz. kérelmezõ szintén csatolta a tárgyaláson az általa megfelelõnek tartott képletet.<br>
Ajánlatkérõ észrevételében elõadta, hogy az alkalmazott súlyszámokból megállapítható, hogy 50%-os fontosságúnak ítélték az ajánlati ár mértékét. Az önkormányzatnak nem kedvezõ a lényegesen magasabb árú ajánlat támogatása. Nincs joguk megítélni, hogy az irreálisan magas kötbér, vagy garanciális kötelezettség vállalása mennyiben összeegyeztethetõ a tisztességes üzleti magatartással, de egyértelmûnek látszik, hogy a magas ajánlati ár miatti pontveszteség kompenzálása volt a nyertes ajánlattevõ célja.<br>
Kéri az alaptalan kérelem elutasítását és a kérelmezõt a jogorvoslati eljárás során felmerült költségekben marasztalni. Indoklásul elõadja, hogy a kiírás 13. a) pontja szerint az összességében legelõnyösebb ajánlatot kívánták elõnyben részesíteni, nem pedig a legalacsonyabb összegût. A kiírásban megadták a részszempontokat, azok súlyszámait, az értékelés során részszempontonként adható pontszámok: 1-20. Továbbá megadták a pontozás módszerét, mely szerint a legkedvezõbb ajánlat 20 pontot kap, a többi ajánlati értékben arányosítással meghatározott pontszám rendelhetõ. A kiíró az ajánlati felhívásban meghatározott elbírálási szempontoktól és módszertõl az értékelés során többé már nem térhet el. A becsatolt iratokból megállapítható, hogy a kiírásban meghatározott szempontok és módszer szerint végezték el az értékelést, az összegzésben mindez ellenõrizhetõ. Nem sértették meg az <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésben foglalt szabályokat és az eljárás nem ütközik a Kbt. egyetlen szabályába sem. A pontozás 1-20 között történt, a kiírásban nem volt meghatározva, hogy értékeléskor a legrosszabb ajánlati elem 1 pontot kap. Ezért nem helytálló kérelmezõ I. hivatkozása, hogy a pontozás nem 1-20-ig történt. Nincs alapja kérelmezõ II. azon állításának sem, hogy mivel õ adta a legalacsonyabb árajánlatot és a többi részszempont vonatkozásában is a piacon szokásosnál kedvezõbb ajánlatot tett kizárt, hogy a többi részszempontnál a nyertes még kedvezõbb ajánlatot tehetett. Az összegzésbõl követhetõ, hogy az értékelést a kiíró helyesen végezte el.<br>
A FER 3331 Kft. egyéb érdekelt észrevételében lényegében azt kifogásolja, hogy a közbeszerzési eljárás eredményeképpen a legdrágább ajánlat kerülhetett nyertesként elfogadásra. Ez - álláspontja szerint - a törvény céljával nem egyeztethetõ össze.<br>
A Döntõbizottság ideiglenes intézkedést nem alkalmazott, azonban az ajánlatkérõ a jogorvoslati eljárás során megtartott tárgyaláson nyilatkozott, hogy a szerzõdés nem került megkötésre és azt a Döntõbizottság érdemi döntésének meghozataláig nem is köti meg a nyertesnek kihirdetett ajánlattevõvel.<br>
A Döntõbizottság megállapította, hogy a kérelmezõk jogorvoslati kérelmei az alábbiak szerint alaposak a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) megsértése körében:<br>
A Döntõbizottságnak a kérelem keretei között azt kellett megvizsgálnia, hogy ajánlatkérõ az értékelés során eltért-e a felhívásában elõre megadott szempontoktól és módszertõl és ezáltal az értékelésével megsértette-e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
Ajánlatkérõ a felhívásban adta meg, hogy milyen szempontok alapján és milyen módszerrel kívánja értékelni az ajánlatokat annak érdekében, hogy az összességében legelõnyösebb ajánlatot meg tudja állapítani.<br>
Ajánlatkérõ a fent hivatkozott jogszabályhely alapján az értékelés során kötve van az általa rögzített szempontokhoz és módszerhez. Jelen esetben ez az értékelés módszerre vonatkozóan egyrészt - összhangban a fenti rendelékezéssel - az volt, hogy a legkedvezõbb ajánlati elem kapja meg a maximális pontszámot, míg a többi tartalmi elem arányosan kevesebbet.<br>
A Döntõbizottság álláspontja szerint ez nem jelenti azt, hogy ajánlatkérõ meghatározta volna, hogy a ponthatár minimumát is ki fogja osztani, éppen ellenkezõleg, ilyen elõírást egyértelmûen nem tett.<br>
Miután az ajánlati felhívásban ilyen kötelezettséget ajánlatkérõ nem írt elõ, valamint azt a jogszabály fent citált szakasza sem követeli meg, így a kérelmezõk alappal nem hivatkozhatnak jogsértésre a minimumpontszám kiosztásának elmaradása miatt. A Döntõbizottság álláspontja szerint tehát nem követett el jogsértést ajánlatkérõ, amikor a minimumpontszámot nem osztotta ki a legkedvezõtlenebb ajánlati elemnek.<br>
Ezt követõen azt vizsgálta meg a Döntõbizottság, hogy ajánlatkérõ által az értékeléséhez használt matematikai képlet alkalmas volt-e arra, hogy a felhívásában meghatározott arányosítás módszernek eleget tegyen, avagy ajánlatkérõ az arányosítás követelményét megszegve végezte el az értékelést.<br>
Az összegzésbõl megállapítható, hogy ajánlatkérõ a pontszámok kiszámítására az alábbi képleteket használta:<br>
a) Azoknál a részszempontoknál, ahol a legalacsonyabb érték a legkedvezõbb (ajánlati ár, részszámlázás gyakorisága)<br>
                    Vmin<br>
Pár, részszámlázás gyakorisága = (19 × ----) + 1<br>
                    Vakt.<br>
b) Azoknál a részszempontoknál, ahol a legmagasabb érték a legkedvezõbb:<br>
                                         Vakt.<br>
Pkötbér, jóltelj. garancia, garancia, számlakiegyenlítés, kis és középváll. részvétele = (19 × ---) + 1<br>
                                         Vmax<br>
P = az adott részszempont számított pontértéke,<br>
Vmin., max. = az adott részszempontnál a legkedvezõbb vállalás mérõszáma,<br>
19 = a maximális adható és minimális adható pontszámok különbsége,<br>
Vakt. = vizsgált ajánlati elem mérõszáma.<br>
A Döntõbizottság álláspontja szerint az ajánlatkérõ által az értékelés során alkalmazott képlet megfelelõ a felhívásban meghatározott módszerrel történõ pontszámításhoz, ajánlatkérõ a legkedvezõbb ajánlati elemhez viszonyítva, arányosítással állapította meg a pontszámokat és az így kiosztott pontszámok a meghatározott ponttartományon belül vannak, így a kérelmezõk hivatkozása jogsértés elkövetésére e körben sem megalapozott.<br>
A Döntõbizottság rámutat arra, hogy az I. sz. kérelmezõ által javasolt matematikai képlet is megfelel az arányosítással történõ pontszámítási módszernek, amelynél az az ajánlat kapja a legmagasabb pontszámot amelyikben az értékelt tartalmi elem a legkedvezõbb, az adható legalacsonyabb pontszámot az az ajánlat kapja, amelyikben az értékelt tartalmi elem a legkedvezõtlenebb, a többi pontszám a két szélsõ érték között az arányosság számításával kerül kiosztásra.<br>
Döntõbizottság álláspontja szerint az ajánlatkérõ által meghatározott feltételeknek minden olyan számítási módszerrel elvégzett értékelés megfelel, ami a 20 pontos legkedvezõbb ajánlathoz képest arányosan állapítja meg a többi ajánlat pontszámát.<br>
A Döntõbizottság álláspontja szerint a II. sz. kérelmezõ által javasolt értékelési módszer sem a felhívásnak sem a törvény elõírásainak nem felelne meg, mert részszempontonként nem azonos módszert alkalmazna. (Az ajánlati ár részszempontnál vizsgálták a legjobb ártól való eltérés e az arányosítás alapja, míg a többi részszempontnál a legkedvezõbb ajánlati tartalmi elem a viszonyítás alapja.)<br>
Ajánlatkérõ az ajánlati felhívásban nem határozta meg, hogy a megadott teljes ponttartományt ki fogja osztani az értékelés során, csupán azt rögzítette, hogy az ajánlati elemek értékeinek összehasonlításakor a legkedvezõbb ajánlat kapja a maximális 20 pontot, "a többi ajánlati értékben arányosítással meghatározott pontszám rendelhetõ". Ennek alapján ajánlatkérõ az ajánlati elemekre adható pontok felsõ határához viszonyított arányosan csökkenõ pontszámok megállapítására köteles. A minimális 1 pont kiadására ajánlatkérõ csak akkor köteles, ha olyan számítási módszert választ, ami alapján a legkedvezõtlenebb ajánlat - az arányosság megtartása mellett - ezt eredményezi, egyébként az egyes részszempontoknál a kiosztott minimális pontszám a számítás eredményeképp változó lehet.<br>
Végezetül a Döntõbizottság megvizsgálta ajánlatkérõ értékelését a 6. részszempont "elõsegítve a kis és középvállalkozások részvételéi esélyének a növelését" körében abból a szempontból, hogy sérült- e a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése.<br>
A jogorvoslati eljárás során a kérelmezõk részérõl az értékelés módszerén túl kifogás merült fel az összegzés és ajánlatkérõi nyilatkozatok megismerését követõen abban a vonatkozásban is, hogy ajánlatkérõ a 6. részszempont körében nem elfogadható módon végezte el az értékelést.<br>
Ezt a részszempontot ajánlatkérõ így értékelte:<br>
Ajánlattevõ: Antos<br>
- nyilatkozat kis- és középváll.-ról:	nincs<br>
- helyi munkaerõ aránya:	20 fõ<br>
- értékelés:	[19 × (100/100)] + 1 = 20<br>
Ajánlattevõ: Betonút<br>
- nyilatkozat kis- és középváll.-ról:	nincs<br>
- helyi munkaerõ aránya:	20%<br>
- értékelés:	[19 × (20/100)] + 1 = 4,8<br>
Ajánlattevõ: Diamit<br>
- nyilatkozat kis- és középváll.-ról:	kisvállalkozás<br>
- helyi munkaerõ aránya:	20 fõ<br>
- értékelés:	[19 × (100/100)] + 1 = 20<br>
Ajánlattevõ: Swietelsky<br>
- nyilatkozat kis- és középváll.-ról:	nincs<br>
- helyi munkaerõ aránya:	5/16 fõ 31%<br>
- értékelés:	[19 × (31/100)] + 1 = 6,89<br>
Ajánlattevõ: Strabag<br>
- nyilatkozat kis- és középváll.-ról:	nincs<br>
- helyi munkaerõ aránya:	10%<br>
- értékelés:	[19 × (10/100)] + 1 = 2,9<br>
Ajánlattevõ: Ke-Víz<br>
- nyilatkozat kis- és középváll.-ról:	nincs<br>
- helyi munkaerõ aránya:	vállalási ár 20%-os mértékéig<br>
- értékelés:	[19 × (20/100)] + 1 = 4,8<br>
A tárgyaláson tett nyilatkozat és a csatolt iratok alapján megállapítható volt, hogy ajánlatkérõ azon ajánlattevõk esetében, akik maguk nem minõsültek kis-, illetve középvállalkozásnak, ezen részszempont körében a helyi munkaerõ foglalkoztatásának arányát értékelte.<br>
Ajánlatkérõ azzal, hogy a bírálati szempontok között szerepeltette, a kis- és középvállalkozások részvételi esélyének a növelését meghatározta, hogy ezeket kívánja elõnyben részesíteni. Igaz ugyan, hogy az elõnyben részesítés elveit nem közölte a felhívásában, ezt azonban a jogvesztõ határidõn belül egyik ajánlattevõ sem kifogásolta. Az is tény, hogy az ajánlattevõktõl kifejezett nyilatkozatot sem kért ebben a körben.<br>
A <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés alapján az ajánlatkérõ a felhívásban az összességében legelõnyösebb ajánlat elbírálása részszempontjainak és azok súlyszámainak meghatározása körében vagy az egyébként egyenértékû ajánlatok választásánál - az elõnyben részesítés elveit, illetõleg mértékét egyértelmûen meghatározva -, az esélyegyenlõség követelményére is tekintettel az 59. § (2)-(5) bekezdéseiben foglaltak fenntartása mellett további elõnyben részesítheti az ajánlatot, ha az a felhívásban meghatározott módon elõsegíti<br>
a) az országos, a regionális, illetve - a helyi önkormányzatokról szóló 1990. évi LXV. törvény 8. §-ának (1) bekezdésével összhangban - a helyi foglalkoztatáspolitikai célkitûzések érvényesítését, beleértve a munkahelyteremtés ösztönzését, vagy<br>
b) az elmaradott térség (térségek) fejlesztését, vagy<br>
c) a környezet védelmét - így különösen a Nemzeti Környezetvédelmi Programban foglaltak megvalósítását - vagy<br>
d) a kis- és középvállalkozások részvételi esélyének növelését.<br>
(2) Az 59. § (2)-(5) bekezdésében foglaltak az ajánlati felhívásnak részét képezik. Erre a körülményre az ajánlati felhívásban fel kell hívni az ajánlattevõk figyelmét.<br>
(3) Az ajánlatkérõ a felhívásban az (1) bekezdés a)-d) pontjaiban meghatározott célok közül csak egyet részesíthet elõnyben és annak súlyszáma az ellenérték súlyszámának legfeljebb tíz százaléka lehet.<br>
Az értékelés során ajánlatkérõ ezen részszempont körében egyes ajánlattevõknél olyan szempontot vett figyelembe, nevezetesen a helyi munkaerõ foglalkoztatásának arányát, amelyet nem lehetett a részszempont tartalmi elemeiként értékelni, ugyanis a helyi munkaerõ foglalkoztatás a törvény fent idézett rendelkezése szerint is külön elõnyben részesítési szempontot jelent.<br>
Az értékelés során ajánlatkérõ viszont a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdésében meghatározottak közül nem a foglalkoztatáspolitikai célkitûzések elõsegítését, hanem a kis- és középvállalkozások részvételi esélyének növelését választotta, ez viszont azt is jelenti, hogy a foglalkoztatáspolitikai célkitûzések nem értékelhetõek e körben.<br>
A Döntõbizottság álláspontja szerint ajánlatkérõ megsértette a felhívásában elõírtakat és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, amikor a 6. részszempont körében olyan elemeket értékelt, amelyek nem tartoznak ezen részszempont tartalmi elemei közé.<br>
A Döntõbizottság e körben rámutat arra, hogy ajánlatkérõ az ajánlattevõktõl kért külön nyilatkozatot a teljesítésbe bevonni kívánt alvállalkozókról és közremûködõkrõl. Ajánlatkérõnek tehát meg kellett volna vizsgálnia, hogy található- e az ajánlatokban nyilatkozat a kis- és középvállalkozás részvételére vonatkozóan, amely ezen részszempont körében figyelembe vehetõ, illetve értékelhetõ. E körben lehetõsége is lett volna a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján az összehasonlítás érdekében az ajánlatban található esetlegesen nem egyértelmû nyilatkozatot tisztázására is. Amennyiben azonban az ajánlatban nincs értékelhetõ elem a 6. részszempont körében, úgy ennek alapján kell meghatároznia pontszámot, más tartalmi elemet azonban ajánlatkérõ nem vehet figyelembe és nem oszthat ki rá pontokat.<br>
Tekintettel a fent leírtakra a Döntõbizottság a rendelkezõ részben foglaltak szerint határozott, és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) és d) pontja alapján megállapította a rendelkezõ részben meghatározott jogsértés megtörténtét, és ajánlatkérõ döntését megsemmisítette, valamint az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimum összeg alá, így a Döntõbizottság a bírság összegét a törvényi minimum összegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt tekintettel, ajánlatkérõnek módja van a megállapított jogsértés kiküszöbölésére, így nem tartotta szükségesnek a minimum összegû bírságnál magasabb bírság alkalmazását. Tekintettel arra, hogy a döntés meghozatala testületi döntések eredménye, így személyi felelõsség megállapításának és személyi bírság alkalmazásának jogszerû feltételei nem voltak adottak az eljárásban a Döntõbizottság számára.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 20.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>