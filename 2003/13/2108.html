<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2108)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.19/21/2003.<br>
<br>
Tárgy: a Kraftszer Kft. jogorvoslati kérelme a Budapesti Rendõr-fõkapitányság Gazdasági Szervek közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottsága KRAFTSZER Vállalkozási Kft. (1139 Budapest, Lomb u. 23-27., képviseli: dr. Kalló János Márk ügyvéd, 1136 Budapest, Hollán Ernõ u. 4. sz., a továbbiakban: kérelmezõ) kérelmét, melyet a Budapesti Rendõr-fõkapitányság Gazdasági Szervek (1139 Budapest, Teve u. 4-6., a továbbiakban: ajánlatkérõ) "a Budapesti Rendõr-fõkapitányság objektumaiban üzemelõ berendezések karbantartása, kisjavítása és elsõdleges hibaelhárítása 1-15. tételû szolgáltatási körök szerint" tárgyú közbeszerzési eljárása ellen nyújtott be, a Döntõbizottság elutasítja.<br>
A felek az eljárás során felmerült költségeket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
INDOKOLÁS<br>
<br>
Az ajánlatkérõ 2002. október 24-én, a Közbeszerzési Értesítõ. 43. számában ajánlati felhívást tett közzé a fenti beszerzés tárgyában, 8598/2002. szám alatt. Az ajánlatkérõ az ajánlati felhívás 3. a) pontjában meghatározta a beszerzés tárgyát és mennyiségét az alábbi szolgáltatási körökkel:<br>
 1. Gázüzemû energiatermelõ berendezések (Deutz)	4 berendezés<br>
 2. Gázüzemû berendezések és készülékek - átemelõszivattyúk, vízlágyítók, gázveszélyjelzõ berendezés	297 berendezés<br>
 3. Dízelaggregátorok	5 berendezés<br>
 4. Klímaberendezések (épület, split és ablak) hûtõberendezések	1822 berendezés<br>
 5. Felvonók (Shindler, Teve u. 4-6.)	16 berendezés<br>
 6. Felvonók	37 berendezés<br>
 7. Landis és Stefa épületfelügyeleti rendszer	1 berendezés<br>
 8. Kieback épületfelügyeleti rendszer	1 berendezés<br>
 9. Satchwell épületfelügyeleti rendszer	1 berendezés<br>
<br>
10. Honneywell épületfelügyeleti rendszer	1 berendezés<br>
<br>
11. S.E.G. számítógépes energetikai optimalizáló rendszer	1 berendezés<br>
<br>
12. Tûzvédelmi rendszerek, elektromos mûködtetésû kapuk, ajtók, tûzoltó készülékek	2295 berendezés<br>
<br>
13. Szünetmentes áramforrások, túlfeszültség és zavarvédelem	40 berendezés<br>
<br>
14. Fázisjavító berendezések	27 berendezés<br>
<br>
15. Elektromos hálózatok, egyéb berendezések, rendszerek	2 rendszer + 76 berendezés<br>
Az ajánlati felhívás 11. a) pontja tartalmazta az ajánlattevõk és a teljesítésbe a közbeszerzés értékének 10%-át meghaladó mértékben igénybe venni kívánt alvállalkozók pénzügyi, gazdasági és mûszaki alkalmassága igazolására kért adatokat és tényeket.<br>
A mûszaki alkalmasság igazolására ajánlatkérõ elõírta a mûszaki alkalmasságra vonatkozó 4. bekezdésben, hogy csatolni kell a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján a minõségbiztosítási tanúsítvány másolatát.<br>
Az ajánlati felhívás 11. b) pontjának 6. bekezdése elõírta az ajánlattevõ szerzõdés teljesítésére alkalmatlanná minõsítésének szempontjaként, ha nem csatolta minõségbiztosítási rendszerének a beszerzés tárgyára vonatkozó, érvényes tanúsító által kiadott tanúsítványának másolatát, vagy ilyennel nem rendelkezik.<br>
Az ajánlati felhívás 16. pontjában (Egyéb információk) a 3. pont szerint, ha az ajánlatkérõ eredményhirdetéskor a második legkedvezõbbnek minõsített ajánlattevõt is meghatározza, az eljárás nyertesének visszalépése esetén ezzel köt szerzõdést.<br>
Az ajánlati felhívás 16.10. pontja szerint az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerinti hiánypótlási lehetõséget biztosít.<br>
A 16.12. pont szerint az ajánlattevõnek ajánlatában nyilatkoznia kell a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés a), b) és c) pontjaiban felsorolt személyekrõl. A nemlegességrõl is nyilatkozni kell, és a nyilatkozat hiánya az ajánlat érvénytelenítését eredményezi.<br>
Az ajánlatkérõ dokumentációt is készített, mely tartalmazta az ajánlati felhívást, az ajánlat benyújtásával és értékelésével kapcsolatos útmutatót, a szerzõdéskötés szempontjait és a vállalkozási szerzõdés tervezetét (a szerzõdés 2. pontja meghatározta a karbantartás, a kisjavítás és az elsõdleges hibaelhárítás körét), mûszaki leírást a karbantartandó berendezésekrõl, valamint a kötelezõen kitöltendõ nyilatkozatokat. A dokumentáció II. rész (Útmutató az ajánlat benyújtásával és értékelésével kapcsolatosan) 4. pontja tartalmazta az ajánlatot alkotó okmányok körével kapcsolatban, hogy a mûszaki alkalmasságot a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján becsatolandó minõségbiztosítási tanúsítvánnyal kell igazolni.<br>
A dokumentációt a kérelmezõ 2002. november 5-én vásárolta meg. Az ajánlatkérõ konzultációt biztosított 2002. november 14-én, melyen a kérelmezõ is részt vett.<br>
Az ajánlatkérõ a konzultáción, illetve írásban feltett kérdésekre a válaszokat megadta és 2002. december 2-án a helyszíni szemlére is sor került.<br>
Az ajánlattételi határidõre 2002. december 5-re 14 ajánlattevõ tett ajánlatot, a kérelmezõ, a Landis & Staefa Magyarország Kft., az Anti-Loop Vagyonvédelmi Rt., a Scorpió Kereskedelmi és Szolgáltató Kft., az OTIS Felvonó Kft., a Trammel Crow Wallis Ingatlanszolgáltató Rt., (a továbbiakban: TCW Rt.) a Rozmaring Tûzoltókészülék Javító-Szolgáltató Kft., a Plan-Sys Kft., a PSS Kft., a Flexo Tüzeléstechnikai Szolgáltató Kft., a B. Consulting Service Vagyonvédelmi Kft., a Schindler Hungária Lift és Mozgólépcsõ Kft., a Deutz Hungária Kft. és a Honvédelmi Minisztérium Elektronikai, Logisztikai és Vagyonkezelõ Rt. (a továbbiakban: HM ELV Rt.)<br>
Az ajánlatkérõ ezt követõen 2002. december 23-i határidõvel több ajánlattevõt hiánypótlásra szólított fel, többek között a minõségbiztosítási tanúsítványra vonatkozóan is, illetve a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján magyarázatra szólított fel egyes ajánlattevõket. A Rozmaring Kft. ajánlatát érvénytelenné nyilvánította, és az eredményhirdetést elhalasztotta 2002. január 15-re.<br>
Az ajánlatkérõ a TCW Rt.-tõl, valamint a HM ELV Rt.-tõl felvilágosítást kért a 12. szolgáltatási kör tekintetében arra nézve, hogy õ, illetve a 10% feletti alvállalkozója a tûzoltókészülékek javítása, karbantartása tekintetében nyilatkozzon, hogy rendelkezik-e a szükséges tevékenységi körrel és engedéllyel. A TCW Rt., a Rozmaring Kft.-t nevezte meg, mint 10% alatti alvállalkozót a fenti szolgáltatási kör tekintetében.<br>
Az ajánlatkérõ január 14-én értesítette az érvénytelen ajánlatot tett cégeket az érvénytelenítés tényérõl és annak indokairól, így a Landis & Staefa Mo. Kft.-t, a PSS Kft.-t és a kérelmezõt is az ajánlati felhívás 16.12. pontjában megkövetelt nyilatkozat hiányossága miatt, az Anti-Loop Vagyonvédelmi Kft.-t, a Deutz Hungária Kft.-t és a Flexo Kft.-t az ajánlati felhívás 11. b) pontjában foglalt követelmények hiánya miatt, illetve utóbbit a hiánypótlási kötelezettség határidõn túli teljesítése miatt.<br>
A 2003. január 15-i eredményhirdetésen a HM ELV Rt. részajánlatát a 12. szolgáltatási kör tekintetében érvénytelenné nyilvánították a szükséges engedélyek hiánya miatt, a Rozmaring Kft.-t a kereskedelmi ajánlat hiányossága, valamint az ajánlati elhívás 16.12. pontjában megjelölt nyilatkozat hiánya miatt. A HM ELV Rt.-t hirdették ki nyertesnek a 2, 3, 13, 14, 15 szolgáltatási kör, a TCW Rt.-t a 7, 8, 9, 10, 12. szolgáltatási kör, a Scorpió Kft.-t a 4. szolgáltatási kör, a Schindler Hungaria Kft. ajánlatát az 5. szolgáltatási kör, az OTIS Kft. ajánlatát a 6. szolgáltatási kör tekintetében, míg az 1. és 11. szolgáltatási kör tekintetében az eljárást eredménytelennek nyilvánították. A 2, 3, 5, 13, 14, 15. szolgáltatási kör tekintetében a TCW Rt. ajánlata volt a nyertest követõ legkedvezõbb ajánlat, míg a 4. és 6. szolgáltatási kör tekintetében a HM ELV Rt.-é volt a nyertest követõ legkedvezõbb ajánlat.<br>
A kérelmezõ 2003. január 16-án terjesztette elõ jogorvoslati kérelmét, mely szerint az ajánlatkérõ jogsértõen nyilvánította érvénytelenné az ajánlatát a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés c) pontjában foglalt nyilatkozat hiányára alapozva, mivel a formai hiányosság pótlása hiánypótlás keretében lehetséges lett volna.<br>
Sérelmezte továbbá, hogy az ajánlatkérõ a Scorpió Kft.-t nem nyilvánította alkalmatlannak, mivel annak a minõségbiztosítási tanúsítványa nem terjed ki a közbeszerzés tárgyát képezõ épületgépészeti berendezések karbantartására, így az általa nyertes szolgáltatási körre (klímaberendezések, hûtõberendezések karbantartása, kijavítása). A HM ELV Rt. minõségügyi rendszere szintén gépészeti berendezések karbantartására nem terjed ki, valamint a TCW Rt. minõségbiztosítási rendszere is csak ingatlanüzemeltetés menedzsmentre vonatkozik, tehát e két céget is alkalmatlannak kellett volna nyilvánítani az ajánlati felhívás 11. b) pont utolsó bekezdése alapján.<br>
Tárgyaláson elõterjesztett kiegészítõ kérelmében kérte annak vizsgálatát, hogy az ajánlatkérõ által érvényesnek nyilvánított ajánlattevõk ajánlatai tartalmazzák-e az ajánlati felhívás 16.12. pontja szerinti nyilatkozatokat.<br>
Észrevételezte, hogy az összegzésben szereplõ pontok értékelése nem követhetõ a megajánlott késedelmi kötbér mértéke részszempont vonatkozásában, valamint a Scorpió Kft. 4. szolgáltatási körre tett részajánlata vonatkozásában nem értelmezhetõ, hogy mit értékelt az ajánlatkérõ a bírálati táblázatban. A Scorpió Kft. angol nyelvû ISO-minõsítést csatolt be, ami az ajánlati felhívás 6. c) pontjába ütközik, mely szerint az ajánlattétel nyelve a magyar.<br>
Álláspontja szerint a 10% feletti alvállalkozók függetlenül attól, hogy rendelkeznek az adott beszerzés tárgyra vonatkozóan minõségi tanúsítvánnyal, az nem vehetõ figyelembe, mert az ajánlattevõnek kell rendelkezni az ISO-tanúsítvánnyal az ajánlati felhívás 11. b) pont utolsó bekezdésében foglaltak szerint.<br>
A fenti indokok alapján kérte, hogy a Döntõbizottság állapítsa meg a jogsértést, és semmisítse meg az ajánlatkérõnek a közbeszerzési eljárást lezáró döntését a 2., 3., 4., 7., 8., 9., 10., 12., 13., 14., 15. részterületeken az 1. és 2. helyezett ajánlattevõ vonatkozásában, valamint az elsõ helyezettek kivételével az 5. és 6. részterületeken. Kérte továbbá kötelezni az ajánlatkérõt az eljárási díj és a jogorvoslati eljárással felmerülõ költségei viselésére, valamint ideiglenes intézkedésként a szerzõdéskötés megtiltását.<br>
Az ajánlatkérõ érdemi észrevételt terjesztett elõ, melyben kérte a jogorvoslati kérelem elutasítását részben annak a jogvesztõ határidõn túl történt elõterjesztése miatt, részben annak megalapozatlan volta miatt.<br>
A kérelmezõ nem csatolta a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés c) pontja szerinti nyilatkozatot, mely olyan tartalmi hiányosság, mely nem tartozik a Kbt. 44. § és 46. § szerinti pótolható nyilatkozatok körébe, tehát hiánypótlás tárgya nem lehet. A Scorpió Kft. rendelkezik a megfelelõ minõségbiztosítási rendszerrel, melynek magyar nyelvû fordítását is becsatolta. A TCW Rt. magyar nyelvû minõségbiztosítási rendszere ugyan az ingatlanüzemeltetés menedzsment kifejezést tartalmazza, azonban az eredeti, angol nyelvû változatban a "facility management" gyûjtõfogalom, amely magában foglal minden olyan tevékenységet, mely az adott szolgáltatási körnek megfelel. A technikai rész (energia, fûtés, klíma, épület automatika stb.), valamint a gazdasági-mûszaki rész teljes egészében tartalmazza a szolgáltatási köröknek megfelelõ területeket. A minõségbiztosítási tanúsítványokra vonatkozó kérelem elkésett, mivel az ajánlatkérõ által elrendelt hiánypótlásra irányuló körlevél kiküldésekor egyértelmûvé vált a kérelmezõ számára, hogy az ajánlatkérõ az által kifogásolt minõségbiztosítási tanúsítványokat megfelelõként elfogadta. Az egyes ajánlattevõk minõségbiztosítási tanúsítványára vonatkozó hiánypótlásra vonatkozó körlevél idõpontja 2002. december 16. ettõl a naptól számítva 31 nap telt el a kérelem beadásáig, tehát a kérelem a szubjektív 15 napos határidõn túli.<br>
A HM ELV Rt. észrevételében elõadta, hogy a kérelem nem megalapozott, mivel az általa a jogorvoslati eljárás során becsatolt Minõségirányítási Kézikönyv 3. fejezete alapján megállapítható, hogy az annak mellékletében részletezett "vagyonkezelési szolgáltatások" teljes körben tartalmazzák a közbeszerzési eljárás tárgyát képezõ szolgáltatásokat.<br>
A Trammel Crow Wallis Ingatlanszolgáltató Rt. szintén alaptalannak tartotta észrevételében a kérelmet, mivel az általa a jogorvoslati eljárás során becsatolt és a cég minõségirányítási rendszerének auditálását elvégzõ és a tanúsítványt kiadó SGS Hungária Kft. igazolás szerint az ingatlanüzemeltetés menedzsment kiterjed az üzemeltetett ingatlan berendezéseinek karbantartására, kisjavítására és elsõdleges hibaelhárítására.<br>
A B-Consulting Service Vagyonvédelmi Kft. észrevételében elõadta, hogy ajánlatához csatolta a beszerzés tárgya szerinti minõségbiztosítási tanúsítványt, tehát a kérelmezõ alaptalanul hivatkozik annak hiányosságára.<br>
A Döntõbizottság ideiglenes intézkedést hozott és a szerzõdéskötést a D.19/11/2003. határozatával megtiltotta.<br>
A Döntõbizottság a felek által becsatolt nyilatkozatok, dokumentumok, a felek tárgyaláson tett nyilatkozatai alapján megállapította, hogy a jogorvoslati kérelem alaptalan.<br>
A Döntõbizottság elõször azt vizsgálta, hogy az ajánlatkérõ jogszerûen nyilvánította-e érvénytelennek a kérelmezõ ajánlatát a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés c) pontjában foglalt nyilatkozat hiánya miatt, illetve a vonatkozó nyilatkozat hiánypótlás tárgya lehet-e vagy sem.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(2) bekezdés c) pontja szerint az ajánlatban - ha ezt az ajánlatkérõ az ajánlati felhívásban elõírta - meg kell jelölni<br>
c) a teljesítésben egyébként - a közbeszerzés értékének tíz százalékát meghaladó mértékben - részt vevõ szervezeteket (személyeket).<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a kérelmezõ nem tett eleget az ajánlati felhívás elõírásának (16.12. pont), mivel nem csatolta a teljesítésben egyébként - a közbeszerzés értékének 10%-át meghaladó mértékben - résztvevõ szervezetekre (személyekre) vonatkozó nyilatkozatot, melyet nemlegesség esetén is csatolni kellett.<br>
A Döntõbizottság nem osztotta a kérelmezõ álláspontját, hogy a fenti nyilatkozat hiánypótlási eljárás keretében pótoltatható lett volna, ugyanis hiánypótlás tárgya kizárólag a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. és</a> 46. §-ai szerinti nyilatkozatok lehetnek. A Kbt. 43. § (2) bekezdésében felsorolt nyilatkozatok elmaradása pedig nem minõsül olyan egyéb formai hiányosságnak sem, ami hiánypótlás tárgya lehetett volna. Az ajánlatkérõ számára lényeges tartalmi információ, hogy az adott ajánlattevõ, mely közremûködõi kör igénybe vételével fogja a közbeszerzés tárgyát képezõ szerzõdéses kötelezettségeket teljesíteni. Tehát e körben a kérelmezõ kérelme megalapozatlan, az ajánlatkérõ a Kbt. 52. § (2) bekezdés d) pontjára tekintettel jogszerûen zárta ki az eljárás további szakaszából a kérelmezõt érvénytelen ajánlatára tekintettel.<br>
A Döntõbizottság vizsgálta, hogy a jogorvoslati kérelem tárgyát képezõ fenti nyilatkozatot a Scorpio Kft., a B-Consulting Service Kft., a TCW Rt., illetve a HM ELV Rt., mint nyertes, vagy a második legkedvezõbb ajánlatot tett ajánlattevõk ajánlatukban megtették-e. A Döntõbizottság megállapította, hogy nevezett ajánlattevõk ajánlatuk 131. oldalán, illetve 83. oldalán, a TCW Rt. ajánlatában lévõ, a felelõsségbiztosítási szerzõdésük függelékét követõ nyilatkozatukban, a HM ELV Rt. ajánlatának 164. oldalán a szükséges nyilatkozatot megtették.<br>
A Döntõbizottság a jogorvoslati kérelemnek a nyertes, illetve második legkedvezõbb ajánlatevõk minõségbiztosítási tanúsítványának hiányosságával kapcsolatos jogorvoslati kérelem kapcsán mindenekelõtt azt kellett eldöntenie, hogy a kérelem a jogvesztõ határidõn belül érkezett-e vagy sem.<br>
A Döntõbizottság nem fogadta el az ajánlatkérõ érvelését az elkésettséggel kapcsolatosan, hogy a minõségbiztosítási tanúsítványok vonatkozásában a hiánypótlásokról a kérelmezõ már 2002. december 16-án tudomással bírt.<br>
Az ajánlatkérõ ebben az idõpontban értesítette az ajánlattevõket a hiánypótlási felhívásokról és ebben az értesítésben a HM ELV Rt. és a TCW Rt. nem került megjelölésre. Az ajánlatkérõ álláspontja szerint tehát a kérelmezõ tudomással bírt a minõségbiztosítási tanúsítványokkal kapcsolatos hiánypótlás körérõl.<br>
A kérelmezõ számára 2003. január 14-ei ajánlatkérõi értesítés során vált ismertté, hogy az ajánlatát érvénytelenné nyilvánították. Az ajánlatkérõ a 2003. január 15-ei eredményhirdetéssel egyidejûleg értesítette az ajánlattevõket az érvényes, illetve az érvénytelenné nyilvánított ajánlatokról, valamint ennek indokolásáról. Tehát a kérelmezõ számára a jogsértõ esemény tudomásra jutásának idõpontja az eredményhirdetés idõpontja, mivel ekkor értesül arról, hogy az általa alkalmatlannak feltételezett ajánlattevõk nyertesként kerültek kihirdetésre. A kérelmezõ pedig ettõl az idõponttól számított 15 napon belül benyújtotta jogorvoslati kérelmét.<br>
A Döntõbizottság ezt követõen vizsgálta, hogy a Scorpió Kft. ajánlatához csatolt minõségbiztosítási tanúsítvány kierjed-e az általa elnyert 4, szolgáltatási kör, a klímaberendezések (épület, split és ablak) hûtõberendezések karbantartására, kisjavítására, és elsõdleges hibaelhárítására.<br>
A Döntõbizottság megállapította, hogy a fenti részajánlat, illetve beszerzés tárgyra vonatkozóan a nyertes ajánlattevõ rendelkezik a megfelelõ, a DIN EN ISO 9002:1994 szabványnak megfelelõ és autó- és épületklímák fogalmazása, telepítése, javítása, karbantartása érvényességi területû minõségbiztosítási tanúsítvánnyal. A TÜV Quality Management Service GmbH által kiadott 12 100 12026 TMS jegyzékszámú tanúsítvány angol nyelvû másolata és annak magyar fordítása az ajánlatban megtalálható.<br>
A kérelmezõ jogorvoslati kérelme tehát e részében szintén megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdés bekezdése szerint az ajánlatkérõ az (1) és (2) bekezdésben foglaltak alapján az ajánlattevõre és az alvállalkozókra vonatkozóan egymástól eltérõ alkalmassági igazolási módot is elõírhat. Ha azonos igazolási módot ír elõ, a szerzõdés teljesítésére való alkalmassá minõsítéshez az ajánlattevõnek és az alvállalkozóknak együttesen kell megfelelniük az elõírt alkalmassági követelményeknek, kivéve ha az ajánlatkérõ ettõl eltérõen rendelkezik.<br>
A Döntõbizottság vizsgálta, hogy a HM ELV Rt. 2., 3., 4., 6., 12., 13., 14., 15. szolgáltatási körökre tett és nyertes ajánlatai tartalmazzák-e az adott beszerzési tárgyra vonatkozó minõségbiztosítási tanúsítványt.<br>
A Döntõbizottság megkeresésére a Magyar Szabványügyi Testület közölte, hogy a HM ELV Rt. 503/0240(1) számú és Budapesten, 2002. június 28-án kelt tanúsítási okiratának érvénye az ajánlati felhívás 2., 3., 4., 6., 12., 13., 14., 15. számú szolgáltatási köreire - melyre vonatkozóan a HM ELV Rt. részajánlatot terjesztett elõ, illetve nyertesnek, vagy a második legkedvezõbb ajánlattevõnek hirdették ki - kiterjed.<br>
A Döntõbizottság továbbá vizsgálta, hogy a TCW Rt. 2., 3., 4., 5., 6., 7., 8., 9., 10., 12., 13., 14., 15. számú szolgáltatási köreire mint beszerzési tárgyra a minõségügyi tanúsítványának érvénye kiterjed-e.<br>
Az SGS Hungária Kft. a Döntõbizottság megkeresésére közölte, hogy a Trammel Crow Wallis Ingatlanszolgáltató Rt. részére kiadott Q54156 számú és 2002. június 15-én kelt SGS United Kingdom Ltd. Yarsley International Certfication Services tanúsítási okirat érvénye kiterjed az ajánlati felhívás 2., 3., 4., 5., 6., 7., 8., 9., 10., 12., 13., 14., 15. számú szolgáltatási köreire, melyre vonatkozóan a TCW Rt. részajánlatot terjesztett elõ.<br>
Tekintettel arra, hogy maguk az akkreditált tanúsító szervezetek igazolták a HM ELV Rt., illetve a TCW Rt. minõségbiztosítási tanúsítványának az érvényességi körét, ezért a Döntõbizottság a tanúsítványoknak az ajánlati felhívás 11. b) pont utolsó bekezdésében foglalt elõírásnak való megfelelõségét elfogadta.<br>
A Döntõbizottság a fenti igazolásokra tekintettel a közbeszerzés értékének 10%-án felüli alvállalkozók minõségügyi tanúsítványát már nem vizsgálta a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(4) bekezdésére figyelemmel.<br>
A Döntõbizottság szintén nem tért ki a kérelmezõnek az értékeléssel kapcsolatos kifogására, tekintettel arra, hogy a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésére tekintettel csak érvényes ajánlat vonható be az értékelésbe.<br>
A jogorvoslati kérelem tehát e részében is megalapozatlan.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan kérelmet elutasította.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2003. február 14.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>