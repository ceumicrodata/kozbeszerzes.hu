<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (2035)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.40/12/2003.<br>
<br>
Tárgy: a Dagent Kft. jogorvoslati kérelme a Budapesti Rendõr-fõkapitányság Gazdasági Szervek közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a DAGENT Kft. (1013 Budapest, Attila út 63., képviseli: dr. Gortvay István ügyvéd, 1053 Budapest, Veres Pálné u. 10., a továbbiakban: kérelmezõ) jogorvoslati kérelmét, melyet a Budapesti Rendõr-fõkapitányság Gazdasági Szervek (1139 Budapest, Teve u. 4-6., a továbbiakban: ajánlatkérõ) "A Budapesti Rendõr-fõkapitányság 4500 db számítástechnikai eszközének garanciaidõn túli karbantartása, javítása. Ajánlatkérõ fenntartja a jogot a fenti mennyiség &plusmn;30%-kal történõ változtatására a szerzõdéskötés folyamán" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ nyílt eljárást hirdetett meg a fenti tárgyban a Közbeszerzési Értesítõ 2002. november 11-i számában 9151/2002 szám alatt.<br>
Az ajánlati felhívás 3. c) pontja szerint részajánlat megtételére nem volt lehetõség, míg a 14. pont szerint többváltozatú ajánlat tételét az ajánlatkérõ megengedte azzal a feltétellel, hogy a különbözõ változatoknak jól elkülöníthetõeknek kell lenniük.<br>
A felhívás 11. a) pontjában az ajánlatkérõ meghatározta a pénzügyi, gazdasági és mûszaki alkalmasság igazolására kért adatokat és tényeket, a 11. b) pontban pedig az ajánlattevõnek a szerzõdés teljesítésére alkalmatlanná minõsítésének szempontjait.<br>
A 13. pont szerint az ajánlatok elbírálásának szempontja az összességében legelõnyösebb ajánlat bírálati szempont a következõ részszempontokkal és súlyszámokkal: ajánlati ár (0,3), ártartás (0,2), reagálási idõ, (0,2) csereeszközök biztosításának ideje (0,2), elvégzett munka garanciális ideje (0,1).<br>
A pontszámok a dokumentáció szerint 1-100-ig terjednek. A bírálati módszer: a legkedvezõbb ajánlat a maximális pontot kapja, a többi matematikai aránypárral kiszámított pontszámot kap oly módon, hogy a legkedvezõbb ajánlathoz viszonyított aránya megegyezik pontszámának a maximális pontszámhoz viszonyított arányával.<br>
Az ajánlatkérõ dokumentációt bocsátott rendelkezésre, melynek megvétele kötelezõ volt. A dokumentáció tartalmazta az ajánlati felhívást, az útmutatót, a szerzõdéskötés szempontjait és a szerzõdés feltételeit, a mûszaki leírást, valamint a kitöltendõ mellékleteket.<br>
A dokumentáció útmutatójának 4.7 pontja szerint (kereskedelmi ajánlat) az ajánlati ár megadása keretében az ajánlattevõknek nettó és bruttó havi karbantartási díjat kell megadni. Az ajánlattevõknek a nettó és bruttó kiszállási és óradíjat a javításra vonatkozóan is meg kellett adni, a figyelembe vehetõ mennyiség: 10 kiszállás/hó, 25 munkaóra/hó.<br>
A dokumentáció szerzõdéskötés szempontjai és a szerzõdés feltételei címû részének, az árakra vonatkozó 14. pontjának 1. alpontja szerint a karbantartási átalányt Ft/hó és áfa meghatározásával kell megadni. A karbantartási átalány tartalmazza az alábbi költségeket: rezsianyagköltség, karbantartási utasításban szereplõ teljes segédanyagköltség, karbantartás esetén kiszállási költség, 5000 Ft egységár alatti alkatrészek költsége.<br>
Az árakra vonatkozó 14. pont szerint a szolgáltatások térítési díja a következõk: karbantartási átalány, mely tartalmazza a rezsianyagköltséget, a karbantartási utasításban szereplõ teljes segédanyagköltséget, karbantartás esetén kiszállási költséget.<br>
Az eseti megrendelések keretében a vállalkozót megilleti kiszállási díj, javítási díj és alkatrészköltség.<br>
A 16. pont egyéb információk tartalmazta, hogy az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(3) bekezdés a) pontja alapján mûszaki leírást ad, az ajánlattevõnek külön nyilatkozatban vállalnia kell a dokumentáció részét képezõ szerzõdéstervezet elfogadását, e nélkül az ajánlat érvénytelen.<br>
A dokumentációt a kérelmezõ 2002. november 22-én vásárolta meg.<br>
2002. december 14-én konzultáció volt, a feltett kérdéseket ajánlatkérõ megválaszolta. A dokumentáció 4.7 pontjával kapcsolatosan az ajánlati ár pontos meghatározására irányuló kérdés hangzott el. Az ajánlatkérõ válaszában közölte, hogy az egy irányszám, az ajánlatban 1 havi karbantartást kell megadni. Az értékelésnél ez az összeg, 10-szer a kiszállási díj és 25-ször javítási munkaóra kerül figyelembe vételre.<br>
A 2002. december 27-i ajánlattételi határidõben 15 ajánlatot nyújtottak be, így a kérelmezõ, a Nádor Rendszerház Kft., a Duna Elektronika Kft., a Minor Rendszerház Rt., a Getronics (Magyarország) Kft., a . Montana Információtechnikai és Kommunikációs Rt., az Eurotel-21 Távközlési és Informatikai Szolgáltató Kft., a Bull Magyarország Kft., az A.I.D.A. Kereskedelmi Kft., a KVENTA Kft., az EURO ONE Számítástechnikai Rt., a Robohardware Kft., az Albacomp Rt., a MÁV Informatika Kft., és a Siemens Termelõ, Szolgáltató és Kereskedelmi Rt.<br>
Ismertetésre kerültek az ajánlati árak, (a karbantartási díj, a kiszállási díj és az óradíj), valamint a teljesítési határidõ.<br>
Az ajánlatkérõ 2003. január 2-án 9-ei határidõvel 5 ajánlattevõt hiánypótlásra szólított fel. Két ajánlattevõtõl felvilágosítást kért a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése alapján.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alapján az ajánlatkérõ magyarázatot kért a kirívóan alacsony ellenszolgáltatás miatt a kérelmezõtõl a havi karbantartási díj, a nyertes cégtõl a havi karbantartási díj, javítási óradíj, valamint a Montana Rt.-tõl a kiszállási díj vonatkozásában, melyekre a magyarázatot az érintettek megadták.<br>
A Getronics (Magyarország) Kft. magyarázatában elõadta, hogy hasonló nagyságrendû karbantartási és javítási szerzõdések esetén a cég gyakorlata az, hogy külön kiszállási díj és javítási óradíj helyett eseti javítási díjat számol fel, amely magában foglalja a kiszállás és helyszíni munkavégzés költségét függetlenül a ténylegesen megtett úttól és a ténylegesen a helyszínen eltöltött idõtõl. Az ajánlatukban szereplõ kiszállási díj foglalja magában ezt az eseti díjat, és emiatt szerepel a javítási óradíj megadásánál a lehetõ legminimálisabb összeg. A több évre visszamenõ tapasztalataik alapján jól becsülhetõen elõre tudják kalkulálni a várható hibajelentések számát. Az eseti díjat olyan formában számították ki, hogy az kellõ fedezetet nyújtson az eseti javítási tevékenységen túlmenõen a karbantartási feladatok ellátásra is. Ez magyarázza a karbantartási átalánydíj minimális értékét. A díjtételek megadásakor figyelembe vették, hogy az ajánlatkérõ a karbantartásra és az eseti javítási tevékenységre kizárólagosan a pályázat nyertesét fogja igénybe venni, valamint nem kíván más szolgáltatót is megbízni.<br>
Az ajánlatkérõ az érvénytelen ajánlatot tevõkrõl 2003. január 16-án faxon értesítést küldött az ajánlattevõknek, 2003. január 17-én az érvénytelenné nyilvánítás indokairól is értesítést küldött az érintett ajánlattevõknek.<br>
Az ajánlatkérõ az Aida Kft.-t, az Euroonet Rt.-t és a Minor Rt. ajánlatát érvénytelenné nyilvánította, a nyertesként a Getronics Kft. ajánlatát hirdette ki, a nyertest követõ legkedvezõbb ajánlattevõ a kérelmezõ. Az eredményhirdetés halasztott idõpontban, 2003. január 17-én történt.<br>
A kérelmezõ 2003. január 28-án terjesztette elõ jogorvoslati kérelmét, kérte a jogsértés megállapítását, az eljárást lezáró döntés megsemmisítését, ideiglenes intézkedésként a szerzõdéskötés megtiltását a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §,</a> 55. § (6) bekezdés és 59. § (1) bekezdés, továbbá az 57. § (2) bekezdésének sérelmére hivatkozva. Kérelme indokaként elõadta, hogy az ajánlati felhívás jogsértõ számítási metódust tartalmaz, mely alapján az ajánlatok az árak vonatkozásában nem összehasonlíthatóak.<br>
Álláspontja szerint a havi elszámolható kiszállási esetek számát maximalizálni kellett volna, ennek hiányában a nyertes ajánlattevõ havi több millió Ft díjtételt hozhat össze annak ellenére, hogy a karbantartási díj és óradíj tétele rendkívül alacsony. Az árra vonatkozó bírálati részszempont dokumentáció szerinti felosztása a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ban foglalt alapelvekbe ütközik.<br>
Az ajánlatkérõ az ajánlatok értékelés során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését és 59. § (1) bekezdését, mivel a fentiek szerint a nyertes ajánlattevõ díjazásra vonatkozó számai összehasonlíthatatlanok a többi ajánlattevõ díj tételével.<br>
Az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdését is, mert a nyertes ajánlattevõ kirívóan alacsony ellenszolgáltatást tartalmazó ajánlata esetén a teljes díjtételre kellett volna rákérdeznie, nem pedig csak a karbantartási és óradíjra.<br>
Az ajánlatkérõ érdemi észrevételt terjesztett elõ, melyben kérte a jogorvoslati kérelem elutasítását annak elkésettségére és megalapozatlan voltára hivatkozva. Álláspontja szerint az eljárás során végig betartotta a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ban foglalt alapelvi követelményeket. A kérelmezõ nem állította, hogy a nyertes ajánlat érvénytelen lenne, csak az ajánlatkérõ értékelési tevékenységét minõsíti jogsértõnek.<br>
Az ajánlati ár összetételének meghatározása az elmúlt idõszak valós adatain alapul, és a konzultáción az ajánlatkérõ kifejtette, hogy a kiszállási díjjal kapcsolatos 25 munkaóra, valamint 10 kiszállás/hó adat átlagértékek, melyek a valós felhasználás 1 hónapra vetített értékét tartalmazzák. A kérelmezõnek a kiszállási díj korlátlan mértékû érvényesítésére vonatkozó állítása alaptalan, mivel a szerzõdésre ellenõrzési jogköre van az Állami Számvevõszéknek és a Kormányzati Ellenõrzési Hivatalnak is. Az értékelés az ajánlatok érvényességi, alkalmassági vizsgálatát követõen a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének megfelelõ volt. A nyertes ajánlattevõnél külön vizsgálták a kereskedelmi ajánlat tényleges mûszaki tartalmát az alacsony mértékû ellenszolgáltatás és a szokatlan összetétel ellenére, de megállapítható volt, hogy a nyertes ajánlattevõ ezen az áron vállalja mindazokat a tevékenységeket, melyet az ajánlatkérõ a dokumentációban elõírt. A nyertes ajánlattevõ nem csak az ár részszempont, hanem a többi 4 bírálati részszempont vonatkozásában is a legkedvezõbb ajánlatot tette.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése sem sérült, mivel az adott ár nagysága arányos az összetevõk nagyságával, így az összetevõkre történt ajánlatkérõi rákérdezés kapcsán az ár nagyságára is választ kapott az ajánlatkérõ. Annak vizsgálata, hogy az ár hogyan viszonyul a piacon szokásos árakhoz nem tartozik az ajánlatkérõ kompetenciájába, amennyiben az ajánlat érvényes, akkor azt az ajánlatkérõnek értékelnie kellett. Az értékelés során pedig a Kbt. 59. § (1) bekezdése alapján a nyertes ajánlattevõ ajánlata volt a legkedvezõbb.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság az eljárás iratai a felek írásbeli és szóbeli nyilatkozatai alapján megállapította, hogy a jogorvoslati kérelem részben elkésett, részben megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés elsõ és második fordulata szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(8) bekezdés a) pontja szerint a (7) bekezdés szerinti határidõ lejártának kiszámításakor a jogsértõ esemény bekövetkezésének kell tekinteni, jogellenes tartalmú felhívás, illetõleg dokumentáció esetén az ajánlattételi, illetve részvételi jelentkezési határidõ lejártát.<br>
A Döntõbizottság megállapította, hogy a kérelmezõ jogorvoslati kérelmének azon része, mely azt kifogásolta, hogy a felhívás, illetve dokumentáció jogsértõ módon határozta meg az ajánlati ár elemeit elkésett, mivel a kérelmezõ a dokumentációt 2002. november 22-én megvásárolta, melynek részét képezte az ajánlati felhívás is. A kérelmezõ tehát a dokumentáció megvételétõl tudomással bírt az ajánlati ár megadására vonatkozó ajánlatkérõi elõírásokról. A kérelmezõ ehhez az idõponthoz képest, de az ajánlattételi határidõ 2002. december 27-i idõpontjához képest is a jogvesztõ 15 napon túl terjesztette elõ jogorvoslati kérelmét 2003. január 28-án.<br>
A Döntõbizottság nem osztotta a kérelmezõ álláspontját, hogy az ajánlatok értékelésének ismeretében az eredményhirdetés idõpontjától vált számára ismeretessé az ajánlatkérõnek az ajánlati ár meghatározására vonatkozó jogsértõ eljárása, illetve az ajánlati felhívás és a dokumentáció jogsértõ tartalma. A jogvesztõ határidõ számításánál ugyanis a Kbt. a tudomásulvétel idõpontját a közbeszerzési eljárás egyes szakaszaihoz kapcsolja. Ehhez képest a közbeszerzési eljárás megindításakor hirdetménnyel közzétett ajánlati felhívás, illetve a kérelmezõ által megvásárolt dokumentáció tartalmával kapcsolatos kifogások az eljárás késõbbi szakaszához már nem kapcsolhatóak, mert azok tartalmának a Kbt. szabályaival való összevetését a kérelmezõnek haladéktalanul meg kell tennie.<br>
A Döntõbizottság ezt követõen vizsgálta a kérelmezõnek az ajánlati ár vonatkozásában az ajánlatok értékelésével kapcsolatos kérelmét és megállapította, hogy a jogorvoslati kérelem e vonatkozásában is megalapozatlan.<br>
Az ajánlatkérõ az ajánlati felhívás és dokumentáció elõírásainak megfelelõen végezte el az ajánlatok értékelését és mindegyik ajánlattevõnek lehetõsége volt, hogy elõzetes gazdasági kalkulációja alapján az ajánlati ár bármely összetevõjére tegye a hangsúlyt. E vonatkozásban sem a verseny tisztasága, sem pedig az esélyegyenlõség alapelve nem sérült. Az ajánlattevõknek ugyan az ajánlati ár mindhárom összetevõjére nyilatkozniuk kellett, hogy ajánlatuk érvényesnek minõsüljön, de az a tény, hogy az ár egyes összetevõire az átlagos piaci szolgáltatási díj mértékekhez képest jóval alacsonyabb ajánlatot tettek, nem ütközik a Kbt. szabályaiba, amennyiben a Kbt. 57. § (2) bekezdése alapján a kirívóan alacsony ellenszolgáltatásra a magyarázatot megadják. A kérelmezõ vonatkozásában is az ajánlatkérõ magyarázatot kért a havi karbantartási díj vonatkozásában, mivel a kérelmezõ az ajánlati ár ezen összetevõjére kívánta a hangsúlyt helyezni. A kérelmezõ is a havi karbantartási díj vonatkozásában annak alacsony mértéke indokaként az általa nyújtott hasonló volumenû szolgáltatásai alapján elõzetesen kalkulált adataira hivatkozott, akár csak a nyertes ajánlattevõ.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Az ajánlatkérõi értékelés alapját a felhívás és a dokumentáció szerint az ajánlati ár összege képezte, nem pedig annak egyes összetevõi. Az ajánlatkérõ tehát nem sértette sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, sem pedig a Kbt. 59. § (1) bekezdését, mikor az érvényes ajánlatok közül az ajánlati ár részszempont értékelés során a legalacsonyabb ajánlati ár kapta a legmagasabb pontszámot, figyelembe véve mindegyik árösszetevõt.<br>
Az ajánlatkérõ az ajánlati ár részszempont vonatkozásában a legjobb ajánlati tartalmi elemre, azaz a legalacsonyabb árra adta a legmagasabb pontszámot, míg a többi ajánlati ár értékelésére matematikai arányosság alapján került sor és az egyes részszempontok értékelését követõen az összességében legkedvezõbb ajánlatot a Getronics Kft. tette.<br>
A Döntõbizottság nem osztotta a kérelmezõ álláspontját, hogy a havi kiszállási esetek maximálása biztosította volna csak az ajánlati árak összehasonlítását, mivel a szolgáltatási szükséglet elõre pontosan nem meghatározható a meghibásodások számának esetleges volta miatt. Az ajánlatkérõ megadta a dokumentáció Útmutató 4.7 pontjában az eseti megrendelésekre vonatkozó átlagadatot, és ennél elvileg nemcsak több, hanem kevesebb alkalom is lehet a javítási tényleges szükséglet függvényében. A beszerzés tárgyát képezõ vállalkozási szerzõdés teljesítése során pedig az arra jogosult ellenõrzõ szervek feladata a kérelmezõ által utalt esetleges indokolatlan számlázási gyakorlat kizárása.<br>
A Döntõbizottság nem tartotta megalapozottnak a kérelmezõnek az ajánlatkérõ által az eljárás során a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése alkalmazásával kapcsolatos kérelmi elemét sem.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerint ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A Döntõbizottság megállapította, hogy az ajánlatkérõnek csak a kirívóan alacsony ellenszolgáltatás vonatkozásában van törvényi kötelezettsége magyarázatot kérnie, melyet mindegyik érintett ajánlattevõ vonatkozásában megtett. Mivel a nyertes ajánlattevõ vonatkozásában az ajánlati ár összetevõi közül a karbantartási díj és az óradíj minõsült kirívóan alacsony mértékûnek, míg a kiszállási díj éppen fordítva a többi ajánlathoz képest jóval magasabb volt, ezért ez nem képezhette a magyarázat tárgyát. A nyertes ajánlattevõ a magyarázatában nem módosította ajánlatát, hanem a szolgáltatói gyakorlatát ismertette és ezzel kapcsolatban használta az eseti javítási díj kategóriáját.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a részben elkésett, részben megalapozatlan kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. február 27.<br>
<br>
Dr. Csanádi Péter s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>