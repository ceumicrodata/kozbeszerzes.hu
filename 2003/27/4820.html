<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4820)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.213/9/2003.<br>
<br>
Tárgy: a STRABAG Rt. I. sz. kérelmezõ és az INNOTERV Rt. II. sz. kérelmezõ jogorvoslati kérelmei a Szigetújfalu Község Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a STRABAG Rt. (1135 Budapest, Szegedi út 35-37., képv.: dr. Kecskés Gabriella ügyvéd, 1135 Budapest, Szegedi út 35-37., a továbbiakban: kérelmezõ I.) és az INNOTERV Rt. (1106 Budapest, Jászberényi u. 24-30., képv.: dr. Szentmártony Kristóf ügyvéd, 1051 Budapest, Bajcsy-Zsilinszky út 22., a továbbiakban kérelmezõ II.) kérelmei alapján indult jogorvoslati eljárásban, melyet a Szigetújfalu Község Önkormányzata (2319 Szigetújfalu, Fõ u. 45., képv.: dr. Szerencsés Angela ügyvéd, 1016 Budapest, Gellérthegy u. 29., a továbbiakban: ajánlatkérõ) által "Szigetújfalu Község és Szigetcsép Község területén gravitációs és vákuumos szennyvízcsatorna-hálózat építése, valamint biológiai szennyvíztisztító telep bõvítése" tárgyú közbeszerzési eljárása ellen nyújtott be, a kérelmezõk jogorvoslati kérelmeinek helyt ad és megállapítja, hogy ajánlatkérõ az megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését, ezért a Döntõbizottság az ajánlatkérõ eljárást lezáró döntését megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül, 150 000-150 000 Ft, azaz egyszázötvenezer-egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2003. január 22. napján, a Közbeszerzési értesítõ (K. É.) 4. számában közzétett részvételi felhívással, nyílt elõminõsítési közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a részvételi szakasz lefolytatását követõen az alkalmasnak minõsített jelentkezõk részére megküldte az ajánlati felhívást 2003. február 28. napján.<br>
Az ajánlati felhívás 11. a) pontjában ajánlatkérõ meghatározta, hogy az összességében legelõnyösebb ajánlat szempontja szerint fog értékelni, míg a 11. b) pontban rögzítette az elbírálás részszempontjait és az elbírálás módszerét.<br>
Az ajánlati felhívás 9. pontja a pénzügyi ellenszolgáltatás feltételei körében rögzítette, hogy fõvállalkozó a mûszaki készültség alapján havonta maximum egy szakaszszámla benyújtására jogosult. A havi szakaszszámla nettó értéke nem haladhatja meg a nettó vállalási ár 10%-át. A számla kiegyenlítése annak keltétõl számított 30. naptári napon átutalással történik. Ajánlatkérõ kedvezõbb fizetési feltételeket is lefogad. Elõleg nyújtására nincs lehetõség.<br>
Ajánlatkérõ dokumentációt is bocsátott az ajánlattevõk rendelkezésére, amely az ajánlat elkészítéséhez szükséges elõírásokat, feltételeket tartalmazta.<br>
Az ajánlatkérési dokumentáció 4. pontja az értékelési szempontok tartalmát részletezi. A 4.1 "ajánlati ár" pont körében meghatározta ajánlatkérõ, hogy a beruházás tervezett bekerülési költsége feletti ajánlati árat, valamint a tervezett bekerülési költségnél 15%-kal alacsonyabb ajánlati árat tartalmazó ajánlatokat érvénytelennek nyilvánítja. A dokumentáció ezen pontja rögzítette továbbá, hogy a beruházás tervezett bekerülési költsége igazodik a kihirdetett céltámogatás szerinti beruházási összköltséghez.<br>
A dokumentáció 4.4 pontjában ajánlatkérõ a számára kedvezõbb fizetési határidõ körében meghatározta, hogy az értékelésnél min. 30 napi, maximum 120 napi fizetési határidõt vesz figyelembe ajánlatkérõ.<br>
A dokumentáció részeként ajánlatkérõ ajánlattevõk rendelkezésére bocsátott iratmintákat, így egy felolvasólapot és "ajánlat részletes tartalmának kifejtése a megadott bírálati szempontok szerint" elnevezésû iratmintát.<br>
A "felolvasólap" mintában ajánlatkérõ az ajánlati ár körében bruttó egyösszegû átalányárat kért feltüntetni, továbbá az "ajánlat részletes tartalmának kifejtése a megadott bírálati szempontok szerint" adatlapon az ajánlati ár körében bruttó ajánlati árat jelölt meg.<br>
Ajánlatkérõ 2003. március 20-án helyszíni konzultációt tartott, ahol a tervezett bekerülési költségre vonatkozó kérdésre azt válaszolta, hogy "Az ajánlatkérési dokumentációban foglaltak szerint: A beruházás tervezett bekerülési költsége igazodik a kihirdetett céltámogatás szerinti beruházási összköltséghez. A fenti adat a helyi önkormányzatok 2002. évi új céltámogatásáról szóló kormányközleményben található (Önkormányzatok Közlönye VIII. évfolyam 7. szám)."<br>
Ajánlattételi határidõre 2003. április 11. napjára a kérelmezõk, a SADE Mo. Kft., a PENTA Kft., a HÍDÉPÍTÕ Rt., és a PVCsV Kft. nyújtott be ajánlatot.<br>
Ajánlatkérõ az eljárás eredményét 2003. április 29-én hirdette ki nyilvánosan. Ajánlatkérõ döntése értelmében a az eljárás nyertese a SADE Magyarország Kft. Kérelmezõ I. ajánlata érvénytelen, mert a megadott ajánlati ára nem felel meg a dokumentáció 4.1. pontjában meghatározott feltételeknek, míg kérelmezõ II. ajánlata érvénytelen mivel az ajánlatában megadott számlázási rend nem felel meg az ajánlati felhívás 9. pontjában meghatározott feltételeknek.<br>
Az eredményhirdetésen a kérelmezõk képviselõi jelen voltak. Az eredményhirdetésrõl jegyzõkönyv készült, mely szerint ajánlatkérõ ismertette az összegzésben szereplõ adatokat.<br>
Kérelmezõ I. STRABAG Rt. 2003. április 30. napján nyújtott be jogorvoslati kérelmet a Döntõbizottsághoz, melyben ajánlatkérõ döntését sérelmezi az ajánlata érvénytelenné nyilvánítása miatt.<br>
Kérelme alátámasztására elõadta, hogy a dokumentáció vonatkozó pontját álláspontja szerint akként kellett értelmezni, hogy érvénytelennek a 2002. évi céltámogatásról szóló kormányközleményben meghatározott 999 649 E Ft feletti, illetve ennek 85%-nál alacsonyabb vállalási árakat lehet tekinteni. Kérelmezõ I. megítélése szerint- a beérkezett ajánlatok ajánlati árait figyelembe véve - kizárólag az õ ajánlati ára felelt meg a dokumentációnak, ugyanis ajánlati ára (bruttó összegû) nem haladja meg a tervezett bekerülési költséget és nem esik a tervezett bekerülési költség 85%-a alá.<br>
Kérte a Döntõbizottságot, hogy semmisítse meg az eljárást lezáró döntését ajánlatkérõnek, kötelezze az eljárási díj és költségek viselésére, valamint ideiglenes intézkedéssel tiltsa meg a szerzõdés megkötését.<br>
Kérelmezõ II. INNOTERV Rt. 2003. április 30. napján nyújtott be jogorvoslati kérelmet a Döntõbizottsághoz. Jogorvoslati kérelmében - a tárgyaláson tett nyilatkozatával kiegészítve - ajánlatkérõ eljárást lezáró döntését sérelmezi, amellyel ajánlatát érvénytelenné nyilvánították. Jogsértõ megítélése szerint az, hogy ajánlatkérõ azon indokkal minõsítette érvénytelennek az ajánlatukat, hogy a számlázási ütemtervük nem a felel meg a felhívás 9. pontjában foglaltaknak. Kérelme indoklásaként elõadta, hogy a felhívás 9. pontja lehetõséget adott kedvezõbb fizetési feltételek megajánlására, álláspontjuk szerint az általuk ajánlott számlázási rend kedvezõbb a felhívás 9. pontja szerinti feltételek vizsgálata alapján. Ezen álláspontja alátámasztására a megajánlott számlázási rendjére vonatkozó kimutatást is csatolt, amely igazolja, hogy a kiírás szerint engedett számlázási rendnél az általuk ajánlott számlázás kedvezõbbnek tekinthetõ.<br>
Kérte a Döntõbizottságot, hogy állapítsa meg a jogsértés megtörténtét, semmisítse meg ajánlatkérõ eljárást lezáró döntését, valamint szabjon ki bírságot. Kérte továbbá, hogy ideiglenes intézkedéssel tiltsa meg a szerzõdés megkötését.<br>
Ajánlatkérõ észrevételében a kérelmek elutasítását kéri megalapozatlanság okán. Kérelmezõ I. jogorvoslati kérelme vonatkozásában kifejtett álláspontja szerint jelen ügyben alkalmazandó jogszabályok egyértelmûvé teszik, hogy a felhívás 4.1 pontjában elõírt feltételek szerint az ajánlattevõk a vállalási árat bruttó összegben kötelesek megadni úgy, hogy ajánlatkérõ a beruházás bruttó bekerülési költsége feletti árat, valamint a tervezett bekerülési költségnél 15%-kal alacsonyabb árat érvénytelennek nyilvánítja. A beruházás tervezett bekerülési összköltségére vonatkozóan azt az információt adták az ajánlattevõknek, hogy az igazodik a kihirdetett céltámogatás szerinti beruházási összköltséghez (Önkormányzatok Közlönye VIII. évfolyam 7. szám).<br>
A Cct. 23. § h) pontja szerint: "A beruházási összköltség: a beruházási költség elõzetesen felszámított, le nem vonható áfá-val növelt összege."<br>
Kérelmezõ ajánlata elkészítésekor tévesen értelmezte a Cct. idézett fogalom meghatározását. A számvitelrõl szóló 2000. évi C. törvény 47. § (3) bekezdése egyértelmûsíti, hogy a tárgyi eszköz beszerzési árának nem része a levonható elõzetesen felszámított áfa. Mivel minden önkormányzati közmûberuházás során az áfa levonható, ezért az Önkormányzatok közleményében megjelentetett beruházási összköltség nem tartalmaz le nem vonható áfát, tehát nettó összeg.<br>
Kérelmezõ álláspontja szerint tehát tévesen értelmezte a fent idézett jogszabályokat, amikor a vállalási árat nem a megszabott bruttó értékhatárok között, hanem a nettó értékhatárt bruttónak tekintve a tervezett bekerülési költségnél 15%-kal alacsonyabb összegben adta meg.<br>
Kérelmezõ II. kérelmében elõadottak alaptalanok az alábbiak szerint:<br>
A szakaszszámlákra elõírt feltétel, hogy annak összege nem lehet a nettó vállalási ár 10%-ánál magasabb.<br>
Ha kérelmezõ II. ettõl kedvezõbb fizetési feltételt kívánt megajánlani, úgy például 10% alá csökkenthete volna a szakaszszámlák összegét, vagy más kedvezõbb feltételt is ajánlhatott volna. A számlázási ütemterv megváltoztatásával nem lehet azon feltételt negligálni, hogy szakaszszámlák értéke nem lehet több mint a nettó vállalási ár 10%-a.<br>
Kérelmezõ II. szakaszszámlája összege meghaladja az egyes szakaszszámlákra elõírt 10%-ot, így jogszerûen állapította meg az ajánlat érvénytelenségét.<br>
A Döntõbizottság 2003. május 5. napján a D.213/3/2002 sz. alatti határozatával ideiglenes intézkedést alkalmazott és a szerzõdés megkötését megtiltotta.<br>
A Döntõbizottság megállapította, hogy a kérelmezõk jogorvoslati kérelmei megalapozottak az alábbiak szerint.<br>
A jelen ügyben a Döntõbizottságnak abban a kérdésben kellett állást foglalnia, hogy a kérelmezõ I. ajánlati ára, illetõleg a Kérelmezõ II. által megajánlott számlázási rend megfelel-e vagy sem ajánlatkérõ felhívásának 9., illetõleg a dokumentáció 4.2. pontjában foglaltaknak, és ezzel összefüggésben megállapítható - e jogszerûen ajánlatának érvénytelensége.<br>
A közbeszerzési eljárásban az eljárást megindító ajánlati felhívásban van lehetõsége ajánlatkérõnek az ajánlattal kapcsolatos (akár formai, akár tartalmi) elvárásait megadni, azzal, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez, az ajánlattevõ pedig az ajánlatához kötve van. Ezenkívül a Kbt. 33. § (1) bekezdése értelmében ajánlatkérõnek az ajánlati felhívás tartalmát - a 2. számú mellékletben meghatározott minta szerint - úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
A közbeszerzési eljárásban az ajánlattevõk számára az ajánlati felhívás ad kellõ eligazítást a tekintetben, hogy az ajánlatukat milyen szempontok figyelembevételével és betartásával készítsék el annak érdekében, hogy eséllyel vehessenek részt a közbeszerzési eljárásban, hiszen a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdésében foglaltak alapján az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A kérelmezõ I. kérelmével összefüggõen a jelen ügyben az ajánlatkérõ a dokumentációban az ajánlati árral kapcsolatban azt az érvénytelenségi feltételt szabta, hogy bizonyos összegû ajánlati árakat nem kíván elfogadni a közbeszerzési eljárása során.<br>
Ezért a dokumentációban megfogalmazta, hogy a beruházás tervezett bekerülési költsége feletti ajánlati árat, valamint a tervezett bekerülési költségnél 15%-kal alacsonyabb ajánlati árat tartalmazó ajánlatot érvénytelenné fogja nyilvánít.<br>
Azt, hogy a "tervezett bekerülési költség" fogalma alatt mit ért ajánlatkérõ a dokumentációban rögzítette, mely szerint a beruházás tervezett bekerülési költsége igazodik a kihirdetett céltámogatás szerinti beruházási összköltséghez. E körben további információként egyik ajánlattevõ által feltett kérdésre annyit közölt, hogy a kormány közleményt az odaítélt céltámogatásokról melyik Önkormányzati Közlönyben találják ajánlattevõk.<br>
A fentiek mellett tényként állapítható meg, hogy ajánlatkérõ az ajánlati árként bruttó összeget kért megajánlani, így a jelen közbeszerzési eljárás tekintetében ajánlati ár alatt bruttó összeget kell érteni.<br>
Ajánlatkérõ sem a dokumentációban, sem a feltett kérdés kapcsán nem határozta meg, hogy különbséget kíván tenni az ajánlati ár érvényességének megítélése körében nettó, illetve bruttó ajánlati ár között, továbbá nem határozta meg, hogy az ajánlati árnak az érvényesség szempontjából a beruházás nettó, illetve bruttó értéke bír majd relevanciával.<br>
A Döntõbizottság álláspontja szerint ajánlatkérõ az ajánlati dokumentáció 11. oldal 4.1. pontjában nem fogalmazta meg egyértelmûen követelményét arra vonatkozóan, hogy ajánlattevõknek az ajánlati áruk meghatározásakor az érvényesség szempontjából az ajánlati ár nettó, illetve a bruttó értéke fog majd jelentõséggel bírni.<br>
Ajánlatkérõ által megfogalmazott feltétel értelmezhetõ mind a nettó értéke, mind a bruttó érték figyelembevételével.<br>
Nem osztotta a Döntõbizottság ajánlatkérõ e körben elõadott álláspontját, miszerint azzal, hogy a dokumentáció 4.1. pontjára vonatkozóan feltett kérdésre hivatkozott az Önkormányzati Közlönyben megjelent 2002. évi céltámogatások odaítélésérõl szóló kormányközleményre egyértelmûen kifejezésre juttatta, hogy az ajánlati ár nettó értékét veszi alapul az érvénytelenség megállapításánál. Nem fogadta el a Döntõbizottság arra való ajánlatkérõ hivatkozását sem, hogy az által a hivatkozott jogszabályok [1992. évi LXXXIX. tv a címzett és céltámogatásokról (Cct.), a számvitelrõl szóló 2000. évi C. tv., a 9/1998. (I. 23.) Korm. rendelet] rendelkezései ismertében is kétséget kizáró tény, hogy ajánlatkérõ az érvénytelenséget a nettó értékhez kötötte.<br>
Ajánlatkérõ által hivatkozott jogszabályhelyek eligazítást adnak arra vonatkozóan, hogy ajánlatkérõnek milyen lehetõségei vannak a céltámogatás igénylése kapcsán, milyen feltételek mellett írhat le egyes, a beruházást terhelõ költségeket, amennyiben ezen jogosultság megilleti.<br>
Ajánlatkérõ a dokumentációban és a késõbb felmerült ajánlattevõi kérdésre tekintettel sem adott pontosabb információt arra nézve ajánlattevõknek, hogy a beruházás tervezett költségének megállapítása során milyen szempontok szerint járt el, nem tájékoztatta ajánlattevõket arról, hogy az adólevonási jogra tekintettel a költségek kalkulációjánál nem kívánja figyelembe venni például az áfatartalmat, még akkor sem, ha ajánlattevõknek az ajánlati árat bruttó összegben kellett megadni.<br>
Ajánlatkérõ elõírásából azt sem lehet megállapítani, hogy a beruházás tervezett költségének a beruházási összköltséghez történõ igazítása során mit kezd majd az egyéb, a beruházást terhelõ költségekkel (pl. lebonyolítási költség, tervezési költség stb.).<br>
Az ajánlatkérõ által hivatkozott jogszabályhelyek semmilyen eligazítást nem adnak arra vonatkozóan, hogy az adott közbeszerzési eljárásban megfogalmazott érvénytelenség, tehát a nem megfelelõ ajánlati ár alatt pontosan mit ért ajánlatkérõ, és ajánlattevõnek milyen tényezõket kell figyelembe venni az ajánlati árak kalkulálásánál.<br>
Ajánlatkérõnek a felhívásban kellett volna megadni egyértelmûen, hogy mit tekint az adott közbeszerzési eljárásban nem elfogadható ajánlati árnak, ugyanis a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján akkor érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
Ajánlatkérõ által a felhívásban nem egyértelmûen megfogalmazott feltételek nem eredményezhetik az ajánlat érvénytelenségét a felhívás és a dokumentációban meghatározott feltételeknek való nem megfelelésre hivatkozással. A nem egyértelmûen megfogalmazott feltételt az eljárásban a döntés meghozatalakor az ajánlattevõk számára elõnyösebb értelmezéssel kell figyelembe venni.<br>
A fent kifejtett indokok alapján jogsértõ módon járt el ajánlatkérõ, amikor nem fogadta el a dokumentáció 4.1. pontjának megfelelõnek a kérelmezõ I. ajánlatában szereplõ ajánlati árat, hanem az ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítette, és az eljárás további szakaszában való részvételbõl kizárta.<br>
A Kérelmezõ II. vonatkozásában ajánlatkérõ nem találta a felhívás 9. pontjában elõírtak szerint megfelelõnek az ajánlatban megadott számlázási ütemtervet.<br>
A kérelmezõ II. kérelmével összefüggõen ajánlatkérõ a felhívás 9. pontjában rögzítette, hogy a fõvállalkozó a mûszaki készültség alapján havonta maximum egy szakaszszámla és a próbaüzem lezárása után egy végszámla benyújtására jogosult. A havi szakaszszámla nettó értéke nem haladhatja meg a nettó vállalási ár 10%-át. A számla kiegyenlítése annak keltétõl számított 30. naptári napon átutalással történik. Ajánlatkérõ kedvezõbb fizetési feltételeket is elfogad<br>
Ajánlatkérõ tehát a felhívás ezen pontjában a fizetési feltételek vonatkozásában egyrészt meghatározta, hogy e körben mit tekint a minimumelvárásnak a pénzügyi teljesítés körében.<br>
Ajánlatkérõ elengedhetetlen minimumfeltételként rögzítette, hogy csak a mûszaki teljesítéssel igazolt pénzügyi ütemezést fogad el ajánlattevõktõl.<br>
E körben a kérelmezõ II. ajánlatával kapcsolatban nem merült fel kifogás. Ajánlatkérõ további követelménye volt, hogy havonta maximum 1 szakaszszámla nyújtható be, amelynek nettó értéke nem haladja meg a nettó vállalási ár 10%-át.<br>
Ajánlatkérõ ezen feltételrendszere értelmében megfelel a felhívás elõírásnak az olyan ajánlat, amely során ajánlattevõ havonta nyújt be számlát, és a számla nettó értéke nem haladja meg a vállalási ár nettó 10%-át.<br>
Ajánlatkérõ elismerte - a felhívásából is arra a következtetésre lehet jutni -, hogy a számla benyújtásának gyakorisága tekintetében a havi számlázásnál számára kedvezõbb az ennél ritkább számlázás.<br>
A kérelmezõ II. ajánlata tehát a kéthavonta történõ számlázással az elvárást teljesítette.<br>
Ajánlatkérõ felhívása az egy-egy részszámlaértékét illetõen csak a havi számlázást érintette, "havi számla"-ja csak annak van, aki havonta nyújt be számlát.<br>
A kérelmezõnek nincs havi számlázása, tehát a számlái értékét csak úgy lehet az ajánlatkérõ elvárásaival összehasonlítani, hogy az ajánlatkérõ számára még éppen elfogadható pénzügyi ütemezésen belül marad-e az ajánlat szerinti pénzügyi ütemezés vagy sem. A kérdés vizsgálata a teljes pénzügyi ütemterv alapján és az adott idõponthoz tartozó ajánlatkérõi pénzügyi lehetõség és vállalkozói számlák összértékének egybevetésével vizsgálható.<br>
A kifogásolt 4. hónapban benyújtott 187 464 236 Ft-os számlához hozzá kell számítania már az azt megelõzõen benyújtott 20 792 240 Ft-os számlát. Az összesen 208 257 176 Ft számlaérték nem éri el az ajánlatkérõ által a havi számlázást feltételezõ még éppen elfogadható 4 × 10%, azaz 348 197 696 Ft értéket, tehát az elõírt pénzügyi ütemezésnek megfelel.<br>
A Döntõbizottság nem fogadta el azt az ajánlatkérõi állítást, hogy a "havi számla" fogalma azonos a bármely idõpontban (hónapban) benyújtott számlával, függetlenül annak gyakoriságától. "A "havi számla" kifejezetten a havi rendszerességgel megjelenõ számlát jelenti.<br>
Ezt követõen viszont ajánlatérõ lehetõséget biztosított ajánlattevõk részére, hogy a felhívás 9. pontjában megadottaktól eltérõ kedvezõ fizetési feltételeket adjanak meg.<br>
Ajánlatkérõ a fizetési feltételek közül kizárólag a fizetési határidõ vonatkozásában - figyelemmel arra, hogy az külön értékelési részszempontként került meghatározásra - tett további feltételeket a dokumentáció 4.4. pontjában a dokumentáció 12 oldalán.<br>
A fizetési feltételeknek a felhívás 9. pontjában meghatározott többi részével kapcsolatban további szûkítõ elõírásokat nem adott, nem rendelkezett arról sem, hogy mit tekint kedvezõbb fizetési feltételnek, illetve hogy egyes elemek (számlaszám, számlaérték) esetén milyen formában adható ajánlat, amelyet kedvezõnek fog elfogadni ajánlatkérõ.<br>
A fent elõadottak alapján a Döntõbizottság megítélése szerint az, hogy az ajánlattevõk által megajánlott fizetési feltétel kedvezõnek tekinthetõ-e, a megajánlott fizetési feltételrendszer összességében, annak tartalma alapján ítélhetõ csak meg. A fizetési feltételek körében ajánlatkérõ által megadott egyes elemek önmagukban vizsgálva nem értékelhetõk, nem vethetõk össze a felhívásban elõírt feltételekkel. Ha a megajánlott fizetési feltételeket, jelen esetben a számlázási rendet alkotó egyes elemeket önállóan, egyesével vizsgálja ajánlatkérõ, nem tud választ adni arra, hogy az a felhívásban elõírtakhoz képest kedvezõbb-e vagy sem.<br>
Jelen esetben ajánlatkérõ kizárólag az alapján minõsítette a felhívással ellentétesnek a kérelmezõ II. számlázási rendjét, hogy a benyújtott számla nettó értéke meghaladja a vállalási ár nettó 10%-át, de azt már nem vizsgálta, hogy a kérelmezõ II. nem havonta, hanem többhavonta nyújt csak be szakaszszámlát. Ezáltal azt sem vizsgálta ajánlatkérõ hogy tekintettel a kevesebb szakaszszámla benyújtására és azok számlaértékeire a megajánlott számlázási rend az elõírt fizetési ütemezésnél elõnyösebb fizetési kondíciókat eredményez-e vagy sem.<br>
A fent kifejtett indokok alapján jogsértõ módon járt el ajánlatkérõ, amikor a kérelmezõ II. ajánlatában lévõ számlázási rendet a felhívás 9. pontjával ellentétesnek minõsítette anélkül, hogy tartalmában vizsgálata volna, hogy az, az elõírtaknál kedvezõbb-e vagy sem, hanem az ajánlatot a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek minõsítette és az eljárás további szakaszában való részvételbõl kizárta.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben arra volt alapvetõen tekintettel, hogy ajánlatkérõnek módja van a megállapított jogsértések kiküszöbölésére, a kiszabott bírságot a fentiekre tekintettel szükségesnek, de egyben elegendõnek ítélte.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 30.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>