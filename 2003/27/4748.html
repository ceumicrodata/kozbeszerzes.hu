<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4748)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.143/10/2003.<br>
<br>
Tárgy: a GTS-DataNet Távközlési Kft. jogorvoslati kérelme a Nemzeti Infrastruktúra Fejlesztési Iroda közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Patay Géza ügyvéd (1026 Budapest Pasaréti út 72.) által képviselt GTS-DataNet Kft. (1134 Budapest, Váci út 37/A, a továbbiakban: kérelmezõ) jogorvoslati kérelmét - melyet dr. Komjáthy Miklós ügyvéd (1111 Budapest, Kende u. 13-17.) által képviselt Nemzeti Információs Infrastruktúra Fejlesztési Iroda (1132 Budapest, Victor H. u. 18-22., a továbbiakban: ajánlatkérõ) az ajánlatkérõ nagy sebességû hálózattal ellátott intézményei számára helyi, távolsági és nemzetközi távbeszélõ szolgáltatás beszerzése tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. január 2-i számában részvételi felhívást tett közzé a rendelkezõ részben megjelölt beszerzés céljából tárgyalásos eljárás lefolytatására.<br>
Részajánlatot lehetett tenni a helyi, a távolsági és a nemzetközi távbeszélõ szolgáltatásra.<br>
A felhívásban a tárgyalásos eljárásra ajánlatkérõ a MATÁV Rt.-t, a PanTel Rt.-t és a V-com Rt.-t választotta ki.<br>
A jelentkezési határidõre a három kiválasztott cég, a kérelmezõ és a Novacom Kft. nyújtott be jelentkezést.<br>
Ajánlatkérõ a részvételi szakasz február 13-án tartott eredményhirdetésén mindegyik jelentkezõt alkalmasnak minõsítette, részükre átadta az ajánlati felhívást.<br>
Az ajánlati felhívás szerinti bírálati részszempontok voltak a beszélgetés percdíja 90-es súlyszámmal és a megajánlott opcionális szolgáltatások 10-es súlyszámmal.<br>
A felhívás tartalmazta a tárgyalásos eljárás lefolytatásának menetét, miszerint az elsõ tárgyalási nap az ajánlattételi határidõ idõpontja. A további tárgyalások helyérõl és idejérõl ajánlatkérõ az elõzõ tárgyalási napon ad tájékoztatást, az utolsó tárgyalási napként meghatározott napon pedig meghatározza, hogy melyik az az idõpont, amely után már nem fogadja el az ajánlat módosítását. Errõl az idõpontról valamennyi ajánlattevõt egyidejûleg telefaxon értesíti.<br>
Az eljárás részletes lebonyolítása módját (aukciós szabályokat) az ajánlati felhívás II. sz. melléklete (mûszaki melléklet) tartalmazta. Az aukciós szabályok között a III. pontban ajánlatkérõ - többek között - rögzítette:<br>
Ajánlatkérõ:<br>
f) az aukció alapján kialakított árak, a benyújtott mûszaki dokumentumok; a tárgyalás során hivatalosan átadott információk, az ajánlati dokumentációban szereplõ követelmények és értékelési szempontok alapján fogja az ajánlatok végsõ értékelését kialakítani.<br>
h) a le nem zárt aukciós tételek esetében - indoklás nélkül - az ajánlattevõk értesítése mellett visszatérhet a hagyományos tárgyalási technikához.<br>
Az ajánlattételi határidõre, március 3-ára a kérelmezõ, a V-Com Rt., a PanTel Rt. és a Matáv Rt. nyújtott be ajánlatot. Az ajánlattétel idõpontjában sor került az elsõ tárgyalási fordulóra, a másodikra pedig március 5-én, illetve a Matáv Rt. esetében március 6-án.<br>
Ajánlatkérõ az eljárás további menetét illetõen március 11-én a következõ tájékoztatást adta ajánlattevõknek:<br>
- 2002. március 12-én lesz a belföldi helyi és távolsági hívás aukciójának indulása.<br>
- A belföldi helyi és távolsági hívás aukcióját lezáró elsõ munkanap kezdõdik a nemzetközi vezetékes hívások aukciója.<br>
- A nemzetközi vezetékes hívások aukcióját lezáró elsõ munkanap kezdõdik - új tételként - a nemzetközi mobil hívások aukciója.<br>
Kérelmezõ és a PanTel Rt. március 11-én, a Matáv Rt. és V-com Rt. március 12-én a percdíjak vonatkozásában ajánlatkiegészítéssel élt, melyet március 12-én ajánlatkérõ összefoglaló táblázat formájában mind a négy ajánlattevõnek megküldött.<br>
Ajánlatkérõ március 14-én kelt levelében közölte ajánlattevõkkel, hogy:<br>
- Valamennyi ajánlattevõ részére lehetõvé teszi a Bíráló Bizottság, hogy a meghirdetett három tételre március 18-án 9.00 óráig benyújtsa végsõ ajánlatát.<br>
- Az ajánlattevõk a korábban megadott legjobb ajánlatuknál kedvezõbb ajánlatot adhatnak csak meg. A virtuális percszám csökkentése mellett új feltétel, hogy a virtuális percdíj számításánál figyelembe vett egyedi komponensek egyike sem növekedhet az ajánlattevõ által korábban megadott legjobb ajánlati tételben szereplõ árhoz képest.<br>
- A "belföldi helyi és távolsági hívások", a "nemzetközi vezetékes hívások" és a "nemzetközi mobil hívások" bármely csoportjára tehetõ részajánlat.<br>
A négy ajánlattevõ közül a PanTel Rt. és a kérelmezõ élt újabb ajánlattétellel, melyeket március 18-án 9.00 órakor, azok bontásakor ismertetett ajánlatkérõ a következõk szerint:<br>
	Kérelmezõ     PanTel Rt.<br>
Belföldi helyi és távolsági<br>
- Webes aukció	8,94 Ft/perc   9,00 Ft/perc<br>
- Végsõ ajánlat	8,87 Ft/perc   8,29 Ft/perc<br>
Nemzetkõzi vezetékes<br>
- Webes aukció	14,63 Ft/perc  47,29 Ft/perc<br>
- Végsõ ajánlat	14,63 Ft/perc            -<br>
Nemzetközi mobil<br>
- Webes aukció	56,82 Ft/perc  55,79 Ft/perc<br>
- Végsõ ajánlat	55,36 Ft/perc  53,22 Ft/perc<br>
Kérelmezõ a bontás napján 13.45-kor fax útján javaslattal élt ajánlatkérõ felé, miszerint ajánlatkérõ az elektronikus aukciós rendszer igénybevételével lefolytatott eljárás (webes licit) eredményei alapján hozzon döntést.<br>
Ajánlatkérõ a március 24-én tartott eredményhirdetésen közölte, hogy a belföldi helyi és távolsági hívás, valamint nemzetközi mobil hívás nyertese a PanTel Rt., a második legkedvezõbb ajánlatot tevõ a kérelmezõ, míg a nemzetközi vezetékes hívás nyertese a kérelmezõ, a második a PanTel Rt.<br>
Kérelmezõ március 21-én jogorvoslati kérelmet terjesztett elõ a Döntõbizottság, melyet március 28-án kiegészített. Sérelmezte, hogy ajánlatkérõ a lezárt webes licit után visszatért a hagyományos tárgyalási technikához és az ennek során tett ajánlatok alapján hozta meg eljárást lezáró döntését.<br>
Álláspontja szerint tárgyalásos eljárásban sincs jogi lehetõség arra, hogy ajánlatkérõ változtasson a közbeszerzési eljárásnak a kiírásban meghatározott szabályain. A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(2) bekezdése ugyan felmentést ad a 48-50. §-ban elõírt ajánlati kötöttség alól, de a felmentéssel adott ajánlatkérõi szabadság csak a szerzõdéses feltételek tekintetében áll fenn. Az eljárás lebonyolításának általa meghatározott szabályai tárgyalásos eljárásban is kötik ajánlatkérõt, mert ezek az alapelvek érvényesülésének biztosítékai.<br>
Ajánlatkérõ az ajánlati felhívás mûszaki melléklete III. h) pontjában elõírta, hogy a le nem zárt aukciós tételek esetében térhet vissza ajánlatkérõ - indokolás nélkül - a hagyományos tárgyalási technikához. Az utolsó aukció eredményérõl szóló ajánlatkérõi értesítés szerint mindegyik licit lezárult, így nem térhetett volna át a hagyományos tárgyalási technikához és az ajánlatok értékelését a webes liciten kialakult árak alapján kellett volna elvégeznie.<br>
A jogorvoslati eljárásban tartott tárgyaláson pontosított kérelmében kérte, hogy a Döntõbizottság állapítsa meg, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését és a 33. § (1) bekezdését.<br>
Ajánlatkérõ kérte a jogorvoslati kérelem elutasítását. Közölte, hogy a webes liciten kialakult árakat a Bírálóbizottság március 14-én értékelte és úgy döntött, hogy az árak (percdíjak) további kedvezõ alakulása érdekében lehetõséget biztosít valamennyi, a tárgyalásos eljárásban részt vevõ ajánlattevõ számára egy utolsó, most már hagyományos módon történõ ajánlattételre március 18-án 9.00 óráig. E határidõre a négy ajánlattevõ közül a kérelmezõ és a PanTel Rt. tett újabb ajánlatot. A webes liciten kialakult árakhoz képest a PanTel Rt. végsõ ajánlata egy tétel tekintetében lényegesen kedvezõbb volt a korábbi ajánlatánál és a kérelmezõ ajánlatánál.<br>
Elõadta, hogy a tárgyalásos eljárásban nem áll fenn sem ajánlatkérõnek, sem ajánlattevõnek a <a href="http://net.jogtar.hu/jr/gen/getdoc.cgi?docid=99500040.tv#50">Kbt. 48-50.</a> §-a szerinti ajánlati kötöttsége, így változtathatott a tárgyalásos eljárás szabályain. A változtatásról egyszerre értesítette valamennyi ajánlattevõt, közölve a változtatás indokait is. A módosított ajánlatok bontásáról jegyzõkönyvet készített, annak tartalmát mindkét, a módosítási lehetõséggel élõ ajánlattevõ megismerte, ezért nem sértette meg sem a Kbt. 24. §-ában elõírt alapelvi rendelkezéseket, sem a Kbt. más rendelkezését.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(6) bekezdése akként rendelkezik, hogy a meghívásos és a tárgyalásos eljárásra a törvény eltérõ rendelkezése hiányában a nyílt eljárás szabályait kell alkalmazni.<br>
A nyílt eljárásra vonatkozóan a 33. § (1) bekezdése elõírja, hogy az ajánlati felhívás tartalmát úgy kell meghatározni, hogy annak alapján az ajánlattevõk egyenlõ eséllyel megfelelõ ajánlatot tehessenek.<br>
Az ajánlatok megtételét követõ idõszakra vonatkozóan az "Ajánlattételi határidõ és az ajánlati kötöttség" címen a 48., 49. és 50. § a következõket írja elõ:<br>
"48. § (1) Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb."<br>
"49. § (1) Az ajánlattevõ az ajánlattételi határidõ lejártáig módosíthatja, illetõleg visszavonhatja ajánlatát.<br>
(2) Az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók."<br>
"50. § (1) Az ajánlati kötöttség az ajánlattételi határidõ lejártától kezdõdik.<br>
(2) Az ajánlattevõ az ajánlati felhívásban meghatározott eredményhirdetési idõpontot követõen legalább harminc - építési beruházás estén hatvan - napig kötve van ajánlatához, kivéve, ha az ajánlatkérõ úgy nyilatkozott, hogy egyik ajánlattevõvel sem kíván szerzõdést kötni."<br>
A tárgyalásos eljárásnak a nyílt eljárástól eltérõ rendelkezéseit a 70-71/B. §-ai szabályozzák.<br>
A 71. § (2) bekezdése kimondja: "A tárgyalásos eljárás során nem áll fenn ajánlatkérõnek, illetve az ajánlattevõnek a 48-50. § szerinti ajánlati kötöttsége, de ez nem járhat azzal, hogy az eljárás alapján megkötött szerzõdés tárgya olyan jellemzõjében, illetve körülményében tér el az eljárás megkezdésekor beszerezni kívánt beszerzési tárgytól, amely nem tette volna lehetõvé tárgyalásos eljárás tartását. Ha az ajánlatkérõ az eljárás eredményét kihirdette, a szerzõdést a felhívás (illetve a dokumentáció) és az ajánlat eredményhirdetéskori tartalma szerint kell megkötni."<br>
Kérelmezõ a jogorvoslati kérelmét arra alapította, hogy az ajánlati kötöttséget csak a szerzõdéses feltételek tekintetében oldotta fel a 71. § (2) bekezdés, a kiírásnak az eljárás lefolytatására vonatkozó elõírásait nem. Ezért a mûszaki feltételek III. f) pontjában elõírtak folytán ajánlatkérõ nem járt el jogszerûen, amikor a webes liciten lezárt tételekre további licitálásra kérte fel ajánlattevõket.<br>
Kérelmezõ álláspontja helytállósága eldöntéséhez azt kell vizsgálni, hogy a 48-50. §-ai milyen körben mondják ki az ajánlati kötöttséget, azaz mely kötöttséget oldotta fel tárgyalásos eljárásban a 71. § (2) bekezdés.<br>
A 48. § az ajánlati felhívásban és a dokumentációban (kiírásban) meghatározott feltételeknek az ajánlattételi határidõ lejártát követõ módosítását tiltja. Elõírja, hogy csak hirdetmény közzétételével és ezzel együtt az ajánlattételi határidõ meghosszabbításával lehet a kiírásban meghatározott feltételeket módosítani.<br>
A 49. § az ajánlattevõ részére állítja fel az ajánlat módosítása tilalmát, ezt még az ajánlatkérõ hozzájárulásával sem teheti meg ajánlattevõ.<br>
Az 50. § az ajánlati kötöttség kezdõ és végsõ idõpontját határozza meg, mely idõszakra a 48. és 49. § szerinti ajánlati kötöttség fennáll.<br>
A 71. § (2) bekezdés tehát a kiírás feltételei ajánlatkérõ általi módosításának és az ajánlattevõ ajánlata módosításának tilalmát oldja fel. Ebbõl következik, hogy ajánlatkérõnek joga volt a kiírás azon feltételét módosítani, hogy a webes liciten lezárt tételeket illetõen nem lehet tovább az ajánlattevõket további licitálásra felhívni, az ajánlattevõknek pedig ajánlatukat módosítani.<br>
A 71. § (2) bekezdés egyetlen korlátot állít fel az ajánlati kötöttség a kiírás feltételeinek ajánlatkérõ általi módosítása, illetõleg az ajánlatok módosítása terén, nevezetesen; a módosítás nem járhat azzal, hogy annak folytán a megkötött szerzõdés tárgya olyan jellemzõjében, illetve körülményében tér el az eljárás megkezdésekor meghatározott beszerzési tárgytól, mely eltérés már nem tette volna lehetõvé tárgyalásos eljárás tartását (pl. a beszerzés tárgya teljesítésére a módosítás folytán már nem kizárólag egy meghatározott személy képes, a módosított beszerzési tárgyért járó ellenszolgáltatás pontosan meghatározható).<br>
Az ajánlatkérõ részérõl a tárgyalásos eljárás kiírás szerinti menetében eszközölt módosítás nem járt azzal, hogy a beszerzési tárgyakra nem lehetett volna tárgyalásos eljárást lefolytatni, így ajánlatkérõ eljárása nem ütközött a fenti korlátozásba.<br>
Kérelmezõ kérte az alapelvi rendelkezések ajánlatkérõ általi megsértése megállapítását.<br>
A kérelem nem alapos.<br>
Ajánlatkérõ a március 14-én kelt levelével mindegyik ajánlattevõ számára lehetõvé tette a hagyományos tárgyalási technika keretében az ajánlati ár (hívások percdíja) módosítását, errõl a lehetõségrõl egy idõben, azonos szövegezéssel értesítette az ajánlattevõket. Az ajánlattevõknek így egyenlõ esélyük volt ajánlatuknak a nyertesség érdekében való megfelelõ módosítására. Kérelmezõ élt is ezzel a lehetõséggel, csak a módosítások tartalmának ismertetése után kifogásolta az ún. lezárt licitek utáni módosításoknak az értékeléskor történõ figyelembevételét.<br>
Kérelmezõ kérte annak megállapítását is, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(1) bekezdését.<br>
Ez a kérelmi elem abban a tekintetben releváns, hogy kérelmezõ álláspontja szerint az ajánlatkérõ által módosított feltételekkel nem lehetett egyenlõ eséllyel ajánlatot tenni.<br>
A fentiekben kifejtettek szerint mindegyik ajánlattevõnek egyenlõ esélye volt a megajánlott hívási percdíjaknak a nyertességét eredményezõ módosítására.<br>
A Döntõbizottság megállapította, hogy ajánlatkérõ nem járt el jogsértõen a webes liciten lezárt tételeket illetõen további licitálás lehetõvé tétele által, ezért a jogorvoslati kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. április 23.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Fábián Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>