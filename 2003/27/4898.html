<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4898)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.223/6/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Dunaalmás Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Dunaalmás Község Önkormányzata (2545 Dunaalmás, Almási út 32., a továbbiakban: ajánlatkérõ) "Dunaalmási Napköziotthonos Óvoda építése" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ 2003. április 22-én indított hirdetmény közzététele nélküli tárgyalásos közbeszerzési eljárást a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján a rendelkezõ részben megjelölt beszerzés tárgyában.<br>
Ajánlatkérõ az eljárásfajta választását azzal indokolta, hogy 2002. év augusztusában a Dunán és mellékfolyóin lezúduló árvíz olyan mértékû károkat okozott a község óvodájában, hogy az elkészült statikusi jelentések szerint az óvodában gyerekek nem tartózkodhatnak. Ebbõl következõen 2002. szeptember óta a gyerekek ideiglenesen, immár a második épületben vannak elhelyezve, az óvoda konyhája egy harmadik épületben mûködik. Ajánlatkérõ most jutott abba a helyzetbe, hogy egy új óvoda építése realitássá válhat a számára, azonban a rendelkezésre álló rövid idõ nem teszi lehetõvé nyílt eljárás lefolytatását.<br>
Ajánlatkérõ ajánlati felhívást is készített, mely szerint részajánlat és többváltozatú ajánlattétel kizárt volt.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket. A szerzõdés teljesítésére alkalmatlanná minõsítés szempontjainak meghatározása nem a Kbt. szabályai szerint történt. Ajánlatkérõ e körben elõírta például az ajánlati felhívásban kért dokumentáció hiánytalan meglétét, a pályázat határidõre történõ benyújtását stb. Ezen túlmenõen az ajánlati felhívás az ajánlatok elbírálásának szempontjait sem a Kbt. szerint tartalmazta.<br>
Ajánlatkérõ az ajánlati felhívását az alábbi cégek részére küldte meg: Rezidencia Városépítõ Kft., DIBUSZ Kft., Szûcs Kft., VVF Építõipari és Szolgáltató Kft., 22-es Pannonép Építési Kft., Fischer-Bau Kft.<br>
A Döntõbizottság elnöke 2003. május 6-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, illetve az ajánlati felhívásban a meghatározott hat részszempont közül az elsõ három szempont értékelése 1-10, míg a második háromé 1-5 ponthatárok között került meghatározásra. Ennek alapján indítványozta az eljárás jogalapjának, illetve az ajánlati felhívás jogszerûségének a vizsgálatát.<br>
Ajánlatkérõ 2003. május 29-én a Döntõbizottságnak bejelentette, hogy ajánlati felhívását visszavonta, és kérte az eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul. A Kbt. 79. § (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése értelmében a közigazgatási szerv a hivatalból indított vagy folytatott eljárást, ha - a megindításra vagy folytatásra okot adó körülmény már nem áll fenn - megszünteti.<br>
Figyelemmel arra, hogy a jogorvoslati eljárással támadott közbeszerzési eljárás ajánlatkérõ azon döntésével, hogy a közbeszerzési eljárás lefolytatásának szándékától elállt, így közbeszerzési eljárás nincs folyamatban, a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. május 30.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>