<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB BÍRÓSÁG (4903)
</b></h2><FONT size=3><i><u></i></u><br>
Kf.VI.37.874/2001/5.<br>
<br>
A Magyar Köztársaság Legfelsõbb Bírósága a dr. Kolozsi Noémi jogtanácsos által képviselt Állami Privatizációs és Vagyonkezelõ Rt. (1133 Budapest, Pozsonyi út 56.) felperesnek, a dr. Bíró László jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közigazgatási határozat felülvizsgálata iránt indult perében a Fõvárosi Bíróság 2001. július 10-én kelt 3.K.36.120/2000/10. számú ítélete ellen a felperes által 11. sorszám alatt benyújtott fellebbezés folytán az alulírott napon - tárgyaláson kívül - meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság a felperest, hogy fizessen meg 15 nap alatt az alperesnek 5000 (ötezer) forint másodfokú perköltséget.<br>
A le nem rótt fellebbezési illetéket az állam viseli.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes - mint ajánlatkérõ - a Közbeszerzési Értesítõ 2000. június 28-án megjelent 26. számában tett közzé ajánlati felhívást nyílt eljárás lefolytatására, a kunmadarasi, volt szovjet használatú, katonai repülõtér környezeti kárelhárítása tárgyában.<br>
Az ajánlati felhívás 3. c) pontja értelmében az ajánlattévõ csak a szerzõdés tárgyának egészére tehet ajánlatot, az 5. c) pont szerint pedig az ajánlati dokumentáció ára 50 000 Ft + áfa volt.<br>
A felhívás tartalmazza, hogy az ajánlattevõ az ajánlati dokumentáció megfizetésérõl szóló, az ÁPV Rt. Ügyfélszolgálati Irodája által kiállított elismervényt az ajánlathoz köteles csatolni, ennek hiánya az ajánlat érvénytelenségét vonja maga után.<br>
Az ajánlati felhívásra a Tolna Megyei Környezetvédelmi Kft. és a Betonút Szolgáltató és Építõ Rt. (Betonút Rt.) közös ajánlatot tett.<br>
A dokumentációt az iratokhoz csatolt P.174906. számú készpénzfizetési számla szerint a Betonút Rt. vásárolta meg 2000. július 3-án, az együttesen ajánlatot tevõk között pedig a bontás napján, 2000. július 24-én jött létre egy közös vállalkozási megállapodás, amely szerint a társulás megnevezése: TKSZV-B. Konzorcium, ügyvezetõ tagja a Tolna Megyei Környezetvédelmi Kft.<br>
A megállapodásban a felek rögzítették, hogy az ügyvezetõ tag rendelkezik a közös vállalkozás résztvevõinek nevében az anyagi jellegû döntések meghozatalának jogosultságával, intézi a szerzõdés végrehajtását, beleértve a munkák teljes pénzügyi lebonyolítását.<br>
Kijelentették, hogy a Konzorcium nevében az ügyvezetõ tag jogosult az ajánlat aláírására.<br>
A felperes 2000. augusztus 24-én meghozott döntésében a TKSZV-B. Konzorcium ajánlatát érvénytelennek nyilvánította, figyelemmel arra, hogy a pályázati dokumentum megvásárlását igazoló számlamásolatot a Betonút Rt. csatolta.<br>
Az eljárást lezáró döntéshez kapcsolódóan a Közbeszerzések Tanácsának elnöke és a Betonút Rt. nyújtott be jogorvoslati kérelmet, melynek során az alperes 2000. október 24-én kelt B.428/12/2000. számú határozatában megállapította, hogy a felperes megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a>-ának (2) bekezdés d) pontjára tekintettel a Kbt. 52. §-ának (1) bekezdését, ezért vele szemben 5 000 000 Ft bírságot szabott ki.<br>
A határozat indokolásában rámutatott, hogy a konzorciális szerzõdésre tekintettel a felek közös ajánlatot tettek, így elegendõ az ajánlattételhez egy dokumentáció megvásárlása is. Az pedig, hogy az ajánlati dokumentációt a társulás mely tagja vásárolta meg, nem befolyásolhatja az ajánlat érvényességét.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésében foglalt taxatív felsorolásra figyelemmel a felperes nem alkalmazhatta volna a közös ajánlat érvénytelenségének jogkövetkezményét, annak ellenére sem, hogy a konzorcium tagjai egyébként önálló ajánlattevõknek minõsülnek.<br>
A határozat indokolása szerint a bírság összegének kiszabására a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdéseinek figyelembevételével került sor.<br>
A felperes keresetében az alperes határozatának megváltoztatását kérte az õt marasztaló részében, hivatkozással arra, hogy a jogsértést nem követte el.<br>
Nem vitatta, hogy az ajánlati dokumentációt a közösen tett ajánlatra figyelemmel elégséges volt egy példányban megvásárolni, ugyanakkor arra hivatkozott, hogy a konzorciumi ajánlatban a Tolna Megyei Környezetvédelmi Kft. volt ügyvezetõ tagként megjelölve, a dokumentációt neki mint képviselõ tagnak kellett volna megvásárolnia.<br>
Hivatkozott továbbá arra is, hogy a Betonút Rt. a dokumentációt olyan idõben vásárolta meg, amikor a konzorcium még létre sem jött, ezért nyilvánvalóan nem járhatott el a társulás nevében.<br>
Az alperes érdemi ellenkérelme a kereset elutasítására irányult.<br>
Az elsõfokú bíróság ítéletével a felperes keresetét elutasította.<br>
Az ítélet indokolásában a <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. §-</a>ának (2) bekezdésére hivatkozott, amely szerint több ajánlattevõ közösen is tehet ajánlatot. Ez esetben a tagok mindegyike ajánlattevõnek tekintendõ, bár a közös ajánlattevõk csak egy ajánlatot nyújtanak be.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. §-</a>ának (2) bekezdése az érvénytelenség jogkövetkezményét az ajánlathoz kapcsolódóan szabályozza, ezért a felperesnek azt kellett vizsgálnia, hogy a közös ajánlat megfelel-e a Kbt. 43. § (1) bekezdése szerinti tartalmi és formai követelményeknek.<br>
Ítélete indokolásában kifejtette, hogy a felperesnek - mint ajánlatkérõnek - nem volt feladata a konzorciumi tagok között létrejött megállapodás értelmezése, így az ajánlat érvényessége szempontjából nem volt relevanciája annak, hogy az ajánlattevõk a közös vállalkozásra irányuló szándékukat mikor nyilvánították ki, a megállapodást mikor írták alá.<br>
Az ajánlati felhívásban megjelölt elismervényt a közös ajánlathoz csatolták, ezért a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének d) pontjában meghatározott érvénytelenség jogkövetkezményét a felperes tévesen alkalmazta.<br>
Az ítélet indokolásában az elsõfokú bíróság megállapította, hogy az alperes eleget tett a bírság összegének meghatározásakor mérlegelési kötelezettségének, döntését kellõen megindokolta, ezért határozata nem sért jogszabályt.<br>
Az elsõfokú bíróság ítélete ellen a felperes fellebbezett, az ítélet megváltoztatását és a kereseti kérelmének helyt adó határozat hozatalát, valamint az alperes perköltségben való marasztalását kérte.<br>
Fellebbezésében - korábbi jogi álláspontját fenntartva - rámutatott, hogy az ajánlati dokumentációt az ügyvezetõ tagként megnevezett, képviseleti jogosultsággal rendelkezõ konzorciumi tagnak kellett volna megvásárolnia, ezért a Betonút Rt. nevére kiállított és csatolt elismervény nem fogadható el, ennek hiánya pedig az ajánlat érvénytelenségét vonja maga után az ajánlati felhívás 5. c) pontja szerint.<br>
Hivatkozott arra is, hogy a konzorcium a dokumentáció megvásárlása idején még létre sem jött, ezért az ajánlattevõ azt a dokumentációt, amelyet pályázatához becsatolt, meg sem vehette.<br>
Az alperes fellebbezési ellenkérelmében az elsõ fokú ítélet helybenhagyását és a felperes perköltségben való marasztalását kérte.<br>
A fellebbezés nem alapos.<br>
A felperes fellebbezésében nem vitatta, hogy az ajánlati dokumentációt nem kellett a konzorcium mindkét tagjának megvásárolnia, tehát a közös ajánlat érvényességéhez ebbõl a szempontból elegendõ volt egy elismervény csatolása.<br>
A perben rendelkezésre álló adatok szerint nem volt vitás, hogy a konzorcium létrehozására irányuló megállapodás a közös ajánlattevõk között 2000. július 24-én jött létre, tehát azt követõen, ahogy az ajánlati dokumentáció megvásárlására sor került. Erre figyelemmel helytállóan állapította meg az elsõfokú bíróság, miszerint az ajánlatkérõ szempontjából közömbös, hogy a még létre sem jött konzorcium melyik tagja vásárolta meg a dokumentációt. Helytállóan mutatott rá az elsõfokú bíróság ítéletének indokolásában arra is, hogy az ajánlati felhívás az ajánlat érvénytelenségének jogkövetkezményét fûzi az elismervény hiányához, ugyanakkor az ajánlati dokumentáció megvásárlása az ajánlattevõ kötelezettsége, tehát a jogvita elbírálása szempontjából annak a kérdésnek volt döntõ jelentõsége, hogy kit kellett ajánlattevõnek tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#36">Kbt. 36. §-</a>ának (2) bekezdése lehetõséget biztosít arra, hogy több ajánlattevõ közösen is tehessen ajánlatot. Ennek formájára, kereteire azonban sem a Kbt. sem pedig a Polgári Törvénykönyv nem tartalmaz rendelkezést. A jelen esetben két ajánlattevõ, a Betonút Rt. és a Tolna Megyei Környezetvédelmi Kft. - két gazdasági társaság - tett közös ajánlatot, társulásukat TKSZV-B. Konzorciumként nevezve meg.<br>
Az alperes által kialakított gyakorlat szerint a konzorciális ajánlattétel esetén a társulás tagjai önálló ajánlattevõnek minõsülnek.<br>
Az ajánlati dokumentáció megvásárlásának idején a közös vállalkozási megállapodás nem jött létre, ezért tévesen hivatkozott arra a felperes, hogy a dokumentációt csak a megállapodásban képviseleti joggal felruházott tag vehette meg. Miután pedig a konzorcium tagjai önálló ajánlattevõnek minõsülnek, és egy elismervény csatolása is elégséges volt, amelyet nem vitásan a konzorcium tagja vásárolt meg, ezért a Betonút Rt. nevére kiállított elismervény csatolásával az ajánlat megfelelt az ajánlati felhívás tartalmának, amelyre tekintettel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésének b) pontjában meghatározott jogkövetkezmény alkalmazásának, az ajánlat érvénytelenné nyilvánításának nem volt helye.<br>
Lényegében ezzel egyezõ elõadást is tett a felperes fellebbezésében, amikor rámutatott arra, hogy az ajánlati dokumentációt a képviseleti joggal felruházott konzorciumi tag meg sem vehette, mert ekkor a konzorcium még létre sem jött.<br>
A felperes fellebbezésében foglaltakra figyelemmel, ezen indokolásbeli kiegészítéssel, a Legfelsõbb Bíróság az elsõfokú bíróság ítéletét a Pp. 253. §-ának (2) bekezdése alapján - utalva annak helyes indokaira is - helybenhagyta.<br>
Az eredménytelenül fellebbezõ felperest a Legfelsõbb Bíróság a Pp. 239. §-a folytán irányadó Pp. 78. §-ának (1) bekezdése alapján kötelezte az alperes javára járó másodfokú perköltség megfizetésére, míg az illetékekrõl szóló 1990. évi XCIII. törvény 5. § (1) bekezdésének c) pontjában a felperes részére biztosított teljes személyes illetékmentességre figyelemmel a le nem rótt fellebbezési illeték viselésérõl a 6/1986. (VI. 26.) IM rendelet 14. §-a alapján rendelkezett.<br>
<br>
Budapest, 2003. március 27.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Lénártné dr. Márton Gizella s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>