<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4902)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.208/8/2003.<br>
<br>
Tárgy: a Hódmezõvásárhelyi Útépítõ Kft. jogorvoslati kérelme Nógrádmegyer Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Hódmezõvásárhelyi Útépítõ Kft. (6800 Hódmezõvásárhely, Lázár u. 10., képviseli: dr. Zsoldos Mária ügyvéd, 6800 Hódmezõvásárhely, Lázár u. 10., a továbbiakban: kérelmezõ) jogorvoslati kérelmét, melyet Nógrádmegyer Község Önkormányzata (3132 Nógrádmegyer, Petõfi út 79., a továbbiakban: ajánlatkérõ) "Nógrádmegyer 0115 hrsz.-ú mezõgazdasági út építése" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság az ügyben a közbeszerzési eljárás iratai, a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. február 26-i, 9. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Ajánlatkérõ felhívása 11. pontjában állapította meg az ajánlattevõk pénzügyi, gazdasági és mûszaki alkalmasságával kapcsolatos követelményeit.<br>
A 11. a) pontban a mûszaki alkalmasság igazolására kérte - többek között - "a jelentkezõ által foglalkoztatott munkavállalók létszáma, szakmai összetétele, képzettsége, szakmai gyakorlata, kiemelve a fõfoglalkozású dolgozók, a felelõs mûszaki vezetõk és a minõség-ellenõrzésért felelõs személyeket és azok szakmai önéletrajzának bemutatása".<br>
Ajánlatkérõ felhívása 11. b) pontjában az alkalmatlansági szempontok között megállapította, hogy alkalmatlan az ajánlattevõ, ha: "az érdemi munkákban részt vevõ fõállású munkatársak között nem szerepel felsõfokú 1 fõ közgazdasági szakember és 1 fõ útépítési felelõs mûszaki szakember az 51/2000. (VIII. 9.) FVM-GM-KöViM együttes rendeletében meghatározott engedéllyel".<br>
Ajánlatkérõ felhívásában rendelkezett arról, hogy az ajánlatokat az összességében legelõnyösebb ajánlat szempontja alapján bírálja el, megállapította a részszempontokat, súlyszámokat, értékelési ponthatárokat és az értékelés módszerét.<br>
Ajánlatkérõ felhívása 16. pontjának negyedik francia bekezdésében elõírta, hogy az ajánlatokat egy eredeti és egy másolati példányban kell benyújtani, megbonthatatlan kötésben, "sorszámozott és oldalanként szignált módon".<br>
Ajánlatkérõ a hiánypótlás lehetõségét kizárta.<br>
Ajánlatkérõ dokumentációt is összeállított, melyben meghatározta az ajánlatok benyújtásával szemben támasztott tartalmi és formai követelményeit.<br>
A dokumentáció 6. oldalán kérte csatolni "a részszámlához tartozó - ütemterv alapján ellenõrizhetõ - mûszaki teljesítéshez tartozó tételeket".<br>
A dokumentáció tartalmazta a szerzõdéstervezetet is, melyben pénzügyi feltételként meghatározta ajánlatkérõ, hogy "elõleget nem fizet, a vállalkozó részszámla benyújtására a szerzõdésben meghatározott mûszaki szakaszhatár teljesítésekor jogosult".<br>
Ajánlatkérõ írásban válaszolt a feltett kérdésekre. Többek között közölte: "a cégnél kell, hogy legyen alkalmazásban közgazdasági szakember, természetesen nem a konkrét útépítési munkánál, hanem a szerzõdéskötési, számlaegyeztetési feladatoknál, egyéb elszámolásoknál értettük a közgazdasági szakember érdemi munkavégzését".<br>
Az ajánlattételi határidõre, 2003. április 8-ra ajánlatot nyújtott be: a HE-DO Kft., a Strabag Rt., a MÁV Hídépítõ Kft. és a kérelmezõ.<br>
A kérelmezõ ajánlatát sorszámozta, méghozzá akként, hogy az ajánlat írott oldalaira rágépelte: "HÓDÚT KFT. AJÁNLATI ANYAGÁNAK … OLDALA" és ezeket az oldalakat leszignálta. A kérelmezõ ajánlatában több szakmai önéletrajzot csatolt és feltüntette a vezetõ munkatársait is, köztük a gazdasági igazgatót és a szegedi területi fõmérnököt. A szakmai önéletrajzokban felsõfokú közgazdasági végzettség nem került feltüntetésre. A vezetõ munkatársak esetében pedig a munkavállalók beosztását és gyakorlati idejüket ismertették.<br>
Slyuch György vezetõ munkavállaló vonatkozásában közlekedési mérnök szakképzettséget jelöltek meg, és közölték, hogy az alábbi szakokon szerzett szakirányú képesítéssel rendelkezik:<br>
- BME gazdaságmérnöki szak<br>
- BME közlekedésépítõ szak<br>
- Közl. és Távk. Mûsz. Fõisk. Közlekedésépítõ Kar<br>
A kérelmezõ ajánlatában, a vállalkozási szerzõdés tervezet 4.3. pontjában úgy nyilatkozott a részteljesítési határidõrõl, hogy mûszaki szakaszhatárt nem alkalmaz.<br>
Ajánlatkérõ 2003. április 23-án hirdette ki az eljárást lezáró döntését. A nyertes ajánlattevõ a Strabag Rt. lett a többi ajánlattevõt érvénytelenség, illetve alkalmatlanság miatt kizárták.<br>
Ajánlatkérõ a kérelmezõ ajánlatát érvénytelenné nyilvánította, egyben megállapította az alkalmatlanságát is, a döntését az alábbiakkal indokolta:<br>
- "Ajánlatához nem csatolta az ajánlatkérési dokumentációban kért számlázási ütemtervet, a szerzõdésben pedig benne van a részszámla benyújtásának lehetõsége.<br>
- Nem szignálta laponként ajánlatát, csak oldalanként.<br>
- Nem állapítható meg a dokumentációból a felsõfokú közgazdasági végzettségû alkalmazottjának személye."<br>
A kérelmezõ 2003. április 29-én nyújtotta be a jogorvoslati kérelmét, melyet a tárgyaláson részben módosított.<br>
Álláspontja szerint a benyújtott ajánlata érvényes és alkalmas ajánlattevõnek is minõsül, így jogsértõ ajánlatkérõ döntése.<br>
Elõadta valóban nem csatolt számlázási ütemtervet, mivel nem alkalmaz részszámlázást, így az szükségtelen.<br>
Ajánlatkérõ felhívása és a kialakult gyakorlat alapján úgy sorszámozta és szignálta az ajánlatát, hogy azokat az oldalakat szignálta, amelyeken tartalom található. Az üres oldalak számozása és szignálása egyébként sem lenne helyes eljárás. Az ajánlatkérõ a közbeszerzési eljárás során nem hívta fel arra a figyelmet, hogy különbséget tesz a "lap" és az "oldal" között. E körben utalt arra is, hogy ajánlatkérõ a döntése indokolásakor nem megfelelõen fogalmazott, felcserélte a "lap" és az "oldal" kifejezést.<br>
Elõadta, hogy a kérelmezõ több felsõfokú közgazdasági végzettségû szakemberrel rendelkezik. Hivatkozott arra, hogy gazdasági igazgatója, akit ajánlata 49. oldalán tüntetett fel, közgazdasági egyetemi végzettségû, továbbá az 51. oldalon Slyuch György szakmai önéletrajza tartalmazza, hogy gazdaságmérnöki végzettségû.<br>
Kérelmezõ az eljárás során becsatolta Slyuch György abszolutóriumáról kiállított okirat másolatát, mely szerint a Budapesti Mûszaki Egyetem Építészmérnöki Karán a "GAZD.MÉRN. szak"-on végezte tanulmányait és tette le az elõírt vizsgákat.<br>
Ajánlatkérõ kérte a jogorvoslati kérelem elutasítását.<br>
Tárgyalási nyilatkozatában elismerte, hogy nem áll fenn a részszámlázási ütemterv hiányára alapított érvénytelenségi ok, figyelemmel arra, hogy a kérelmezõ nem nyújt be részszámlát.<br>
Álláspontja szerint a felhívása alapján úgy kellett sorszámozni és szignálni az ajánlatokat, hogy minden egyes lapnak mindkét oldalát, függetlenül attól, hogy az adott oldal üres vagy rendelkezik bármilyen tartalommal. E követelménynek pedig a kérelmezõ ajánlata nem felel meg. Közölte, hogy valóban döntésük indokolása során a kért kifejezést felcserélték.<br>
A kérelmezõ alkalmatlansága megállapítható, mivel a gazdasági igazgatónál nem ismertették, milyen szakmai végzettséggel rendelkezik. Slyuch György vonatkozásában viszont a gazdaságmérnöki szakképesítés nem felel meg a felsõfokú közgazdasági végzettségnek.<br>
A Döntõbizottság megállapította, hogy a kérelmezõ jogorvoslati kérelme nem megalapozott.<br>
A Döntõbizottság - ajánlatkérõ elismerése alapján - már csak a fennmaradt egy érvénytelenségi és egy alkalmatlansági okot vizsgálta.<br>
A Döntõbizottság megállapította, hogy a kérelmezõ által benyújtott ajánlat az ajánlatkérõ által megjelölt okból nem érvénytelen.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívás, illetve a dokumentáció rendelkezéseinek. Ajánlatkérõ felhívásának - fent idézett része - azt tartalmazta, hogy az ajánlatokat "sorszámozott és oldalanként szignált módon" kell benyújtani. Ajánlatkérõ sem a felhívásában, sem a dokumentációjában, sem a kérdésekre adott válaszában nem nyújtott ezen elõírásán kívül további tájékoztatást az ajánlattevõk számára. A közbeszerzési eljárás során az "oldal" fogalma, tartalma nem vetõdött fel, és az sem, hogy különbség van az "oldal" és a "lap" között.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõknek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A Döntõbizottság álláspontja szerint jelen esetben a kérelmezõ e szerint állította össze az ajánlatát. A felhívás maga csak azt tartalmazza, hogy oldalanként kell az ajánlatot szignálni. Az ilyen tartalmú felhívások alapján van olyan kialakult gyakorlat a közbeszerzési eljárásokban, hogy az ajánlattevõk azokat az oldalakat szignálják le, amelyek tartalmi elemeket is magukban foglalnak, tehát úgy fogadják el, úgy értelmezik az oldalankénti szignálási kötelezettséget, hogy a tartalmat hordozó oldalakat kell szignálni. Ezzel ellentétes elõírást az ajánlatkérõ nem tett, és az ajánlattevõk figyelmét sem hívta fel másra. Jelen esetben a kérelmezõ az ajánlatában azokat az oldalakat tekintette "oldalnak", amelyek tartalmat hordoznak, és ezeket egyértelmûen és konkrétan, írott szövegezéssel meg is jelölte. Így a Döntõbizottság álláspontja szerint a jelen esetben kérelmezõ ajánlata alapján megállapítható, hogy megfelel az ajánlatkérõnek a felhívásában támasztott azon követelménynek, hogy oldalanként kell szignálni.<br>
A Döntõbizottság megállapította, hogy a kérelmezõ alkalmatlanná minõsítése helytálló volt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint ajánlatkérõ a Kbt. 44. § (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról.<br>
Ajánlatkérõ felhívása 11. a) pontjában a mûszaki alkalmasság igazolására kérte a szakmai összetétel, a képzettség, a szakmai gyakorlat bemutatását, kiemelve a fõfoglalkozású dolgozókat, továbbá szakmai önéletrajzok készítését. (Ajánlatkérõ azt már nem támasztotta követelményként, hogy csatolni is kell a szakképzettség igazolására az okiratot, illetve annak másolatát.)<br>
Ajánlatkérõ felhívása - fent idézett 11. b) pontjában - egyértelmûen közölte, hogy alkalmatlan az az ajánlattevõ, akinek a fõállású munkatársai között nem szerepel felsõfokú végzettségû, 1 fõ közgazdasági szakember.<br>
Erre tekintettel a Döntõbizottság az eljárása során azt vizsgálta, hogy a kérelmezõ ajánlata alapján megállapítható-e 1 fõ felsõfokú közgazdasági végzettségû szakember részvétele a teljesítésben.<br>
A kérelmezõ ugyan ajánlatában ismertette a vezetõ munkatársait (ajánlat 49. oldala), azonban ennek keretében nem tüntette fel iskolai végzettségüket, illetõleg szakképzettségüket.<br>
A kérelmezõ ajánlatához csatolt szakmai önéletrajzokat, ezekben már feltüntette az iskolai végzettségeket, szakképzettségeket, szakirányú képesítéseket.<br>
A Döntõbizottság áttekintette a szakmai önéletrajzokat, és megállapította, hogy azokban felsõfokú közgazdasági végzettség nem került megjelölésre.<br>
A kérelmezõ által hivatkozott Slyuch György területi fõmérnök vonatkozásában pedig az állapítható meg - a becsatolt abszolutórium alapján -, hogy a Budapesti Mûszaki Egyetem Építészmérnöki Kara gazdaságmérnöki szakának elvégzése nem felel meg a felsõfokú közgazdasági végzettség követelményének. Erre tekintettel nem követett el jogsértést akkor az ajánlatkérõ, amikor ez okból a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdésére tekintettel alkalmatlanná minõsítette a kérelmezõt.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva - a fenti indokokra tekintettel - a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 29.<br>
<br>
Dr. Nagy Gizella s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>