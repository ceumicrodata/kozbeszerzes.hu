<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4900)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.272/10/2003.<br>
<br>
Tárgy: a POLYGON Informatikai Fejlesztõ és Tanácsadó Kft. jogorvoslati kérelme a Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Szegedi Tudományegyetem (6725 Szeged, Tisza L. krt. 107., a továbbiakban: ajánlatkérõ) "korszerû integrált egészségügyi informatikai rendszer biztosítása" tárgyú közbeszerzési eljárása ellen a POLYGON Informatikai Fejlesztõ és Tanácsadó Kft. (6722 Szeged, Kálvária sgt. 24., a továbbiakban: kérelmezõ) által indított jogorvoslati eljárást a Döntõbizottság megszünteti.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2003. május 15-én ajánlati felhívás kiküldésével tárgyalásos közbeszerzési eljárást kezdeményezett a rendelkezõ részben írt tárgyban. A kérelmezõnek, valamint az International System House Kft.-nek közvetlenül megküldött felhívás 11. pontjában az eljárás fajta választását azzal indokolta, hogy "az Ajánlatkérõi elvárás teljesítésére alkalmas rendszert - annak tulajdonosa kizárólagos engedélye alapján - mindösszesen 2 Ajánlattevõ tudja teljesíteni [<a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés b) pont]".<br>
Kérelmezõ a 2003. május 28-án benyújtott jogorvoslati kérelmét hiánypótlás keretében 2003. május 29-én kiegészítve kérte, hogy a Döntõbizottság ideiglenes intézkedéssel függessze fel a közbeszerzési eljárást.<br>
Kérelmét azzal indokolta, hogy az "Ajánlatkérõ által is megállapított módon nem egy, hanem egynél több meghatározott személy képes a közbeszerzés tárgyát képezõ szolgáltatás nyújtására, azaz a közbeszerzési törvény 70. § (1) bekezdés b) pontjának, és így erre hivatkozással tárgyalásos eljárás alkalmazásának nem lehet helye".<br>
A Döntõbizottság a jogorvoslati eljárás megindítását követõen a 2003. június 2-án kelt D.272/6/2003. számú határozatával a közbeszerzési eljárás felfüggesztését rendelte el.<br>
Ajánlatkérõ 2003. június 3-án írásban arról tájékoztatta a Döntõbizottságot, hogy "a tárgyban indított tárgyalásos közbeszerzési eljárását a mai nappal visszavonja". Egyben azt is közölte, hogy hirdetmény közzétételével induló eljárást fog alkalmazni a beszerzés tárgyában a törvény elõírásainak megfelelõen.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése szerint a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 79. § (1) bekezdésére tekintettel az Áe. 14. § (2) bekezdése alapján a jogorvoslati eljárást megszüntette.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. június 6.<br>
<br>
Dr. Bíró László s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>