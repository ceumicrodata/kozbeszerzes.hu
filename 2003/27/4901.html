<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4901)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.175/13/2003.<br>
<br>
Tárgy: az ÉKISZ Kft. I. sz. kérelmezõ és az Átmérõ Kft. II. sz. kérelmezõ jogorvoslati kérelmei a Budafok-Tétény Városüzemeltetési Kht. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÉKISZ Építõipari Kft. (6000 Kecskemét, Kiskõrösi út 16., a továbbiakban: kérelmezõ I.) és az Átmérõ Építõ és Kereskedelmi Kft. (1141 Budapest, Miskolci u. 65., a továbbiakban kérelmezõ II.) kérelmei alapján indult jogorvoslati eljárásban, melyet a Budafok-Tétény Városüzemeltetési Kht. (1222 Budapest, Kereszt u. 2., képv.: dr. Dallos Zsolt ügyvéd, 1054 Budapest, Báthori u. 3., a továbbiakban: ajánlatkérõ) által "Ø300 szennyvízgerinccsatorna-hálózat építése + házi bekötések" tárgyú közbeszerzési eljárása ellen nyújtott be, a kérelmezõk jogorvoslati kérelmeinek részben helyt ad, és megállapítja, hogy ajánlatkérõ az 1., 2., 3., 4/a., 5., 6., 7. részterület tekintetében megsértette a közbeszerzésekrõl szóló 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és a Kbt. 61. § (1) bekezdését ezért a Döntõbizottság az ajánlatkérõvel szemben 3 000 000 Ft, azaz hárommillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõk részére a határozat kézhezvételétõl számított 15 napon belül 150 000-150 000 Ft, azaz egyszázötvenezer-egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2003. február 5. napján, a Közbeszerzési Értesítõ (K. É.) 6. számában közzétett ajánlati felhívással, nyílt közbeszerzési eljárást indított a rendelkezõ részben meghatározott beszerzés tárgyában.<br>
Az ajánlati felhívást ajánlatkérõ a K. É. 7. számában módosította. A módosítás szerint a teljesítés véghatárideje a felhívás 3. a) pontjában szereplõ munkák mindegyikére 2003. december 30.<br>
A felhívás 3. a) pontjában ajánlatkérõ 11. pontban határozta meg, hogy mely területeken kell a munkát elvégezni az alábbiak szerint:<br>
<br>
1. Bérkocsi u. és környéke<br>
<br>
2. Gádor u. és környéke<br>
<br>
3. Dózsa Gy. u. és környéke<br>
<br>
4. a) Szilvafa u. és környéke<br>
<br>
4. b) TÁT típ. átemelõtelep<br>
<br>
5. Arany János u.<br>
<br>
6. Bajcsi-Zs.-Õszibarack u.<br>
<br>
7. Szabadkai u.<br>
<br>
8. Szabina u.<br>
<br>
9. Tompa-Baross u.<br>
<br>
10. Úttörõk-Zsák-Hársfa u.<br>
<br>
11. Hídépítõ-Portyázó u.<br>
Rész ajánlat tétel megengedett volt a felhívás 3. d) pontja értelmében a 3. a) pontban felsoroltak szerint.<br>
Az ajánlati felhívás 13. a) pontjában ajánlatkérõ meghatározta, hogy az ajánlatokat az összességében legelõnyösebb ajánlat szempontja szerint kívánja értékelni, a 13. b) pontban az elbíráláshoz szükséges szempontokat és egyéb tényezõket az alábbiak szerint határozta meg:<br>
"részszempontok	súlyszámok<br>
- ajánlati ár	5<br>
- pénzügyi ütemezés	2<br>
- vállalt befejezési határidõ	2<br>
- vállalt késedelmi kötbér	1<br>
Adható pontszám résszempontonként 1-30.<br>
Az ajánlatkérõ szempontjából legkedvezõbb ajánlat max. pontszám, a többi ajánlat pontszáma a legkedvezõbbtõl* történõ eltérés alapján csökken."<br>
* A jogorvoslati eljárás során tartott tárgyaláson ajánlatkérõvel tisztázásra került, hogy a K. É.-ben a *-gal jelölt mondat gépelési hiba folytán került akként meghatározásra, hogy a legkedvezõtlenebbtõl való eltérés alapján csökkennek a pontszámok. A közbeszerzési ügy iratai alapján megállapítható, hogy a közzétenni kért végleges formájú felhívás szövege szerint a pontszámok a legkedvezõbbtõl történõ eltérés alapján csökkennek, a Döntõbizottság értelemszerûen tehát ezen szöveget ismertette határozatának indoklásában és az érdemi vizsgálatnál is ezen szöveg alapján vizsgálta ajánlatkérõ értékelését.<br>
Az ajánlati felhívás 15. b) pontjában ajánlatkérõ közölte, hogy a szerzõdéskötés idõpontja az eredményhirdetést követõ elsõ naptól számított 8. napon 11.00 óra.<br>
Ajánlatkérõ dokumentációt is készített, amely tartalmazta többek között az ajánlatkérõnek az ajánlat elkészítésével kapcsolatos elvárásait, az általános szerzõdési feltételeket, az egyes szakaszok szerinti mûszaki leírásokat, elvárásokat.<br>
A dokumentáció 4. oldalán az ajánlatok elbírálásának szempontjai fejezetben ajánlatkérõ rögzítette a pénzügyi ütemezés részszempontra vonatkozóan, hogy "Pénzügyi ütemezésnél figyelembevételre kerül pl. a számla kifizetés határidejének kiírástól eltérõ vállalása, …, vállalkozó részszámlázási igénye stb."<br>
A dokumentációban ajánlatkérõ a vállalt befejezési határidõ részszempont elbírálása körében meghatározta, hogy a befejezési határidõ az egy évre tervezett beruházások esetén a munkaterület átadásától a burkolat pályázati kiírás szerinti helyreállításáig számított idõt jelenti naptári napban.<br>
A dokumentáció 7. oldalán a szerzõdési feltételek között ajánlatkérõ rögzítette, hogy a késedelmi kötbér nagysága az ajánlattevõ által vállalt összeg, de minimum 30 000 Ft/naptári nap, amely összeg a vállalkozási szerzõdésben rögzítésre került.<br>
Az ajánlattételi határidõre, 2003. március 26. napjára 18 ajánlattevõ nyújtott be utcánkénti bontásban 161 db ajánlatot. Kérelmezõ I. a felhívás 3. a) pontjában felsorolt munkarészek közül a 4. b) kivételével, kérelmezõ II. a 4. b) és a 9. kivételével valamennyi munkarészre ajánlatot tett. A bontási jegyzõkönyv tartalmazta a kötelezõ adatokon kívül az ajánlatok bírálati részszempontonkénti tartalmi elemeit.<br>
Ajánlatkérõ bíráló bizottsága az ajánlatok bontást követõen a ajánlatokat megvizsgálta, értékelte, majd az eljárás eredményét 2003. április 9. napján hirdette ki nyilvánosan. Ajánlatkérõ döntése értelmében az eljárás nyertesei és a második helyezettek az egyes részterületek alapján:<br>
Részajánlatok:<br>
<br>
1. Bérkocsi u. és környéke<br>
- nyertes: ARLA Kft.<br>
- 2. helyezett: Relid Bau Kft.<br>
<br>
2. Gádor u. és környéke<br>
- nyertes: Relid Bau Kft.<br>
- 2. helyezett: ÁRLA Kft.<br>
<br>
3. Dózsa Gy. u. és környéke<br>
- nyertes: Délpesti T és T<br>
- 2. helyezett: Relid Bau Kft.<br>
<br>
4. a) Szilvafa u. és környéke<br>
- nyertes: Mestermérnök Kft.<br>
- 2. helyezett: ÉKISZ Kft.<br>
<br>
4. b) TÁT típ. átemelõtelep<br>
- nyertes: Strabag Rt.<br>
- 2. helyezett: Alterra Bau Kft.<br>
<br>
5. Arany János u.<br>
- nyertes: Mestermérnök Kft.<br>
- 2. helyezett: Relid Bau Kft.<br>
<br>
6. Bajcsi-Zs.-Õszibarack u.<br>
- nyertes: Közmû Bau 2000<br>
- 2. helyezett: Délpesti T és T<br>
<br>
7. Szabadkai u.<br>
- nyertes: Mestermérnök Kft.<br>
- 2. helyezett: ÉKISZ Kft.<br>
<br>
8. Szabina u.<br>
- nyertes: Relid Bau Kft.<br>
- 2. helyezett: PVCS Ép. Kft.<br>
<br>
9. Tompa-Baross u.<br>
- nyertes: ÉKISZ Kft.<br>
- 2. helyezett: Alterra Bau<br>
<br>
10. Úttörõk-Zsák-Hársfa u.<br>
- nyertes: Közmû Bau 2000<br>
- 2. helyezett: Mestermérnök Kft.<br>
<br>
11. Hídépítõ-Portyázó u.<br>
- nyertes: Közmû Bau 2000<br>
- 2. helyezett: Mestermérnök Kft.<br>
Ajánlatkérõ az eredményhirdetést követõen a felhívásban megadott idõpontban, azaz az eredményhirdetést követõ 8. napon, 2003. április 17. napján az eljárás nyerteseivel a szerzõdéseket megkötötte.<br>
Kérelmezõ I. 2003. április 11. napján nyújtott be jogorvoslati kérelmet a Döntõbizottsághoz, melyben ajánlatkérõ eljárást lezáró döntését sérelmezi. Kérelmezõ álláspontja szerint ajánlatkérõ nem az elõre megadott értékelési szempontok szerint értékelt. Elõadta továbbá, hogy mivel a bontáson a részszempontok szerinti tartalmi elemek ismertetésre kerültek, így saját maguk elvégezve az értékelést azt az eredményt kapták, hogy az 1., 3., 4. a), 6., 7., és 9. részterület tekintetében lennének az eljárás nyertesei, míg ajánlatkérõ döntése alapján csak a 9. részajánlat tekintetében kerültek az eljárás nyerteseként kihirdetésre. Kérelmezõ ismertette, hogy a saját számításánál az egyszerû arányosság képletét alkalmazta úgy, hogy mind a legmagasabb pontszámot, mind a legalacsonyabb pontszámot kihasználva 1-30 pont között végezte el az értékelést. Tekintettel arra, hogy a pénzügyi ütemezés értékelési részszempontnál több alszempontot határozott meg ajánlatkérõ, így ezen alszempontokat 10-10 ponttal értékelték. A számla száma, fizetési határidõ mellett a jólteljesítési garanciát vette figyelembe.<br>
Kérelmezõ I. 2003. április 18-i beadványában kiegészítve a kérelmét elõadta, hogy az eredményhirdetésrõl a beadvány benyújtásáig nem kapott részletes értesítést, holott azt a 5. nap elteltével meg kellett volna kapniuk.<br>
Kérte a Döntõbizottságot, hogy a támadott részekben semmisítse meg ajánlatkérõ eljárást lezáró döntését, állapítsa meg a jogsértés megtörténtét és új értékelés elkészítésére kötelezze ajánlatkérõt, valamint az eljárási díj és költségek viselésére. Ideiglenes intézkedéssel a szerzõdés megkötésének megtiltását kérte a Döntõbizottságtól.<br>
Kérelmezõ II. 2003. április 23-án nyújtott be jogorvoslati kérelmet a Döntõbizottsághoz, melyben ajánlatkérõ eljárást lezáró döntését kifogásolja az 1-7. részajánlat tekintetében. Kérelmezõ II. a 4. b) részfeladat tekintetében nem tett ajánlatot.<br>
Kérelmezõ II. kérelmében nyilatkozott, arról, hogy az eredményhirdetésen nem volt jelen, ajánlatkérõtõl az összegzést 2003. április 17. napján kapta meg, ezen iratból értesült a jogsértõ eljárást lezáró döntésrõl. Kérelmének indokaként elõadta, hogy ajánlatkérõ nem az általa elõre megadott feltételek mellett végezte el az ajánlatok értékelését és így döntése jogsértõ. Kérelmezõ II. kifejtette, hogy az ajánlati ár körében ajánlatkérõ bevezette az elfogadható ár fogalmát, amellyel az ajánlatok jelentõs része értékelhetetlen maradt, sérelmezte azt is, hogy az egyes értékelési részszempontok esetében ajánlatkérõ nem használta ki az 1-30 pontig húzódó lehetõséget. Elõadta, hogy az ajánlatok tartalmi elemeit ismerve elkészítették az értékelést, amely során egyrészt az egyszerû arányosítás képletét alkalmazták, másrészt kihasználták az 1-30 ponttartományt teljesen, harmadrészt a pénzügyi ütemezést három részre bontották részenként 1-10-ig történõ ponthatár mellett. Ezen részszempontnál az ajánlatkérõ által felsoroltakon kívül a számlázási rendbõl elérhetõ pénzügyi eredményt vették figyelembe.<br>
Kérelmezõ II. elõadta, hogy az általuk elvégzett számítás szerint a 6. részajánlati rész a Bajcsy-Zs.-Õszibarack u. munkái vonatkozásában az eljárás nyertesei lettek volna.<br>
Ajánlatkérõ észrevételében a kérelmek elutasítását kérte megalapozatlanság miatt. Indoklásként elõadta, hogy az elfogadható ár azért került meghatározásra, mert a ténylegesen legmagasabb ár lényegesen meghaladta a legalacsonyabb vállalási árat, így az azzal történõ számolás a legalacsonyabb ár környezetében a ponthatárokat jelentõsen összenyomja, ezzel az ajánlati ár gyakorlatilag értékelhetetlenné vált volna.<br>
A legalacsonyabb megajánlott kötbér is többszörösen meghaladja a kiírásban meghatározott minimális kötbér mértékét, ezért indokolt az általuk meghatározottak szerinti pontozás. Általában a legkedvezõtlenebb ajánlat figyelembevétele a többi ajánlat egymáshoz képesti viszonyát, pontszámát (lineáris pontozás esetén) lényegesen befolyásolhatja. Az általuk alkalmazott pontozás ezt a torzítást kiküszöböli. Ajánlatkérõ elõadta továbbá, hogy a felhívásban nem az egyenes arányosítás módszerét határozta meg, valamint nem írták elõ, hogy a legalacsonyabb pontszámot ki fogják osztani. Kifejtette továbbá, hogy az egyes értékelési részszempontokon belül a beérkezett ajánlatok tartalmi elemeinek szórása és a reális mûszaki tartalom szempontjából elfogadható vállalások alapján határozták meg a legkedvezõbb ajánlatot követõ ajánlatok pontszámait. Az egyes részszempontokon belül kialakított értékelési sávok ezen két szempont alapján kerültek meghatározásra, a szempontokat elõre nem közölte, azok ajánlatkérõ belsõ értékelési szempontjai voltak, ezeket nem is kívánta elõre közölni. A fentiek alapján ajánlatkérõ álláspontja szerint nem követtek el jogsértést az értékelés során, az értékelést nem a felhívásban megadottakkal ellentétesen végezték, valamint az általuk megadott módszer minden részszempontnál azonos volt, hiszen a sávok kialakítására a reális mûszaki teljesítés és a ajánlati vállalások szórása alapján került sor.<br>
A DEPONÁTOR Kft. egyéb érdekelt észrevételében elõadta, hogy az értékelési módszert az eredményhirdetés után tudták meg, holott ezt elõre egyértelmûsíteni kellett volna. Az alkalmazott módszer nem felel meg álláspontja szerint a felhívásban foglaltaknak, különösen a pénzügyi feltételeknél. Az ajánlati felhívás szerint 1-30 pontig értékel, a bevezetett módszer pedig az ár kivételével 20 pont alatti értéket nem is ad. Az árnál alkalmazott képlet elõre nem volt ismert, bevezetésre került az elfogadható ár fogalma, amirõl a beadásig szó sem volt, így sokan csak az alsó ponthatárt tudták elérni.<br>
A Vízépszolg '94 Kft. egyéb érdekelt észrevételében szintén jogsértõnek és a kiírástól eltérõnek tartja ajánlatkérõ értékelését.<br>
A Döntõbizottság megállapította, hogy kérelmezõk jogorvoslati kérelmei az alábbiak szerint részben alaposak.<br>
A 34. § (1) bekezdése értelmében az ajánlatkérõ az ajánlati felhívásban, illetve a dokumentációban meghatározott feltételeknek megfelelõ ajánlatokat<br>
a) a legalacsonyabb összegû ellenszolgáltatás vagy<br>
b) az összességében legelõnyösebb ajánlat szempontja alapján bírálja el.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(2) bekezdése kimondja, hogy az ajánlatkérõ a felhívásban köteles meghatározni az (1) bekezdésben foglaltakra figyelemmel az általa választott elbírálási szempontot.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés pedig elõírja, hogy ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A fent hivatkozott jogszabályhelyek alapján tehát a jogorvoslati kérelem keretei között a Döntõbizottságnak abban a kérdésben kellett állást foglalnia, hogy ajánlatkérõ az ajánlatok értékelése során betartotta-e a felhívásában [13. b)] meghatározottakat, azaz hogy ajánlatkérõ az elõre meghatározott részszempontok tartalmi elemeit vette-e figyelembe, másodsorban, hogy a tartalmi elemeket az általa elõre megadott módszerrel pontozta-e az 1-30 ponttartomány között.<br>
Ajánlatkérõ értékelése ugyanis csak akkor tekinthetõ jogszerûnek, ha az - a Kbt. fent hivatkozott rendelkezései értelmében - a fenti szempontokat maradéktalanul kielégíti.<br>
Ajánlatkérõ a felhívásban az értékelés módszereként azt határozta meg, hogy a pontozás a legkedvezõbb ajánlati elemhez viszonyítva kerül majd megállapításra úgy, hogy a legkedvezõbbtõl való eltérés alapján csökkennek a pontszámok. Igaz ugyan, hogy ajánlatkérõ konkrét képletet vagy részletes leírást nem adott arra nézve, hogy kívánja teljesíteni a felhívásban megadott értékelési leírását, tehát a többi ajánlat pontszámát hogy fogja meghatározni a legkedvezõbb ajánlat eltérése alapján, azonban az értékelés körében a törvény által rögzített szabályok értelmezése mellett kell megítélni, hogy ajánlatkérõnek a közbeszerzési eljárásban milyen módon kell teljesíteni egyes eljárási cselekményeit, jelen esetben az ajánlatok értékelését, kizárólag a felhívásában megadottak teljesítése körében.<br>
A fentiek alapján tehát ajánlatkérõnek az értékelés során olyan értékelési metodikát kell alkalmaznia, amely kielégíti az alábbi követelményeket: Egyrészt a kiválasztott módszer valamennyi részszempont körében azonos legyen, másrészt a kiválasztott módszer a tartalmi elemek értékelésére alkalmas legyen, harmadrészt pedig a kiválasztott módszerrel az elõre meghatározott ponttartomány közötti pontszámok képzõdjenek.<br>
Ajánlatkérõ a felhívásban adta meg, hogy milyen szempontok alapján és milyen módszerrel kívánja értékelni az ajánlatokat annak érdekében, hogy az összességében legelõnyösebb ajánlatot meg tudja állapítani.<br>
Ajánlatkérõ a fent hivatkozott jogszabályhely alapján az értékelés során kötve van az általa rögzített szempontokhoz és módszerhez. Jelen esetben ez az értékelés módszerre vonatkozóan egyrészt - összhangban a fenti rendelkezéssel az volt, hogy a legkedvezõbb ajánlati elem kapja meg a maximális pontszámot, míg a többi ajánlat pontszáma a legkedvezõbbtõl történõ eltérés alapján csökken.<br>
A Döntõbizottság álláspontja szerint ez nem jelenti azt, hogy ajánlatkérõ meghatározta volna, hogy a ponthatár minimumát is ki fogja osztani, éppen ellenkezõleg, ilyen elõírást egyértelmûen nem tett.<br>
Miután az ajánlati felhívásban ilyen kötelezettséget ajánlatkérõ nem írt elõ, valamint azt a jogszabály fent citált szakasza sem követeli meg, így a kérelmezõk alappal nem hivatkozhatnak jogsértésre a minimumpontszám kiosztásának elmaradása miatt.<br>
Nem állapítható meg az sem a Döntõbizottság megítélése szerint, hogy az ajánlatkérõ által leíró módon meghatározott értékelési módszer az egyenes arányosságot takarja, a módszer leírásából ugyanis nem következik, hogy ajánlatkérõ elõírta volna, hogy a pontszámok csökkentését hogyan teszi majd meg.<br>
A fenti indokok alapján nem fogadható el a kérelmezõk azon hivatkozása, hogy ajánlatkérõ a felhívásban megadottak szerint csak az egyenes arányosság képletét használhatta volna jogszerûen.<br>
Az egyes részszempontok körében végzett ajánlatkérõi értékelés felülvizsgálata során a Döntõbizottság az alábbi megállapításokra jutott:<br>
<br>
1. ajánlati ár (súlyszám: 5)<br>
Ezen értékelési részszempont körében ajánlatkérõ az alábbi módon végezte el a részszempont szerinti tartalmi elemek értékelését.<br>
A beérkezett ajánlatok ajánlati árainak szórása ismeretében részajánlatonként megállapította, hogy számára mi a még elfogadható ár, ezt tekintette legkedvezõtlenebbnek és az ajánlatokban szereplõ ajánlati árakhoz tartozó pontszámokat ehhez viszonyítva számította ki az alábbi képlettel:<br>
           elfogadható-aktuális ár<br>
Pontszám = ---------------------- × 29 + 1<br>
          elfogadható-legkisebb ár<br>
Elfogadható árnak tekintette az 1., 3., 4. a), 7. részajánlatok esetében a legkisebb ár másfélszeresét, a 6. részajánlat esetében a legkisebb ár kétszeresét.<br>
Azoknál az ajánlatoknál, ahol az ajánlati ár az általa elfogadhatónak tartott árnál magasabb volt 1 pontot adott függetlenül az ár nagyságától.<br>
A fent ismertetett tények alapján egyértelmûen megállapítható, hogy ajánlatkérõ ezen értékelési részszemponton belül az elbírálás tényleges módszerét, tehát azt, hogy kialakít egy elfogadható árat és ehhez viszonyítva végzi el a értékelést, illetve ez alapján határoz meg sávokat, az eljárás értékelési szakaszában határozta meg a konkrét ajánlati elemek tükrében.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja értelmében viszont az elbírálás módszerét, azaz azt, ahogy a ponthatárok közötti pontszámot ajánlatkérõ meg fogja állapítani elõre, jelen esetben az ajánlati felhívásban lett volna köteles ajánlatkérõ megadni.<br>
A Kbt. szabályai szerint elfogadhatatlan ajánlatkérõ eljárása, amellyel az ajánlati ár tekintetében a legkedvezõbb ajánlati elemet követõ ajánlatok pontszámát megállapítja az ajánlatok értékelése szakaszában alakította ki a tényleges módszert.<br>
Az elfogadható ár fogalmának bevezetése azzal járt, hogy az e fölötti tartalmi elemek értékelése nem végezhetõ el, ugyanis tekintet nélkül ezen tartalmi elemek közötti különbségekre azonos pontszámot jelent, illetõleg lényegében ezáltal egyes ajánlati vállalások az értékelésen kívül esnek.<br>
A fenti indokok alapján tehát ajánlatkérõ az elsõ részszempont körében jogsértõ módon végezte el az értékelést, ugyanis nem az általa elõre megadott módszerrel határozta meg a legkedvezõbb ajánlati elemet követõ ajánlati elemek pontszámát.<br>
<br>
2. pénzügyi ütemezés (súlyszám: 2)<br>
Ezen értékelési részszempont körében rámutat a Döntõbizottság arra, hogy ajánlatkérõ már a dokumentáció 4. oldalán azt a tájékoztatást adta ajánlattevõknek, hogy "Pénzügyi ütemezésnél figyelembevételre kerül pl. a számla kifizetés határidejének kiírástól eltérõ vállalása, … Vállalkozó részszámlázási igénye stb."<br>
Ezen részszempont körében tehát ajánlatkérõ több tartalmi elemet kívánt értékelni, azonban hogy pontosan mennyit azt nem lehet meghatározni, hiszen a stb. kategória egzaktan nem határozható meg.<br>
Az értékelésre vonatkozó törvényi rendelkezések alapján azonban megállapítható, hogy ajánlatkérõ kötelezettsége, hogy az adott részszempont körébe tartozó valamennyi tartalmi elemet értékelnie kell.<br>
Amennyiben ajánlatkérõ a felhívásban az egyes részszempontok körében nem élt a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontja szerint alszempontok meghatározásával, de a megadott részszempont körében több tartalmi elemet kívánt figyelembe venni, úgy ajánlatkérõ akkor jár el jogszerûen, ha a részszempont körébe tartozó valamennyi tartalmi elemet értékeli a megadott ponthatárok között a választott - elõre közölt - módszerrel. Nem fogadható el tehát, ha ajánlatkérõ a részszempontok taralmi elemeit eltérõ szempontok szerint értékeli.<br>
Az ajánlatokban 121 és 15 nap közötti számlafizetésre tett megajánlások találhatóak, a részszámlák száma 1 és 6 között változik, ezen kívül kérelmezõ és a Dél-Buda Térségi Víziközmû Társulat jólteljesítési garanciát is ajánlott.<br>
Ajánlatkérõ e részszempontot valamennyi részajánlatnál úgy értékelte, hogy az ajánlatok ismeretében a fizetési határidõre vonatkozó, az ajánlati értékek által meghatározott tartományt sávokra osztotta az ajánlatok szórása alapján. A legmagasabb értékre megadta a maximális pontszámot a meghatározott sávok szerint csökkenõ értékekre csökkenõ pontszámot adott, amelyet még a részszámlák száma szerint és a garanciafelajánlás figyelembevételével korrigált, az alábbiaknak megfelelõen:<br>
- 1 végszámla 121 napos fizetéssel	30 pont<br>
- 1 végszámla 60-66 napos fizetéssel	28 pont<br>
- 1 végszámla 41-45 napos fizetéssel	27 pont<br>
- 1 végszámla 30 napos fizetéssel	26 pont<br>
- 1 végszámla 15 napos fizetéssel	25 pont<br>
garanciális felajánlás	+1 pont<br>
részszámlánként	-1 pont<br>
Ezen értékelési résszempont esetén is megállapítható, hogy ajánlatkérõ a pontszámok meghatározására szolgáló módszert, tehát a sávok meghatározását és az ehhez rendelt pontszámokat az ajánlatok értékelésének szakaszában határozta meg nem pedig elõre a felhívásban, mint ahhoz erre a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint kötelezettsége lett volna.<br>
Megállapítható továbbá az is, hogy az utólag választott sávok szerinti értékelés mellett ajánlatkérõ nem tudta azonos módon értékelni a részszempont körébe tartozó valamennyi tartalmi elemet, ugyanis a részszámlák esetében nem is alkalmazott sávokat és nem is élt azzal a lehetõségével, hogy a részszemponton belül eltérõ súlyozás mellett alszempontokat fogalmazzon meg.<br>
A fent ismertetett indokok alapján a Döntõbizottság álláspontja szerint ajánlatkérõ ezen értékelési részszempont keretében sem teljesítette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtakat az értékelés során miután megállapítható, hogy nem elõre megadott módszerrel értékelte a részszempont tartalmi elemeit.<br>
<br>
3. vállalt befejezési határidõ részszempont (súlyszám: 2)<br>
A módosított felhívás szerint a teljesítés véghatárideje a felhívás 3.a) pontjában szereplõ munkák mindegyikére 2003. december 30. A dokumentáció 4. oldalán az ajánlatok elbírálásával kapcsolatban a befejezési határidõre vonatkozóan ajánlatkérõ meghatározta, hogy "A vállalt befejezési határidõn a pályázat elbírálása szempontjából - az egy évre tervezett beruházások esetén a munkaterület átadástól a burkolat pályázati kiírás szerinti helyreállításáig számított idõt értjük naptári napban."<br>
Ajánlatkérõ részajánlatonként megállapította a legrövidebb vállalt átfutási idõt, erre maximális 30 pontot adott a többi ajánlat pontszámát ehhez viszonyítva állapította meg úgy, hogy az átfutási idõ növekedésekor az 1-4. a) részajánlatok esetében kéthetenként, az 5-11. részajánlatok esetén hetenként 1-1 pontot levont.<br>
Ajánlatkérõ ezen esetben is a beérkezett ajánlatok szórása és a reális mûszaki teljesítés figyelembevételével határozta meg a sávokat.<br>
Ezen értékelési részszempont körében is ajánlatkérõ utólag az ajánlatokban szereplõ vállalások ismeretében alakította ki az értékelési módszerét, azaz határozta meg az értékelési sávokat, ezáltal ajánlatkérõ az értékelést nem tudta a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtak szerint jogszerûen az elõre megadott módszerrel értékelni.<br>
<br>
4. vállalt késedelmi kötbér részszempont (súlyszám: 1)<br>
A dokumentációban a szerzõdéses feltételek között ajánlatkérõ meghatározta, hogy "A késedelmi kötbér nagysága az ajánlattevõ által vállalt összeg, de minimum 30 000 Ft/naptári nap".<br>
Ajánlatkérõ e részszempont értékelésekor hasonlóan járt el, mint a pénzügyi ütemezés részszempont értékelésekor, ugyanis az ajánlatok ismeretében a késedelmi kötbérre vonatkozó, az ajánlati értékek által meghatározott tartományt sávokra osztotta, a legmagasabb értékre megadta a maximális pontszámot, a meghatározott sávok szerint csökkenõ értékekre csökkenõ pontszámot adott:<br>
         Értékelési sávok<br>
Vállalt kötbér (Ft)	Vállalt kötbér (Ft)	Pontszám<br>
<br>
1., 2. rész	3., 4. a), 5., 6., 7. rész<br>
- 6 000 000	- 5 000 000	30<br>
- 5000 000	- 4 000 000	29<br>
- 4 000 000	- 3 000 000	28<br>
- 3 000 000	- 2 000 000	27<br>
- 2 000 000	- 1 000 000	26<br>
- 1 000 000	750 000-999 999	25<br>
750 000-999 999	500 000-749 999	24<br>
500 000-749 999	250 000-499 000	23<br>
250 000-499 000	100 000-249 999	22<br>
100 000-249 999	50 000	21<br>
Az értékelési sávok meghatározására a reális mûszaki teljesítés és a beérkezett ajánlatok szórása alapján került sor.<br>
Ezen értékelési részszempont körében is ajánlatkérõ utólag az ajánlatokban szereplõ vállalások ismeretében alakította ki az értékelési módszerét, azaz határozta meg az értékelési sávokat, ezáltal ajánlatkérõ az értékelést nem tudta a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtak szerint jogszerûen az elõre megadott módszerrel értékelni a részszempont körében.<br>
A kialakított sávok a részszemponton belül sem azonos mértékûek, hiszen 1 millió forintig 1 millió forinttal csökkenõ sávok kerültek megállapításra míg az alatt 249 999 forinttal, így ezen ajánlatkérõ által választott módszer nem alkalmas a részszempont tartalmi elemeinek azonos módon történõ értékelésére sem.<br>
A fenti indokok alapján a Döntõbizottság megalapozottnak tekintette a kérelmezõk azon kérelmi elemét, hogy ajánlatkérõ nem az ajánlati felhívásban elõre megadott módszer alkalmazásával osztotta ki a részszempontok tartalmi elemeinek pontszámát, és a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3)-(4) bekezdéseiben elõírt követelmény figyelmen kívül hagyása mellett választott elbírálási módszereket már a közbeszerzési eljárás értékelési szakaszában, ezzel megsértette Kbt. 55. § (6) bekezdését.<br>
Tekintettel arra a tényre, hogy ajánlatkérõ az eljárás értékelési szakaszában az ajánlatok ismeretében alakította ki a tényleges értékelési módszerét, elõre megadott értékelési módszer hiányában az sem állapítható meg, hogy kérelmezõk az általuk vitatott részterületek vonatkozásában az eljárás nyertesei lehettek volna-e jogszerûen.<br>
A Döntõbizottság megvizsgálta a kérelmezõ I. kérelmére tekintettel, hogy ajánlatkérõ az "Összegzés az eljárásról" elnevezésû iratot a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében megadott 5 munkanapos határidõn belül megküldte - e az ajánlattevõk részére.<br>
A Döntõbizottság az eljárásban bekérte ajánlatkérõtõl az "Összegzés" megküldését igazoló tértivevényeket, ezek tanúsága szerint ajánlatkérõ postai úton 2003. április 17-én küldte meg az összegzést a részletes bírálati anyaggal együtt.<br>
Az eljárás eredményének kihirdetésére 2003. április 9. napján került sor, az ezen idõponttól számított 5 munkanap 2003. április 16. napján járt le.<br>
A fentiek alapján megállapítható, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését, mivel a törvényben megadott határidõn túl küldte meg az összegzést az ajánlattevõk részére.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. tv. 55. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ nem jogszerûen értékelt és ajánlatkérõ által elkövetett jogsértés nem reparálható, hiszen a szerzõdés megkötésre került.<br>
A jogorvoslati eljárás során a bírság összegének meghatározását befolyásoló eljárást segítõ együttmûködés - a törvényi kötelezettségek teljesítésén túl - ajánlatkérõ nem tanúsított, valamint a jelen határozat meghozataláig a Döntõbizottság által megállapította Kbt.-be ütközõ magatartás miatt jogsértés ajánlatkérõvel szemben 2002. év során már megállapításra került.<br>
A Döntõbizottság megítélése szerint az, hogy ajánlatkérõ az ajánlatok értékelése körében jogsértõ módon járt ez olyan súlyú jogsértés, amely tekintetében a minimális bírság összegénél magasabb bírság indokolt, azonban figyelemmel a beszerzés tárgyára és értékére (a szerzõdések nettó összeg a vitatott 1., 2., 3., 4. a), 5., 6., 7. tétel tekintetében 311 576 603 Ft) a kiszabott bírságot a fentiekre tekintettel szükségesnek, de egyben elegendõnek ítélte.<br>
A kiszabott bírság a szerzõdéses (nettó) érték 0,96%-a.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 29.<br>
<br>
Dr. Sárkány Izolda s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>