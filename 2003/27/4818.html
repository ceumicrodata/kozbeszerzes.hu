<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4818)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.146/14/2003.<br>
<br>
Tárgy: a SALDO Pénzügyi Tanácsadó és Informatikai Rt. jogorvoslati kérelme az Adó- és Pénzügyi Ellenõrzési Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Saldo Pénzügyi Tanácsadó és Informatikai Rt. (1135 Budapest, Mór u. 2-4., képviseli: dr. Boros János ügyvéd, 1125 Budapest, Óra köz I., a továbbiakban: kérelmezõ) jogorvoslati kérelmét, melyet az Adó- és Pénzügyi Ellenõrzési Hivatal (1054 Budapest, Széchenyi u. 2.) "szakkiadványok kiadói gondozása és nyomdai elõállítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ 2003. január 15-én, a Közbeszerzési Értesítõ 3. számában ajánlati felhívást tett közzé nyílt eljárás lefolytatására szakkiadványok kiadói gondozása és nyomdai elõállítása tárgyában. Az ajánlati felhívás 3. a) pontjában meghatározta az ajánlatkérõ a kiadványok paramétereit és a nyomdai kivitelezéssel kapcsolatos elvárásait.<br>
Az ajánlatkérõ az ajánlati felhívás 11. a) pontjában meghatározta az alkalmasság igazolására kért adatokat és tényeket, a mûszaki alkalmasság igazolására az ötödik bekezdésében elõírta a következõket:<br>
"Saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján."<br>
A 11. b) pont ötödik bekezdése szerint a szerzõdés teljesítésére alkalmatlan az ajánlattevõ, aki nem rendelkezik a minõségbiztosítási rendszerének - bármely nemzeti rendszerben akkreditált - tanúsító általi tanúsításával a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja alapján.<br>
Az ajánlatkérõ a dokumentáció 5. oldalán a felhívásban foglaltakat megismételte. A dokumentáció "Útmutató az ajánlat elkészítéséhez" címû IV. fejezetében az ajánlatkérõ rögzítette a beadandó iratokat, azok formai és tartalmi elvárásait, a "J" pontban határozta meg, hogy a minõségbiztosítási rendszerrel kapcsolatban nyilatkozat csatolását kéri. A dokumentáció melléklete tartalmazta az útmutatóban elõírt nyilatkozatok szövegmintáját. A minõségbiztosítási rendszerrel kapcsolatos nyilatkozat "J" jelû szövegmintáját a dokumentáció 37. oldala tartalmazta, amelynek címe "Nyilatkozat minõségbiztosítási rendszerrõl" volt.<br>
A szövegminta szerint a nyilatkozatban a következõket kellett közölni:<br>
- a cég rendelkezik vagy nem rendelkezik minõségbiztosítási rendszerrel,<br>
- a minõségbiztosítási rendszer megnevezése, száma, érvényessége, rövid leírása (mire vonatkozik),<br>
- nyilatkozatot, amely szerint a nyilatkozatot tevõnek tudomása van arról, hogy az ajánlatuk nyertesként történõ kihirdetése esetén a fenti adatok valóságtartalmát az eredményhirdetést követõ 5 munkanapon belül a vonatkozó tanúsítványok, igazolások stb. bemutatásával igazolni kell.<br>
Az ajánlattételi határidõre, 2003. február 25-ig a következõk nyújtottak be ajánlatot: kérelmezõ, a Kompkonzult Számítástechnikai és Tanácsadó Kft., a Grafika-Typopress Nyomdaipari Kft., a Grafit Pencil Konzorcium, a Pauker Kft., a Magyar Hivatalos Közlönykiadó Kft., valamint a Perfekt Pénzügyi Szakoktató és Kiadó Rt. a Gyomai Kner Nyomda Rt.-vel közösen.<br>
Az ajánlatkérõ hiánypótlási lehetõséget biztosított 2003. március 4-ig.<br>
Ezt követõen az ajánlatkérõ az ajánlatokat elbírálta és 2003. március 7-én eredményt hirdetett, amely szerint Pauker Kft. és a Grafika-Typopress Nyomdaipari Kft. ajánlata érvénytelen, az eljárás nyertese a Perfekt Pénzügyi Szakoktató és Kiadó Rt. és a Gyomai Kner Nyomda Rt. konzorciuma.<br>
Az ajánlatkérõ 2003. március 17-én a nyertes ajánlattevõvel a szerzõdést megkötötte.<br>
A kérelmezõ 2003. március 24-én nyújtott be jogorvoslati kérelmet a Döntõbizottsághoz, melyben kérte a jogsértés megállapítását, az ajánlatkérõ költségekben való marasztalását.<br>
Kérelme indokaként elõadta, hogy a nyertesként kihirdetett Perfekt Pénzügyi Szakoktató és Kiadó Rt. (a továbbiakban: Perfekt Rt.) tudomása szerint nem rendelkezik a beszerzés tárgyaként meghirdetett kiadói tevékenységre vonatkozó ISO-tanúsítvánnyal, ezért nem lehetett volna az eljárás nyertese, mivel alkalmatlan a szerzõdés teljesítésére. Az alkalmatlanság a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés b) pontja alapján érvénytelenné teszi az ajánlatot, és a Kbt. 53. § (2) bekezdése szerint az eljárás további szakaszában nem vehet részt. Kifejtette, hogy az ajánlattevõnek a beszerzés mindkét tárgyára vonatkozó minõségbiztosítási rendszerrel kell rendelkeznie. Ez az értelmezés következik az ajánlati felhívás, illetve a dokumentáció elõírásaiból, nevezetesen a beszerzés tárgyának meghatározásából, a 11. a) pontban a Kbt. 44. § (2) bekezdés g) pontjára történõ hivatkozásból és a "J" jelû ûrlap szövegébõl. Álláspontja szerint a tevékenységre történõ rákérdezésnek csak akkor van értelme, ha a "cég-ISO" nem elégséges. Elõadta, hogy a kiadói gondozás kiadói tevékenységet jelent, elsõsorban szakmai szervezõ munkát. A szerkesztõi, szakértõi, szaktanácsadói tevékenység nem a tevékenységi jegyzékben, hanem a hatályos foglalkozási jegyzékben szerepel, a foglalkozás nem azonosítható a tevékenységgel. A Kbt. 44. § (2) bekezdés g) pontja a mûszaki, gazdasági egység minõségbiztosítását írja elõ. A mûszaki (termék) minõségtanúsítványát a nyomda biztosítja, a gazdasági (szolgáltatási) egység minõségbiztosítását a kiadói minõségbiztosítás jelenti, nem pedig a szaktanácsadói.<br>
A Döntõbizottság hiánypótlási felhívására elõadta, hogy a március 7-i eredményhirdetésen részt vett, ott megkapta az eljárás összegezését is, amelyet postai úton is kézhez vett 2003. március 12-én. Ez utóbbi idõpontot jelölte meg a jogsértésrõl történõ tudomásra jutás idõpontjaként.<br>
Az ajánlatkérõ észrevételében kérte az alaptalan kérelem elutasítását. Elõadta, hogy a beszerzés tárgya egy szolgáltatás. A minõségbiztosítási tanúsítvány tekintetében nem tett semmilyen, a beszerzés tárgyára vonatkozó kitételt, és nem definiálta azt sem, hogy a beszerzés tárgyában felsorolt két tevékenység közül csak az egyikre vagy mindkettõre vonatkozó tanúsítványt várt. A beszerzés tárgya két, elkülöníthetõ tevékenység, úgymint kiadói gondozás és nyomdai elõállítás. A beszerzés tárgya fõként oktatási anyag gondozását, kiadását jelenti, ami szerkesztõi, szaktanácsadói, szakértõi és kiadói tevékenység, amely feladatok ellátására a nyertes Perfekt Rt. ISO-tanúsítványa is és a Gyomai Kner Nyomda Rt. tanúsítványa is külön-külön és együtt is alkalmas. A konzorcium nem tett érvénytelen ajánlatot, és alkalmas a szerzõdés teljesítésére.<br>
Az egyéb érdekeltek részérõl a Perfekt Rt. és a Grafika Press Nyomdaipari Rt. tett észrevételt.<br>
A Perfekt Rt. elõadta, hogy mind õ, mind a vele közös ajánlatot benyújtó Gyomai Kner Nyomda Rt. rendelkezik a hirdetményben közzétett követelményeknek megfelelõ minõségbiztosítási tanúsítvánnyal. A Perfekt Rt. minõségirányítási rendszere önmagában is átfogja mindazt a szerkesztõi, szakértõi, fejlesztõi tevékenységet, amely a beszerzés tárgyaként szereplõ kiadvány gondozásához szükséges, ezt pedig az ajánlatban csatolt nyilatkozata is tartalmazza.<br>
Kifejtette továbbá, hogy álláspontja szerint a kérelmezõ kérelme elkésett, mivel a jogvesztõ határidõn túl került benyújtásra. A kérelmezõ már 2003. március 1-jén, az eredményhirdetésen tudomást szerzett a sérelmezett tényrõl, mivel a képviselõje jelen volt az eredményhirdetésen.<br>
A Grafika Press Nyomdaipari Rt. észrevételében sérelmezte az ajánlata érvénytelenné nyilvánítását, különösen a hiánypótlási felhívás teljesítésére tekintettel.<br>
A Döntõbizottságnak elsõdlegesen abban kellett állást foglalnia, hogy a kérelmezõ a jogorvoslati kérelmet a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott határidõben nyújtotta-e be.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(2) bekezdése szerint a Döntõbizottság eljárása kérelemre vagy hivatalból indul.<br>
E szakasz (7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A fenti rendelkezések alapján a Döntõbizottságnak meg kellett vizsgálnia, hogy a kérelmezõ által sérelmezett eljárást lezáró döntés mikor jutott kérelmezõ tudomására, és ehhez képest mikor járt le a jogorvoslati kérelem benyújtására nyitva álló határidõ, a kérelem benyújtása a jogvesztõ határidõben történt-e.<br>
Az eredményhirdetésrõl készült jelenléti ív, a kérelmezõ és ajánlatkérõ egybehangzó nyilatkozata alapján a Döntõbizottság megállapította, hogy 2003. március 7-én jutott a kérelmezõ tudomására az ajánlatkérõ eljárást lezáró döntése, az összegezés tartalma. Nem fogadta el a Döntõbizottság kérelmezõnek azt az álláspontját, hogy a tudomásszerzés idõpontja az összegezés hivatalos kézbesítésének napja.<br>
A jogsértõnek vélt eseményrõl, döntésrõl akár szóbeli, akár írásbeli közlés alapján tudomást szerezhet a kérelmezõ. A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése csak azt rögzíti, hogy a jogorvoslati eljárást a jogsértõ esemény tudomásra jutásától számított tizenöt napon belül lehet kérelmezni, de nem tartalmaz olyan rendelkezést, hogy a tudomásszerzésnek csak az írásbeli közlést, illetve postai úton történõ hivatalos kézbesítést kell tekinteni. Jelen esetben az ajánlatkérõ az összegezést ismertette és át is adta az eredményhirdetéskor az ott jelenlévõknek, így kérelmezõnek is. A Döntõbizottság álláspontja szerint a kérelmezõ az eredményhirdetésen tudomást szerzett a vélt jogsértésrõl, így az eredményhirdetés idõpontjától kell számítani a jogorvoslati határidõt, függetlenül attól, hogy késõbb az összegezést és az eredményhirdetés jelenléti ívét postai úton is megküldte az ajánlatkérõ a kérelmezõ részére.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 39. § (1) bekezdése szerint a napokban megállapított határidõbe a közlés, a kézbesítés, a hirdetmény kifüggesztésének és levételének napja, valamint a szakhatóság eljárásnak idõtartama nem számít be.<br>
E szakasz (2) bekezdése szerint ha a határidõ utolsó napja olyan nap, amelyen a közigazgatási szervnél a munka szünetel, a határidõ a legközelebbi munkanapon jár le.<br>
A fentiek alapján tehát a kérelem benyújtására nyitva álló határidõ kezdete 2003. március 8., a határidõ utolsó, 15. napja 2003. március 22., amely a szombati, munkaszüneti nap, így az Áe. 39. § (2) bekezdése alapján a határidõ utolsó napja 2003. március 24-én járt le. Kérelmezõ a kérelmét ezen a napon nyújtotta be a Döntõbizottsághoz, így a kérelmét határidõben benyújtottnak kell tekinteni.<br>
A Döntõbizottság megállapította, hogy a kérelmezõ kérelme alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés b) pontja szerint érvénytelen az ajánlat, ha azt olyan ajánlattevõ nyújtotta be, aki nem jogosult az eljárásban részt venni, a d) pont szerint, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében foglaltak szerint határozhatja meg az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi, gazdasági és mûszaki alkalmassága igazolásának módját.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A Döntõbizottságnak abban kellett állást foglalnia, hogy a nyertes ajánlattevõ minõségbiztosítási rendszere megfelelt-e az ajánlati felhívásban, illetve a dokumentációban foglaltaknak.<br>
A kérelmezõ álláspontja szerint a beszerzés tárgyának meghatározása és az alkalmasságra vonatkozó elõírások alapján csak akkor minõsülhet az ajánlattevõ alkalmasnak a szerzõdés teljesítésére, ha a kiadói tevékenységre is vonatkozik a minõségbiztosítási rendszere, a Perfekt Rt. minõségbiztosítási rendszere pedig nem vonatkozik a kiadói tevékenységre.<br>
A Döntõbizottság észlelte, hogy az ajánlati felhívásban, a dokumentációban a minõségbiztosítási rendszerrel kapcsolatos követelményeket nem kellõ pontossággal határozta meg az ajánlatkérõ. A felhívás, illetve a dokumentáció elõírásait azonban határidõben nem támadták, így az ajánlatok elbírálását ezen elõírások alapján kellett elvégezni. E tényekre tekintettel a Döntõbizottságnak a tényállás tisztázása körében elõször azt kellett megállapítania - az ajánlatkérõ bírálatát és nyilatkozatát figyelembe véve - hogy az érvényességrõl, alkalmasságról, illetve alkalmatlanságról történõ döntést ténylegesen milyen szempontok alapján végezte az ajánlatkérõ a minõségbiztosítási rendszerrel kapcsolatban. Ezt követõen a Döntõbizottságnak azt kellett vizsgálnia, hogy e szempontok összhangban vannak-e a felhívás, illetve a dokumentáció elõírásaival, azoknak a nyertes ajánlattevõ ajánlata megfelelt-e.<br>
A Döntõbizottság megállapította, hogy az ajánlatkérõ az ajánlati felhívásban és - megismételve azt - a dokumentációban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjában foglaltak szerinti megfogalmazásban határozta meg a minõségbiztosítási rendszerrel kapcsolatos elvárásait. Elõírta ugyanis, hogy az ajánlattevõ mûszaki alkalmassága igazolására kéri mind a saját, mind a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsítását.<br>
Az ajánlatkérõ a dokumentációban egyértelmûvé tette, hogy a minõségbiztosítási rendszer igazolására vonatkozóan nem a tanúsítvány csatolását, hanem nyilatkozatot kér az ajánlattevõktõl, amelynek megtételére szolgált a "J" jelû szövegminta.<br>
A dokumentációban megadott "J" jelû nyilatkozatminta tartalma alapján az ajánlattevõnek már csak a saját minõségbiztosítási rendszerére, azaz arra vonatkozóan kellett nyilatkozatot tennie, hogy az ajánlattevõ - mint cég - rendelkezik-e minõségbiztosítási rendszerrel, és ennek az ajánlattevõi minõségbiztosítási rendszernek a rövid leírását kellett megadnia. Ezenkívül a minõségbiztosítási rendszerrel kapcsolatos alkalmassági kritérium megítéléséhez az ajánlatkérõ más dokumentum csatolását nem írta elõ. Nem tartalmazott a dokumentáció olyan szövegmintát, amelyben az ajánlattevõnek a teljesítésbe bevonandó mûszaki, gazdasági egységei - esetleg a cégnek a "J" jelû nyilatkozatban közölt minõségbiztosítási rendszerétõl eltérõ - minõségbiztosítási rendszerére vonatkozóan kellett volna nyilatkoznia.<br>
Az ajánlati felhívás 11. b) pontja ötödik bekezdése szerinti alkalmatlansági kritérium meghatározásával is csupán azt a követelményt állította az ajánlatkérõ, hogy magának az ajánlattevõnek (és nem a mûszaki, gazdasági egységének) kell rendelkeznie a minõségbiztosítási rendszerének tanúsító általi tanúsításával.<br>
Az ajánlatkérõ a minõségbiztosítási rendszerre vonatkozó ajánlattevõi nyilatkozatban kérte ugyan a tanúsítvány fõbb adatainak ismertetését, de sem az ajánlati felhívásban, sem a dokumentációban az ajánlatkérõ olyan kifejezett elõírást nem tett, amelyben pontosan meghatározta volna, hogy a minõségbiztosítási rendszernek konkrétan milyen tevékenységre kell vonatkoznia. A kérelmezõ által hivatkozott 3. a), 11. a) pontok, illetve a dokumentáció "J" melléklete sem tartalmazott erre vonatkozó kifejezett elõírást, ezt maga a kérelmezõ is elismerte, de ezek az elõírások nem is értelmezhetõk úgy, hogy az ajánlatkérõnek a minõségbiztosítási rendszerre vonatkozó tevékenységgel kapcsolatos pontos elvárásait rögzítik. Ilyen elõírások hiányában a beszerzés tárgyaként megjelölt tevékenységgel teljesen azonos, az ahhoz hasonló, kapcsolódó, illetve attól teljesen eltérõ tevékenységre vonatkozó minõségbiztosítási rendszer is megfelelõ lehetett.<br>
Ennek következtében nincs relevanciája annak, hogy az ajánlattevõ minõségbiztosítási rendszere egészben vagy részben lefedi-e a beszerzés tárgya szerinti tevékenységet, mennyiben kapcsolódik ahhoz, mivel erre vonatkozóan az ajánlatkérõ követelményt nem határozott meg.<br>
Mindezekre tekintettel a Döntõbizottság álláspontja szerint az ajánlatkérõ csak azt vizsgálhatta, hogy az ajánlattevõ cég rendelkezik-e minõségbiztosítási rendszerrel.<br>
A Perfekt Rt. és a Gyomai Kner Nyomda Rt. közös ajánlatot nyújtott be. Jelen közbeszerzési eljárásban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése alapján a közös ajánlatot tevõknek egyenként kellett megfelelniük az ajánlatkérõ által elõírt alkalmassági követelményeknek, mivel az ajánlatkérõ ettõl eltérõen nem rendelkezett.<br>
A Döntõbizottság megállapította, hogy a Perfekt Rt. és a Gyomai Kner Nyomda Rt. közös ajánlata 59. és 60. oldalán szerepelnek az ajánlattevõk minõségbiztosítási rendszerére vonatkozó nyilatkozatok. A Gyomai Kner Nyomda Rt. nyilatkozata szerint 2005. október 31-ig érvényes EN ISO 9001:2000 minõségbiztosítási rendszerrel rendelkezik. A Perfekt Rt. nyilatkozata szerint 2005. január 6-ig érvényes MSZ EN ISO 9001:2001 minõségbiztosítási rendszerrel rendelkezik.<br>
Az ajánlat tehát az ajánlattevõk vonatkozásában tartalmazta a minõségbiztosítási rendszer meglétét igazoló nyilatkozatot, amely az érvényesség és az alkalmasság egyik feltétele volt.<br>
A fentiek alapján a Döntõbizottság álláspontja szerint a Perfekt Rt. és a Gyomai Kner Nyomda Rt. közös ajánlata megfelelt az ajánlati felhívásban és a dokumentációban foglaltaknak, ajánlatuk érvényes és nem esik az ajánlati felhívás 11. b) pontja ötödik bekezdésének hatálya alá sem, így nem követett el jogsértést az ajánlatkérõ azzal, hogy az ajánlattevõket alkalmasnak minõsítette a szerzõdés teljesítésére, és az ajánlatukat bevonta az értékelésbe.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 6.<br>
<br>
Dr. Bankó Ágnes s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>