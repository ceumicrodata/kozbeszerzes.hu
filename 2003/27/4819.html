<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4819)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.204/10/2003.<br>
<br>
Tárgy: a Roche Kft. jogorvoslati kérelme a Borsod-Abaúj-Zemplén Megyei Kórház és Egyetemi Oktató Kórház közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Roche Mo. Kft. (2040 Budaörs, Edison u. 1., a továbbiakban: kérelmezõ) jogorvoslati kérelmének - melyet a Borsod-Abaúj-Zemplén Megyei Kórház és Egyetemi Oktató Kórház (3526 Miskolc, Szentpéteri kapu 72-76., a továbbiakban: ajánlatkérõ) laboratóriumi vegyszerek beszerzése tárgyú közbeszerzési eljárása ellen indított - a Döntõbizottság helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#48">Kbt.) 48. §</a> (1) bekezdését.<br>
A jogsértés miatt a Döntõbizottság megsemmisíti az ajánlati felhívás 3. a) pontja I. és V. fejezetével kapcsolatosan hozott összes ajánlatkérõi döntést az ajánlati felhívásig visszamenõen, és 1 000 000, azaz egymillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számlájára történõ átutalással.<br>
Kötelezi ajánlatkérõt, hogy a határozat kézhezvételétõl számított 15 napon belül térítse meg kérelmezõ részére a 150 000 Ft, azaz egyszázötvenezer forint igazgatási szolgáltatási díjat.<br>
Ezt meghaladóan a jogorvoslati kérelmet elutasítja.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2003. március 12-i számában a felhívás 3. a) pontja I-IX. fejezetében részletezett laboratóriumi vegyszerek beszerzésére. Részajánlattétel fejezetenként - a megadott teljes mennyiségre - megengedett volt.<br>
Az I. fejezet szerint kémiai reagensek + ion mindösszesen 799 700 vizsgálat/év, az V. fejezet szerint vizeletvizsgáló tesztek 89 000 vizsgálat/év volt a beszerzés tárgya.<br>
Ajánlatkérõ április 15-én levelet küldött az ajánlati dokumentációt megvásárló cégeknek, melynek mellékletében módosította az ajánlati felhívásban, illetve a dokumentációban foglaltakat.<br>
A módosítás érintette a felhívás 3. a) pontja I. fejezetét, az eredeti vizsgálati szám/évrõl 799 650 vizsgálat/évre, valamint a felhívás 3. a) pont V. fejezetét, az eredeti vizsgálati szám/évrõl 159 000 vizsgálat/évre.<br>
Az ajánlattételi határidõre, április 22-re a Diagon Kft., a Diatron Kft. és a Diagnosticum Rt. nyújtott be ajánlatot.<br>
Kérelmezõ április 26-án jogorvoslati kérelmet terjesztett elõ a Döntõbizottsághoz. A jogorvoslati eljárásban tartott tárgyaláson pontosított kérelmében sérelmezte, hogy ajánlatkérõ úgy módosította az ajánlati felhívás 3. a) pont I. és V. fejezetében meghatározott beszerzési tárgy mennyiségeket, hogy a módosítást nem tette közzé a Közbeszerzési Értesítõben és nem hosszabbította meg a Kbt. elõírásának megfelelõen az ajánlattételi határidõt. Elõadta, hogy a dokumentációt megvásárolta, több kérdést intézett az ajánlatkérõhöz, így ajánlattételi szándéka nyilvánvaló volt. Természetesnek tartotta, hogy az ajánlattételi határidõ meghosszabbításra kerül, várt a hirdetmény közzétételére. Ajánlatkérõ azonban az eredeti ajánlattételi határidõben felbontotta az ajánlatokat, így õt "kihagyta a közbeszerzési eljárásból". Kérte a jogsértés megállapítását, ajánlatkérõnek az ajánlatok eredeti határidõben való felbontására vonatkozó döntése megsemmisítését, ideiglenes intézkedésként a közbeszerzési eljárás felfüggesztését.<br>
A Döntõbizottság a D.204/3/2003. sz. határozatával ideiglenes intézkedésként a közbeszerzési eljárást felfüggesztette.<br>
Ajánlatkérõ kérte a jogorvoslati kérelem elutasítását. Az I. fejezet módosítását illetõen elõadta, hogy a módosított vizsgálati számhoz is ugyanazok a készülékek szükségesek, mint az eredetihez, a módosítás egyébként is elenyészõ.<br>
A módosításokról mindegyik ajánlattevõt - így a kérelmezõt is - értesítette, így a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában rögzített alapelvi rendelkezéseket nem sértette meg.<br>
A Döntõbizottság a felek írásbeli és a tárgyaláson elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése elõírja: "Az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. A módosított feltételekrõl új hirdetményt kell közzétenni, amelyben új ajánlattételi határidõt kell megállapítani. A határidõ ebben az esetben sem lehet a 47. § (1) bekezdésében foglaltaknál rövidebb."<br>
Ajánlatkérõ az ajánlati felhívás 3. a) pont I. és V. fejezetében meghatározott beszerzési mennyiségeket az ajánlati dokumentációt megvásárló cégeknek 2003. április 15-én kelt levelével módosította, errõl nem tett közzé hirdetményt, a hirdetmény útján nem hosszabbította meg az ajánlattételi határidõt. Ezáltal kérelmezõ abba a helyzetbe került, hogy ajánlatkérõ jogkövetõ eljárásában bízva az I. és V. fejezetben meghatározott termékeket illetõen elesett a részajánlattétel lehetõségétõl.<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését. A jogsértés csak a módosított fejezetekre vonatkozó ajánlati felhívás megsemmisítése útján orvosolható, ezért a Döntõbizottság ezt a jogkövetkezményt alkalmazta.<br>
A Döntõbizottság rámutat arra, hogy a többi fejezetben (II-IV., VI-IX.) rögzített beszerzésre vonatkozóan azért nem kellett megsemmisíteni a felhívást, mert a részajánlattétel megengedettsége folytán ezen fejezetben rögzített beszerzési tárgyakra az ajánlattevõknek az eredeti ajánlattételi határidõre kellett ajánlatukat benyújtani, ezen ajánlattételben az I. és V. fejezetben meghatározott mennyiségek módosítása õket nem akadályozta.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d), f) és h) pontja szerint rendelkezett.<br>
A jogsértés miatt a Döntõbizottság 1 000 000 Ft bírságot szabott ki ajánlatkérõ terhére. A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján jogsértés megállapítása esetén a bírság kiszabása kötelezõ.<br>
A bírság mértéke a 88. § (4) bekezdése értelmében minimum 1 000 000 Ft, maximum a beszerzés tárgya értékének 30%-a.<br>
A Döntõbizottság az I. és V. fejezet szerinti termékek beszerzési értékének meghatározásánál a beérkezett ajánlatokban szereplõ nettó ajánlati árakból indult ki.<br>
A kémiai reagensek + ion teljes mennyiségére és a vizeletvizsgáló tesztek teljes mennyiségére tett ajánlati árak összege 43 332 039 Ft.<br>
A Döntõbizottság a minimum bírságot szabta ki. A bírság mértéke megállapításánál tekintetbe vette a jogsértéssel érintett beszerzési érték viszonylag alacsony értékét, valamint azt, hogy a felhívás I. és V. fejezetének megsemmisítése által a jogsértés orvoslást nyerhet.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. május 28.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>