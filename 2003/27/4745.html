<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4745)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.184/16/2003.<br>
<br>
Tárgy: a SZENZOR Kft. kérelmezõ jogorvoslati kérelme a Országos Egészségbiztosítási Pénztár ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a SZENZOR Számítóközpont Kft. (1134 Budapest, Dévai u. 14., képv.: dr. Vejkey Imre ügyvéd, 1023 Budapest, Vérhalom u. 10/A, a továbbiakban kérelmezõ) által az Országos Egészségbiztosítási Pénztár (1139 Budapest, Váci út 73/A, képv.: dr. Szabó Antal ügyvéd, 3535 Miskolc, Eper u. 10., a továbbiakban: ajánlatkérõ) "orvosspecifikus vények és vényigénylõ lapok beszerzése" tárgyú közbeszerzési eljárása ellen benyújtott jogorvoslati kérelmét elutasítja.<br>
Az eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai és a tárgyaláson elõadottak alapján az alábbi tényállást állapítja meg.<br>
Ajánlatkérõ 2003. február 26. napján, a Közbeszerzési Értesítõ (K. É.) 9. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ a felhívás 3. a) pontjában a beszerzés tárgya és mennyisége körében rögzítette az alábbiakat:<br>
"az ajánlatkérõ által az ajánlati dokumentációval együtt rendelkezésre bocsátott vényminta alapján, egyedi sorszámozású EAN 13 típusú vonalkóddal megjelenített, mintegy 40 000 orvos személyi és munkahelyenkénti adatait is tartalmazó, 2003. május 1-jétõl 2004. június 30-ig tartó idõszakra beszerzendõ mennyiség:<br>
- 252 millió &plusmn;20% db vény,<br>
- 100 ezer &plusmn;20% db vényigénylõ lap."<br>
Ajánlatkérõ a felhívás 13. a) pontjában meghatározta, hogy a legalacsonyabb ellenszolgáltatás az elbírálás szempontja, míg a felhívás 14. pontjában a többváltozatú ajánlattételre lehetõséget adott.<br>
Ajánlatkérõ ajánlati dokumentációt is bocsátott az ajánlattevõk rendelkezésére, mely tartalmazta többek között a mûszaki és szakmai, valamint a szállítási és fizetési feltételeket.<br>
A dokumentáció II. "szállítási és fizetési feltételek" pontjában ajánlatkérõ közölte az ajánlati ár megadására szolgáló táblázatot, mely szerint egységárat kell megadni ajánlattevõknek kettõ különbözõ papírtípusra és kettõ különbözõ felületi tömegre tekintettel.<br>
Ajánlatkérõ a dokumentáció 13. oldalán rögzítette, hogy az ajánlati ár kalkulációban a táblázat "Összár teljes mennyiségre (bruttó) Ft" oszlopának kitöltésénél a mennyiség tekintetében nem kell figyelembe venni a &plusmn;20%-os eltérést. Ajánlatkérõ alternatív ajánlatot a papírtípus és felületi tömegre vonatkozóan kért megadni.<br>
Az ajánlattételi határidõre, 2003. április 8. napjára a kérelmezõ önálló, míg a Pénzjegynyomda Rt. az Állami Nyomda Rt.-vel közös ajánlatot nyújtott be. Ajánlatkérõ az ajánlatokat megvizsgálta és értékelte, majd 2003. április 16. napján megtartott nyilvános eredményhirdetésen az eljárás eredménytelenségét hirdette ki. Ajánlatkérõ döntése szerint a két ajánlattevõ közül a Pénzjegynyomda Rt. és Állami Nyomda Rt. közös ajánlata érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján. Az egyedül érvényes ajánlattevõ a kérelmezõ, azonban az eljárás eredménytelenségét állapította meg a Kbt. 60. § (1) bekezdés d) pontjára hivatkozással.<br>
Ajánlatkérõ tájékoztatója az eredménytelen közbeszerzési eljárásról 2003. április 30. napján, a Közbeszerzési Értesítõ (K. É.) 18. számában jelent meg.<br>
Ajánlatkérõ az eredménytelen eljárást követõen a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján hirdetmény közzétételével induló tárgyalásos eljárást indított, az eljárást megindító részvételi felhívása Közbeszerzési Értesítõ (K. É.) 20. számában került közzétételre 2003. május 14. napján.<br>
A kérelmezõ 2003. április 16. napján nyújtott be jogorvoslati kérelmet a Döntõbizottsághoz, melyben ajánlatkérõ eljárást lezáró döntését sérelmezi.<br>
Kérelmezõ szerint ajánlatkérõ jogsértõ módon állapította meg a közbeszerzési eljárás eredménytelenségét, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontját. Kérelme indoklásában kifejti, hogy a Kbt. 32. § (2) bekezdésére tekintettel is ajánlatkérõnek rendelkezésre kell hogy álljon a szükséges fedezet. Hivatkozik arra is, hogy a közbeszerzési eljárást csak a szükséges fedezet rendelkezésre állása esetén lehet megindítani, így kéri annak vizsgálatát, hogy ajánlatkérõ milyen mennyiségre kérte meg a miniszteri engedélyt.<br>
Kérelmezõ elõadta továbbá, hogy mivel ajánlatkérõ ismeri az elõírt biztonsági és minõségi követelmények szerinti vénygyártás minimális egységárát, valamint azt, hogy saját maga határozta meg a beszerzendõ mennyiséget ajánlatkérõ rendelkezésére kellett, hogy álljon a szükséges fedezet a beszerzésre, amelyet biztosít a 43/1999. (II. 3.) Korm. rendelet 5. sz. mellékletének 40. sora is, sõt ajánlatkérõnek lehetõsége van a célelõirányzatok átcsoportosítására is.<br>
Kérelmezõ 2003. április 26. napján elõterjesztett beadványában jogorvoslati kérelmét kiegészítette és ajánlatkérõ döntésének jogsértõ volta körében tett kifogásait alátámasztandó ismételten hivatkozott a 43/1999. (III. 3.) Korm. rendeletre, illetve arra, hogy ajánlatkérõ fedezeti forrásait ezen jogszabály határozza meg a jelen beszerzési tárgy tekintetében, így ezen jogszabályban foglaltak alapján jogsértõ a fedezet hiánya miatti eredménytelenségi döntése ajánlatkérõnek. Kérelmezõ kifejtette továbbá, hogy a 217/1998. (XII. 30.) Korm. rendelet 44. § (2) bekezdése alapján ajánlatkérõnek jogosultsága van pénzügyi keretátcsoportosítások végrehajtására. Kérelmezõ álláspontja szerint akkor járt volna el helyesen ajánlatkérõ, ha az eljárást eredményesnek minõsíti. Kérte továbbá a Döntõbizottságot, hogy járjon el annak érdekében, hogy a közbeszerzési eljárás ne zárulhasson le.<br>
Kérte a Döntõbizottságot, hogy állapítsa meg a jogsértés megtörténtét, semmisítse meg ajánlatkérõ eljárást lezáró döntését, valamint hívja fel ajánlatkérõt a jogszerû eljárás lefolytatására.<br>
Ajánlatkérõ észrevételében a kérelmet megalapozatlanság okán kérte elutasítani. Észrevételében kifejtette, hogy a törvény preambulumában foglaltak figyelembevételével és a korábbi közbeszerzési eljárásokban tett árajánlatok ismertében határozta meg a tárgybani közbeszerzési eljárás anyagi fedezetét. Hivatkozott továbbá arra a közigazgatási iratok között csatolt engedélykérõ levélre, amelyben a jelen közbeszerzési eljárás megindítására kért engedélyt a minisztertõl. Ezen engedélykérõ levélbõl kitûnik, hogy a pénzügyi fedezet kialakítása során 252 millió db vénymennyiséget vett figyelembe és a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdése alapján határozta meg a mennyiségi eltérést &plusmn;20%-ban.<br>
Ajánlatkérõ álláspontja szerint a csatolt iratok egyértelmûen alátámasztják a kérelmezõ kérelmének alaptalanságát, illetõleg azt, hogy jogszerûen döntött - rendelkezésre álló fedezet hiánya oka - a közbeszerzési eljárás eredménytelenségérõl a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára hivatkozással.<br>
Ajánlatkérõ elõadta továbbá, hogy a kérelmezõ kérelmében kifejtett egyes állítások sértik az Áe. 1. § (6) bekezdésében foglaltakat és a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdését és kéri, hogy a Döntõbizottság sújtsa a kérelmezõt az Áe. 27. § (4) bekezdése alapján bírsággal.<br>
A kérelmezõ az ajánlatkérõ által elõadott észrevételekre írásban benyújtott beadványában reagálva kifejtette, hogy ajánlatkérõnek a fedezet rendelkezésre áll, ugyanis a <a href="http://net.jogtar.hu/jr/gen/getdoc.cgi?docid=99500040.tv#33">Kbt. 33. § </a>(2) bekezdés alapján engedélyezett, valamint a hirdetményben közzétett mennyiségi eltérés folytán az ajánlatukban megadott egységáron a megadott mennyiségek közötti vények legyárthatók, arra a miniszter által jóváhagyott pénzügyi keret is elegendõ.<br>
Kérelmezõ álláspontja szerint ajánlatkérõnek a megadott mennyiségi eltérést figyelembe véve kevesebb mennyiségre eredményesnek kellett volna nyilvánítania az eljárást, hiszen arra a fedezet miniszteri engedély alapján is megvolt.<br>
Az ajánlatkérõ által a rosszhiszemû, valótlan tények közlésével kapcsolatban elõadta, hogy a korábbi eljárásokban ajánlatkérõ által elkövetett jogsértések hivatkozása ténykérdés, ezek nem a kérelmezõ szubjektív véleményei. Kérelmezõ álláspontja szerint a jogorvoslati eljárásban mindvégig a legjobb tudomása szerint és jóhiszemûen járt el.<br>
A Döntõbizottság megállapította, hogy a kérelmezõ jogorvoslati kérelme alaptalan az alábbi indokok alapján:<br>
A Döntõbizottságnak elsõdlegesen abban a - kérelmezõ által vitatott - kérdésben kellett állást foglalnia, hogy ajánlatkérõ mennyi fedezettel rendelkezett a beszerzés megvalósítására vonatkozóan, és a rendelkezésre álló fedezet alapján jogszerûen dönthetett-e a fedezet hiányára alapítottan az eljárás eredménytelenségérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése értelmében az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A jelen eljárásban ajánlatkérõ által becsatolt közbeszerzési ügy iratai között felelhetõ azon levél, amelyben ajánlatkérõ a jelen eljárással érintett beszerzési tárgyra a felhívásban meghatározott mennyiségre tekintettel az ajánlatkérõt, mint egészségbiztosítási központ hivatali szervének irányítását ellátó személytõl, az egészségügyi, szociális és családügyi minisztertõl a közbeszerzési eljárás lefolytatására jóváhagyást kért. A társadalombiztosítási igazgatási szerveinek irányításával kapcsolatos feladat- és hatáskörökrõl szóló 131/1998. (VII. 23.) Korm. rendelet 2. §-a szerint az egészségbiztosítás és nyugdíjbiztosítás központi hivatali szervét az egészségügyi, szociális és családügyi miniszter irányítja. Ugyanezen Korm. rendelet 3. § c), b) pontja rögzíti, hogy az Alapból történõ közbeszerzési eljárások megindításának jóváhagyására és azok végrehajtásának ellenõrzésére irányítási jogköre az egészségügyi, szociális és családügyi miniszternek kiterjed.<br>
A fentieknek megfelelõen ajánlatkérõ a jelen eljárással érintett beszerzési tárgyra, azaz 2003. május 1-jétõl 2004. június 30-ig tartó idõszak folyamatos vényellátásának biztosítása érdekében 252 millió db vény (&plusmn;20%) 310 000 000 Ft értékben történõ beszerzésére kérte a miniszter jóváhagyását a Nyt. sz.: 36-71/3/2003. számú, 2003. január 23. napján kelt levelében.<br>
Az egészségügyi, szociális és családügyi miniszter a közbeszerzési eljárás megindítását jóváhagyta.<br>
A fent ismertetett tények alapján tehát megállapítható, hogy ajánlatkérõ számára a közbeszerzési eljárásban beszerezni kívánt vények elõállítására 310 000 000 Ft pénzügyi fedezet állt rendelkezésére, ilyen érték mellett hagyta jóvá a miniszter a közbeszerzési eljárás lefolytatását.<br>
Ezt követõen a Döntõbizottság megvizsgálta, hogy az ajánlatkérõ a rendelkezésére álló fedezet alapján jogszerûen döntött-e a közbeszerzési eljárás eredménytelenségérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelen az eljárás, ha egyik ajánlattevõ sem vagy az összességében legelõnyösebb ajánlattevõ nem tett - az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot;<br>
Jelen közbeszerzési eljárásban két ajánlattevõ nyújtott be: ajánlatot. A kérelmezõn kívül közös ajánlatot adott a Pénzjegynyomda Rt. és az Állami Nyomda Rt. Ajánlatkérõ döntése szerint a közös ajánlatot tevõ konzorcium ajánlata érvénytelen lett, így az egyetlen érvényes ajánlat a kérelmezõé volt.<br>
Kérelmezõ ajánlatában a beszerzés teljes mennyiségére adott ajánlata a papírtípus és felületi súly alapján az alábbiak voltak:<br>
- OCR/ICR-papír 80g/m2	346 500 000 Ft (bruttó)<br>
- OCR/ICR-papír 90g/m2	378 000 000 Ft (bruttó)<br>
- Ofszetpapír 80g/m2	346 500 000 Ft (bruttó)<br>
- Ofszetpapír 90g/m2 	378 000 000 Ft (bruttó)<br>
A fent ismertetett kérelmezõi árajánlatok valamennyi esetben meghaladják azt az összeget, amely ajánlatkérõ rendelkezésére álló fedezet mértéke, azaz meghaladta a 310 000 000 Ft-ot.<br>
A fentiek alapján ajánlatkérõ jogszerûen alkalmazta a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontját, és állapította meg a közbeszerzési eljárás eredménytelenségét, hiszen az egyetlen érvényes ajánlattevõ ajánlata sem felelt meg számára, tekintettel arra, hogy az árajánlata a rendelkezésére álló pénzügyi fedezetének mértékét meghaladja.<br>
A Döntõbizottság nem fogadta el a kérelmezõ hivatkozását sem a jogszabály által meghatározott célelõirányzatra, se pedig az átcsoportosítás lehetõségére vonatkozóan, miután az eljárásban egyértelmûen megállapítható volt, hogy a vizsgált közbeszerzési eljárásban milyen pénzügyi keret került meghatározásra ajánlatkérõ részérõl, így a jogorvoslati eljárásban vitatott kérdés szempontjából relevanciával az bír, hogy ténylegesen milyen mértékû fedezetet kívánt biztosítani az adott közbeszerzés megvalósítására. A törvény vonatkozó 60. § (1) bekezdés d) pontja ajánlatkérõ részére lehetõvé teszi, hogy amennyiben a beszerzésre tervezett pénzügyi fedezetet meghaladó ajánlatok érkeznek, erre tekintettel jogában álljon a közbeszerzési eljárás eredménytelenségét kihirdetni. E körben sem a Döntõbizottság, sem a kérelmezõ - Kbt. erre vonatkozó rendelkezése hiányában - nem követelheti meg ajánlatkérõtõl, hogy végezzen átcsoportosításokat további pénzügyi fedezet elõteremtése érdekében, és ezáltal "eredményessé tegye" a közbeszerzési eljárást, így ennek elmulasztására a kérelmezõ sem hivatkozhat alappal ajánlatkérõvel szemben jogsértés megállapítása indokaként.<br>
Az eljárás során egyértelmûen megállapítható volt, hogy a kérelmezõ ajánlatai a beszerzésre meghatározott pénzügyi fedezetet meghaladó összegûek voltak, így ajánlatkérõ jogszerûen hozta meg a döntését és állapította meg a fedezet mértékére tekintettel a közbeszerzési eljárás eredménytelenségét.<br>
A Döntõbizottság - a kérelem keretei között - megvizsgálta. továbbá azt a körülményt is, hogy ajánlatkérõnek joga, illetve kötelezettsége lehetett-e, hogy a meghatározott mennyiségnél - a felhívásban meghatározott mennyiségi keret körében (&plusmn;20% eltérés) kevesebbre, a rendelkezésre álló fedezet mértékéig terjedõ mennyiségre hirdesse eredményesnek az eljárást és kössön szerzõdést.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a értelmében a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése kimondja, hogy az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Ajánlatkérõ már a dokumentációban, annak 13. oldalán meghatározta, hogy az árajánlatot tartalmazó táblázat kitöltésénél az összmennyiség tekintetében a &plusmn;20%-os eltérést nem kell figyelembe venni, az összmennyiségre kell az árajánlatot megadni. Ajánlatkérõ fenti elõírásának megfelelõen a kérelmezõ ajánlatát az összmennyiségre tette meg, azaz a 252 millió darab vény elõállítására, ettõl eltérõ darabszámú vény gyártására nem tett ajánlatot ajánlatában.<br>
Ennek alapján megállapítható, hogy a kérelmezõ ajánlata az összmennyiségre szólt, eltérõ ajánlat az ár tekintetében csak a papírtípus és a felületi súly vonatkozásában volt kérelmezõ részérõl.<br>
A <a href="http://net.jogtar.hu/jr/gen/getdoc.cgi?docid=99500040.tv#49">Kbt. 49. § </a>(2) bekezdése szerint az ajánlattételi határidõ lejártát követõen a benyújtott ajánlatok az ajánlatkérõ hozzájárulásával sem módosíthatók.<br>
A fenti jogszabályhely alapján tehát mind a kérelmezõ, mind az ajánlattevõ kötve volt az ajánlat tartalmához. Az ajánlat pedig a teljes beszerzés mennyiségére vonatkozott. Ajánlatkérõ tehát jogszerûen nem tehette volna meg, hogy eltérõen a kérelmezõ ajánlatában szereplõ mennyiségre tett ajánlatától, csökkentett mennyiségre elfogadja a kérelmezõ ajánlatát, még abban az esetben sem, ha ehhez a kérelmezõ hozzájárulását adja, hiszen a törvény idézett 49. § (2) bekezdése tiltja az ajánlatok bárminemû módosítását az ajánlattételi határidõt követõen.<br>
Az pedig, hogy ajánlatkérõ az ajánlatban szereplõ összmennyiség helyett - a fedezethez igazítottan ugyan - más mennyiséget vegyen figyelembe, az az ajánlat módosítását jelentené és ezáltal ezen ajánlatkérõi eljárás minõsülne jogsértõnek.<br>
A fent ismertetett indokok alapján a Döntõbizottság megítélése szerint jelen helyzetben ajánlatkérõ nem követett el jogsértést, amikor a közbeszerzési eljárás eredménytelenségérõl döntött.<br>
Tekintettel arra, hogy ajánlatkérõ eljárást lezáró döntése a kérelmezõ által sérelmezett szempontok szerint nem volt jogsértõ, a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmet elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 26.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Bíró László s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>