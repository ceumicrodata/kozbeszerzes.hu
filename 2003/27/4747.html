<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4747)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz: D.161/11/2003.<br>
<br>
Tárgy: az ÉPKAR Rt. jogorvoslati kérelme a Gazdasági és Közlekedési Minisztérium Gazdasági Igazgatósága közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ÉPKAR Rt. (1112 Budapest, Németvölgyi u. 146., képviseli: dr. Mura Péter ügyvéd, 1066 Budapest, Teréz krt. 48., a továbbiakban: kérelmezõ) jogorvoslati kérelmét, melyet a Gazdasági és Közlekedési Minisztérium Gazdasági Igazgatósága (1024 Budapest, Margit krt. 85., képviseli: dr. Farkas Gyöngyi ügyvéd, 1068 Budapest, Felsõerdõsor u. 8. fszt. 2., a továbbiakban: ajánlatkérõ) "a Gazdasági és Közlekedési Minisztérium 1024 Budapest, Margit krt 85. (Kisrókus 2.) szám alatti irodaépület-együttesben végzendõ rekonstrukciós munkák" tárgyú közbeszerzési eljárása ellen nyújtott be, elutasítja.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2003. január 22-i, 4. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
Felhívása 3. a) pontjában csak a rekonstrukcióra kerülõ épület általános adatait közölte, a beszerzés tárgyára vonatkozó részletes elõírásait a dokumentáció tartalmazta.<br>
Ajánlatkérõ a rész-, illetve többváltozatú ajánlattétel lehetõségét kizárta. Felhívása 11. pontjában határozta meg az ajánlattevõk pénzügyi, gazdasági és mûszaki alkalmassága igazolásával kapcsolatos követelményeit.<br>
Ajánlatkérõ a felhívása 13. a) pontjában közölte, hogy az ajánlatokat az összességében legelõnyösebb ajánlat szempontja alapján bírálja el és a 13. b) pontban az alábbiak szerint állapította meg a részszempontokat, súlyszámokat, értékelési ponthatárokat és az értékelés módszerét:<br>
részszempontok	súlyszámok<br>
- ajánlati ár	9<br>
- kalkulált rezsióradíjak mértéke	5<br>
- az anyagkezelési költségelemek mértéke	4<br>
- garanciavállalás mértéke (jogszabályi kötelezettségen túl)	1,5<br>
Az értékelés során adható pontszám részszempontonként 1-10. Az ajánlatkérõ minden részszempont esetén a legkedvezõbb ajánlatra adja az adható maximális pontszámot. A többi ajánlat az eltérés arányában kap egyre kevesebb pontot.<br>
Ajánlatkérõ a dokumentációban határozta meg az ajánlatok benyújtásával szemben támasztott tartalmi és formai követelményeit, több, kötelezõ formanyomtatványként kitöltendõ típusoldalon kért ajánlatot.<br>
A dokumentációban ismertette az elvégzendõ feladatokat, amelyekre majd külön-külön köt szerzõdést a nyertessel. Az árajánlat megtételét egységáras formában kérte: rezsióradíjban és az anyagkezelési díj százalékában. Az anyagkezelési költségre az "E" típus oldal kitöltésével kellett ajánlatot tenni.<br>
Az "E" típus oldal tartalmazta az anyagkezelési költség elemei: anyagkezelési költség, szállítási költség, egyéb fedezeti kulcsok, árkockázati fedezet, sorszámozva, soronként, majd ezt követõen az "Összes anyagkezelési költség" címszó alatt kérte megadni az összes elemre, a nettó anyagár százalékában az anyagkezelési költség mértékét.<br>
Ajánlatkérõ az "F" típus oldal kitöltésével kérte a garanciák mértékére az ajánlat megadását a vállalási ár százalékában.<br>
Az ajánlati dokumentáció 6.2. pontjában elõírta a megvalósítási, illetve a jótállási garancia minimális értékét 5, illetve 3%-ban.<br>
Ajánlatkérõ a dokumentációban megismételte az ajánlatok értékelésére a felhívásában tett elõírásait.<br>
Ajánlatkérõ 2003. február 18-án helyszíni konzultációt tartott, melyen válaszolt az ajánlattevõk kérdéseire. A garanciavállalás mértéke részszempont vonatkozásában közölte az ajánlattevõkkel, hogy e részszempontnál a garanciavállalás idõtartamát értékeli, kérte a vállalás évben, hónapban történõ megadását is, a garanciáknak a szerzõdés teljes bruttó értékére vonatkozó százalékos összegén kívül. A felek a garanciavállalás jogszabályi kötelezettségének mértékét egy évben fogadták el.<br>
Az ajánlattételi határidõre, 2003. március 4-re 11 ajánlattevõ nyújtotta be az ajánlatát: a KIPKERSZOLG Kft., a KIPSZER Rt., a Közép-európai Építõ és Szerelõ Kft., a MASZER Rt., a 3T Fõép Fõvállalkozó Építõipari Kivitelezõ Kft., az EXCLUZIV-BAU Kft., a Fõv-2 Építõipari és Beruházó Rt., a Fõvárosi Építõ Rt., a Penzió és Ipari Üzemeket Építõ és Fenntartó Kft., a Progress-B '90 Kft. és a kérelmezõ.<br>
A Fõvárosi Építõ Rt. ajánlatában - a 109. oldalon - úgy nyilatkozott, hogy 10%-os mértéket meghaladóan nem von be alvállalkozót a szerzõdés teljesítése során. Az ajánlata 6. oldalán azt közölte, hogy öt különbözõ munkanem elvégzésére a megnevezett öt alvállalkozóját vonja be, megjelölte a bevonás mértékét is, egyenként 1-2%-ban.<br>
Ajánlatkérõ közjegyzõi közokiratot készíttetett az ajánlatok bontásáról, ebben a bontási jegyzõkönyvnek a Kbt.-ben meghatározott tartalmi elemein kívül rögzítette az ajánlatok azon tartalmi elemeit is, amelyek értékelésre kerülnek. A bontási jegyzõkönyvben az ajánlatok tartalmi elemei közül az anyagkezelési költség mértékénél az egyes ajánlatokban az "Összes anyagkezelési költség" rovatban feltüntetett adatokat rögzítette.<br>
A benyújtott ajánlatokat ajánlatkérõ két közbeszerzési bizottsága is elbírálta, a két bizottság értékelése megegyezett.<br>
Ajánlatkérõ 2003. április 3-án hirdette ki az eljárást lezáró döntését. Minden ajánlattevõt alkalmasnak, minden ajánlatot érvényesnek fogadott el, az eljárás nyertese a Fõvárosi Építõ Rt. lett, az õt követõ legkedvezõbb ajánlatot pedig a kérelmezõ tette. A nyertes összpontszámát 95,5-ben, míg a kérelmezõ összpontszámát 92,8-ben állapították meg.<br>
A kérelmezõ 2003. április 4-én nyújtotta be a jogorvoslati kérelmét, melyet a tárgyaláson pontosított. Kérte jogsértés megállapítását, jogkövetkezmények alkalmazását és ideiglenes intézkedésként az eljárást lezáró szerzõdés megkötésének megtiltását.<br>
Álláspontja szerint ajánlatkérõ értékelése sérti a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését. Ajánlatkérõ a felhívásában és a dokumentációjában úgy rendelkezett az értékelés módszerérõl, hogy minden részszempont esetében a legkedvezõbb ajánlat megkapja az adható maximális pontszámot, míg a többi ajánlat az eltérés arányában egyre kevesebb pontot kap. Megítélése szerint a jogsértés abban nyilvánul meg, hogy ajánlatkérõ az értékelés során alkalmazott képletnél nem a legjobb ajánlathoz viszonyítottan az attól való eltérés arányában állapította meg a többi pontszámot, hanem a legkedvezõtlenebb ajánlati tartalmi elemre adott 1 pontot, majd ezt követõen arányosította az egyes tartalmi elemeket. Ez az alkalmazott módszer pedig nem azonos az ajánlatkérõ által a felhívásban meghatározottal.<br>
A kérelmezõ elõadása szerint akkor értékelt volna ajánlatkérõ a felhívásban meghatározott módszer szerint, ha vagy a legkedvezõbb ajánlattól százalékos mértékben való eltérés arányában állapítja meg a többi ajánlat pontszámát, vagy ha az ajánlatokat tartalmi elemeik alapján sorrendbe állítja, majd ezt követõen eggyel csökkenõ pontszámokat állapít meg.<br>
A kérelmezõ álláspontja szerint ajánlatkérõ értékelése számszaki hibákat is tartalmaz. Konkrétan arra utalt, hogy a Kipszer Fõvállalkozási és Tervezõ Rt.-nél, a Maszer Rt.-nél, az Excluzív-Bau Szolgáltató Kft.-nél, valamint a Progress-B '90 Kft.-nél az ajánlatukban az anyagkezelési költségelemeknél a négy költségelemre külön-külön közölték az adatokat, azonban ezek összege nem egyezik az ajánlatkérõ által az értékelés során figyelembe vett és az írásbeli összegezésben rögzített értékekkel.<br>
Ezen kívül hivatkozott arra is, hogy a nyertes ajánlattevõ esetében az ajánlati ár részszempont elsõ alszempontjánál, a rezsióradíjnál ajánlatkérõ tévesen számította ki a pontszámot, az nem 8,86, hanem helyesen 8,76.<br>
A kérelmezõ jogorvoslati kérelmében sérelmezte azt is, hogy a nyertes ajánlattevõ megsértette az ajánlati felhívás 11. a) pontját, amikor nem jelölt meg ajánlatában 10%-os mértéket meghaladóan bevonásra kerülõ alvállalkozót. A kérelmezõ e kérelmi elemét azzal kívánta alátámasztani, hogy a nyertes ajánlattevõ 2001. évi nettó árbevétele 1 280 628 E Ft volt, amelybõl az igénybe vett szolgáltatások értéke 923 726 E Ft. Ebbõl álláspontja szerint azt a következtetést lehet levonni, hogy a nyertes ajánlattevõ olyan cég, aki jelentõs mértékben veszi igénybe alvállalkozók közremûködését, feltehetõen a jelen beszerzés megvalósítása során is.<br>
Ajánlatkérõ írásbeli és tárgyalási nyilatkozatában kérte a jogorvoslati kérelem elutasítását.<br>
Elõadta, hogy nem vétett számítási hibát. Az ajánlatok bontása során a bontási jegyzõkönyvben az anyagkezelési költségnél azt az adatot tüntette fel, amelyet az egyes ajánlattevõk megadtak az "E" típusoldal "Összes anyagkezelési költség" rovatban és az ajánlattevõk ezen vállalását tüntette fel az összegzésben is.<br>
Ajánlatkérõ közölte, hogy a felhívásában és a dokumentációjában csak általános jelleggel határozta meg az értékelés módszerét, ez nem sérti a Kbt. rendelkezését, illetve emiatt a kérelmezõ a jogvesztõ határidõk letelte miatt már jogorvoslati kérelmet sem terjeszthet elõ.<br>
Az általa megállapított módszer lényege az arányosság, az eltérés arányában kapnak egyre kevesebb pontot az ajánlatok. E módszer nem zárja ki azt, hogy az értékelés során a legkedvezõtlenebb ajánlati tartalmi elemre megállapítsák a legkevesebb pontot, az 1-et, majd a többi ajánlati tartalmi elem esetén arányosítsanak.<br>
Jelen esetben az is nehezítette a módszernek megfelelõ helyes matematikai képlet kiválasztását az értékelés során, hogy az elsõ részszempontnál és annak alszempontjainál az volt a kedvezõbb az ajánlatkérõ számára, ha minél alacsonyabbak a megajánlott értékek, míg a második részszempontnál az volt a kedvezõ, ha minél magasabb idõtartamra szól a vállalás. Így olyan képletet kellett választani, amely alkalmazható minden részszempont esetében. A tárgyaláson az alábbiak szerint ismertette az általa az értékelés során alkalmazott matematikai képletet:<br>
Képlet: P = 10-(Vakt.-Vmin.)/C<br>
Képletben:<br>
P = az adott részszempont számított pontértéke<br>
Vakt. = vizsgált ajánlati elem mérõszáma<br>
Vmin. = adott részszempontnál a legkedvezõbb vállalás mérõszáma (10 pont)<br>
Vmax = adott részszempontnál a legkedvezõtlenebb vállalás mérõszáma (1 pont)<br>
9 = a maximálisan adható pontszám és a minimális adható pontszám különbsége<br>
C = (Vmax-Vmin)/9 = az adott értékelési részszempont egy pontjára esõ értékkülönbség.<br>
10 = a maximálisan adható pontszám<br>
Ajánlatkérõ álláspontja szerint a kérelmezõ által megjelölt képletek közül a százalékos arányú eltérésre alapított nem alkalmazható jelen esetben, mivel a garanciavállalás mértéke részszempontnál az a kedvezõbb az ajánlatkérõ számára, ha minél magasabbak az értékek. A sorrendiségen alapuló értékelés elvileg alkalmazható lenne minden egyes részszempontnál, de ebben az esetben sem változna az eljárás nyertesének a személye. A nyertes ajánlatának tartalmi elemei ugyanis oly mértékben jobbak a kérelmezõénél, hogy az eljárás nyertesének a személye más módszer alkalmazása esetén sem változna.<br>
Ajánlatkérõ megítélése szerint nem állapítható meg jogsértés a vonatkozásban sem, hogy a nyertes ajánlattevõ ajánlatában nem jelölt meg 10% feletti alvállalkozót. A kérelmezõ által hivatkozott mérlegadatokból még nem lehet arra következtetést levonni, hogy az eljárás tárgyát képezõ közbeszerzési eljárásban is a teljesítés során igénybe vesz 10% feletti alvállalkozót.<br>
Ajánlatkérõ bejelentette, hogy az eljárás nyertesével az eljárást lezáró szerzõdést 2003. április 14-én megkötötte.<br>
Egyéb érdekeltként a Fõvárosi Építõ Rt. kérte a jogorvoslati kérelem elutasítását, elõadta, hogy az ajánlatában foglaltakat magára nézve kötelezõnek tartja.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme nem megalapozott.<br>
A Döntõbizottság elõször a kérelmezõ által hivatkozott - a fentiekben részletesen ismertetett - azon számszaki hibákat vizsgálta, mely szerint több ajánlattevõ esetében az anyagkezelési költség értékelése során ajánlatkérõ nem az ajánlatok tartalmi elemeit értékelte.<br>
A Döntõbizottság megvizsgálta a kérelmezõ által hivatkozott ajánlatoknak az anyagkezelési költségre tett "E" típus oldalát és ezt összehasonlította ajánlatkérõ írásbeli összegzésében foglaltakkal.<br>
Tényként az megállapítható, hogy az ajánlatokba csatolt "E" típus oldal egyes adatait az összegzés tévesen tartalmazza. A MASZER Rt. és a Progress-B '90 Kft. árkockázati fedezete az ajánlatban 0%, míg az összegzésben 4% került feltüntetésre. Az Excluzív Bau Kft. ajánlatában az árkockázati fedezetet 5%-ban jelölte meg, az összegzés tévesen tüntette fel azt 3%-nak. A KIPSZER Rt. pedig ajánlatában az "E" típus oldalt pontosan az összegzésben idézett módon töltötte ki.<br>
A Döntõbizottság megállapította, hogy az összegzés ugyan tartalmazza a fenti elírásokat, azonban ajánlatkérõ minden esetben azt a tartalmi elemet értékelte, amelyet az ajánlattevõ meghatározott az "E" típus oldalon az "Összes anyagkezelési költség" rovatban. Erre tekintettel a Döntõbizottság álláspontja szerint jogsértés nem állapítható meg.<br>
A Döntõbizottság másodlagosan vizsgálta azt a kérelmi elemet, hogy ajánlatkérõ megsértette-e a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését azzal, hogy a fentiekben ismertetett matematikai képletet alkalmazta az ajánlatok értékelése során. A Döntõbizottság álláspontja szerint az alábbi indokok alapján jogsértésre nem vonható le következtetés.<br>
Ajánlatkérõ a felhívásában és a dokumentációjában meghatározta az általa alkalmazni kívánt módszert. Eszerint: "minden részszempont esetében a legkedvezõbb ajánlatra adja az adható maximális pontszámot. A többi ajánlat az eltérés arányában kap egyre kevesebb pontot."<br>
Ajánlatkérõ felhívását és dokumentációját a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdésében meghatározott jogvesztõ határidõn belül nem támadták meg, így az már nem vizsgálható felül és ahhoz a felek a Kbt. 26. § (2) bekezdése második fordulata alapján kötve vannak.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése az alábbiak szerint rendelkezik az ajánlatok értékelésérõl: ha az ajánlatkérõ az összességében legelõnyösebb ajánlatot kívánja választani, akkor az ajánlatoknak az elbírálás részszempontja szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemet a maximális, a többi ajánlat ugyanazon részszempont tartalmi elemére, pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A kérelmezõ hivatkozása szerint az ajánlati felhívásban meghatározott módszernek nem felel meg az ajánlatkérõ által az értékelés során alkalmazott számítási eljárás.<br>
A Döntõbizottság álláspontja szerint az ajánlati felhívásban meghatározott módszer jellemzõ eleme egyrészt az, hogy a legkedvezõbb ajánlati tartalmi elem megkapja a maximális pontszámot, míg a többi ajánlati tartalmi elemre, a legkedvezõbb ajánlati tartalmi elemtõl való eltérés arányában állapítja meg ajánlatkérõ a pontszámot. A pontszámok kiosztása a ponthatárok között történik és minden részszempontnál, alszempontnál azonos módon.<br>
Ilyen módszer meghatározás alapján elvileg nem kizárt és nem lehetetlen, hogy több számítási eljárás is megfelel a módszer jellemzõinek. A követelmény azonban az, hogy az ajánlatkérõ által alkalmazott számítási eljárás feleljen meg ennek, ugyanis az önmagában nem teszi jogellenessé ajánlatkérõ számítási eljárását, ha más matematikai képlet is megfelel a módszernek.<br>
A Döntõbizottság álláspontja szerint az ajánlatkérõ által alkalmazott és fentiekben ismertetett matematikai képlet megfelel az ajánlatkérõ által a felhívásban meghatározott módszernek. Ajánlatkérõ minden rész-, illetve alszempontnál azonos matematikai képletet használt, érvényesítette az arányosság elvét a számítási eljárás során és a teljes ponttartományt is kiosztotta. Önmagában az a körülmény, hogy a számítási eljárás során a legkedvezõtlenebb ajánlatra megállapított 1 pontszámot, nem szüntette meg az arányosítás alkalmazását, ez magából a képletbõl is és az adott pontszámokból is megállapítható.<br>
A Döntõbizottság megvizsgálta a kérelmezõ által hivatkozott számítási eljárásokat is, és megállapította, hogy azok jelen közbeszerzési eljárásban nem alkalmasak az ajánlatok értékelésére.<br>
A százalékos arányú számítási eljárás esetén a legkedvezõbb tartalmi elemre kell a 10 pontot megállapítani, a többi ajánlat tartalmi eleme, pedig annyi százalékkal kap kevesebb pontot, amennyi százalékkal kedvezõtlenebb a vizsgált tartalmi elem. Ebbõl következõen, ha bármelyik rész-, illetve alszempontnál vannak olyan ajánlati tartalmi elemek, amelyek a legkedvezõbbtõl több mint 90%-kal eltérnek, akkor azokra 1 pont alatt kellene megállapítania pontszámot. Jelen esetben viszont az alsó ponthatár az 1 pont volt és az ajánlati ár részszempont két alszempontjánál az ajánlati tartalmi elemek több mint 90%-kal térnek el.<br>
A Döntõbizottság álláspontja szerint a kérelmezõ által hivatkozott sorrendiségen alapuló értékelési eljárás egyrészt azért nem alkalmazható, mert nem felel meg a felhívásban a módszerrel szemben támasztott alapkövetelménynek, mivel az így megállapított pontszámok nem lennének arányosak az ajánlati tartalmi elemekkel. Továbbá azért sem alkalmazható, mert a beérkezett 11 ajánlat 1-1 pont különbséggel nem sorolható be az 1-10. ponthatár közé, figyelemmel a számos azonos tartalmi elemre is.<br>
A Döntõbizottság a fentiek alapján azt a következtetést vonta le, hogy a benyújtott ajánlatok száma, az értékelési részszempontok tartalma alapján jelen esetben az ajánlatkérõ által alkalmazott számítási eljárás biztosította azt, hogy minden részszempont esetében alkalmazható legyen.<br>
A Döntõbizottság megállapította, hogy nem alaposa kérelmezõ azon számszaki hibára vonatkozó kérelmi eleme, mely szerint a nyertes ajánlattevõnél az ajánlati ár részszempont rezsióradíj alszempontjánál megállapított 8,86 pont téves.<br>
A Döntõbizottság az ajánlatkérõ által alkalmazott matematikai mûveletsorral ellenõrizte a számítást és megállapította, hogy az ajánlatkérõ helyesen határozta meg a nyertes pontszámát 8,86-ban, mivel az eredmény a számítások elvégzését követõen pontosan 8,857, kerekítve 8,86.<br>
A Döntõbizottság álláspontja szerint nem alapos a kérelmezõnek a nyertes ajánlattevõ ajánlatának a 10%-os mértéket meghaladóan bevonandó alvállalkozókra vonatkozó kérelmi eleme.<br>
A Döntõbizottság eljárására a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése értelmében az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 26. § (4) bekezdése értelmében a közigazgatási szerv a bizonyítékokat egyenként és összességükben értékeli, és az ezen alapuló meggyõzõdése szerint állapítja meg a tényállást.<br>
E körben egyrészt a nyertes ajánlatát kellett értékelni. Az ajánlat vizsgálata alapján az állapítható meg, hogy az ajánlattevõ egyértelmûen úgy nyilatkozott ajánlatában, hogy 10%-ot meghaladó mértékben a teljesítés során nem von be alvállalkozót.<br>
A nyertes ajánlattevõ ajánlatában foglaltakkal ellentétes következtetés a rendelkezésre álló bizonyítékok alapján nem vonható le. Nem állapítható meg ugyanis okozati összefüggés a Fõvárosi Építõ Rt. elõzõ évi mérlegadatai és a között, hogy jelen közbeszerzési eljárásban igénybe vesz-e 10%-os mértéket meghaladóan alvállalkozót.<br>
A <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(5) bekezdése értelmében a nyertes ajánlattevõ kötve van a teljesítés során az ajánlatában foglaltakhoz, csak az ajánlatban megjelölt és az eljárás eredményérõl közzétett tájékoztatóban feltüntetett alvállalkozók, illetõleg egyéb közremûködõk vehetnek részt a teljesítésben.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában meghatározott jogkörében eljárva a Kbt. 88. § (1) bekezdés a) pontja alapján utasította el a kérelmezõ jogorvoslati kérelmét<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A Döntõbizottság az eljárása során ideiglenes intézkedést nem hozott, mert annak a <a href="http://net.jogtar.hu/jr/gen/getdoc.cgi?docid=99500040.tv#82">Kbt. 82. § </a>(1) bekezdésében meghatározott törvényi feltételei nem álltak fenn.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. május 7.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>