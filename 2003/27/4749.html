<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (4749)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.152/9/2003.<br>
<br>
Tárgy: az ABSOLUT FILM Filmgyártó és Forgalmazó Kft., a FOCUSFILM Filmgyártó és Forgalmazó Kft., a FOCUS-ANIMATION Grafikai és Filmgyártó Kft., a STUDIO-QUALITY Grafikai és Filmgyártó Kft. jogorvoslati kérelme a Magyar Köztársaság Belügyminisztériuma és a Magyar Köztársaság Külügyminisztériuma közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
A Döntõbizottság az ABSOLUT FILM Filmgyártó és Forgalmazó Kft. (1025 Budapest, Áfonya u. 8/B), a FOCUSFILM Filmgyártó és Forgalmazó Kft. (1013 Budapest, Döbrentei u. 8.), a FOCUS-ANIMATION Grafikai és Filmgyártó Kft. (1013 Budapest, Döbrentei u. 8.), a STUDIO-QUALITY Grafikai és Filmgyártó Kft. (2092 Budakeszi, Gyöngyvirág u. 7.), képviseli: dr. Horváth György ügyvéd (2131 Göd, Pesti út 81.), a továbbiakban együtt: kérelmezõ - jogorvoslati kérelmét, melyet a Magyar Köztársaság Belügyminisztériuma (1051 Budapest, József Attila u. 2-4.) és a Magyar Köztársaság Külügyminisztériuma (1027 Budapest, Bem rakpart 47.), a továbbiakban együtt: ajánlatkérõ - "a közvélemény-felkészítési program keretében a lakosság európai uniós ismereteinek bõvítése, az EU-csatlakozás gyakorlati és konkrét hatásaival kapcsolatos ismeretek közvetítése céljából 35 részes szórakoztató, egyenként 4-5 perc terjedelmû, EU-témájú, ismeretterjesztõ rajzfilmsorozat kreatív koncepciójának, forgatókönyveinek, prezentációs anyagainak elkészítése, valamint a filmek elõállítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbi tényállást állapította meg.<br>
Az ajánlatkérõ hirdetmény közzétételével induló tárgyalásos gyorsított közbeszerzési eljárást indított a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés e) pontja alapján. A beszerzés tárgyát az alábbiak szerint határozta meg: a közvélemény-felkészítési program keretében a lakosság európai uniós ismereteinek bõvítése, az EU-csatlakozás gyakorlati és konkrét hatásaival kapcsolatos ismeretek közvetítése céljából 35 részes szórakoztató, egyenként 4-5 perc terjedelmû, EU-témájú, ismeretterjesztõ rajzfilmsorozat kreatív koncepciójának, forgatókönyvének, prezentációs anyagainak elkészítése, valamint a filmek elõállítása.<br>
A részvételi felhívás 2003. február 12-én, a Közbeszerzési Értesítõ 7. számában, a módosítása február 19-én, a Közbeszerzési Értesítõ 8. számában jelent meg.<br>
A részvételi felhívás 8. pontjában elõírta az ajánlatkérõ, hogy közös jelentkezés esetén a pénzügyi, gazdasági és mûszaki alkalmassági feltételeket a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdése alapján a részvételre jelentkezõknek együttesen kell teljesíteniük, majd meghatározta a résztvevõk pénzügyi, gazdasági és mûszaki alkalmassága igazolására kért adatokat és tényeket.<br>
A 8.3. pont alapján a mûszaki alkalmasság igazolására csatolni kellett az alábbiakat: "A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pontja alapján az elõzõ 2 évben (2001., 2002.) a jelentkezõ által teljesített legjelentõsebb megbízások ismertetése a következõ tartalommal:<br>
- a teljesítés ideje,<br>
- a termék, szolgáltatás rövid megnevezése,<br>
- az elvégzett feladat értéke,<br>
- legalább 3 referencialevél csatolása - a referenciaszemély és elérési adatainak pontos megjelölésével - amelyben a szerzõdõ fél kedvezõen nyilatkozik a szerzõdés teljesítésérõl."<br>
A részvételi felhívás 9. a) pontjában rögzítette az ajánlatkérõ az alkalmasság elbírálásának szempontjait, a harmadik bekezdés a következõ volt:<br>
A jelentkezõ rendelkezik 3 db, a beszerzés tárgyához hasonló kivitelezésû termékek - filmsorozat vagy rajzfilm - elõállítására vonatkozó referenciával.<br>
A részvételre jelentkezõnek a szerzõdés teljesítésére alkalmatlanná minõsítése szempontjait a 9. b) pont tartalmazta, a harmadik bekezdésében a következõket határozta meg az ajánlatkérõ:<br>
A jelentkezõ nem rendelkezik 3 db, a beszerzés tárgyához hasonló kivitelezésû termékek - filmsorozat vagy rajzfilm - elõállítására vonatkozó referenciával.<br>
A részvételi felhívás 13.4. pontjában az ajánlatkérõ elõírta, hogy a 8. pontban rögzített iratokon kívül mely további iratok benyújtását kéri a jelentkezõktõl, a második bekezdés a következõket tartalmazta:<br>
- a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1)-(2) bekezdései szerinti nyilatkozatok és hatósági igazolások, tekintettel a (4)-(6) bekezdésekre mind a jelentkezõkre, mind a közbeszerzés értékének 10%-át meghaladó mértékben igénybe venni kívánt alvállalkozóra vonatkozóan.<br>
Az ajánlatkérõ segédletet is készített, amely tartalmazta a részvételi felhívást, a részvételi jelentkezés benyújtásával kapcsolatos útmutatót és nyilatkozatmintákat. Az útmutatóban határozta meg az ajánlatkérõ a jelentkezés összetételével kapcsolatos elvárásait, elõírva az iratok sorrendjét, csoportosítását is. Külön csoportban "A" betûjelzéssel kellett csatolni a pénzügyi, gazdasági, mûszaki alkalmasság igazolására vonatkozó adatokat, leírásokat, nyilatkozatokat, egyéb iratokat a részvételi felhívás 8. pontja szerint. "B", illetve "C" betûjelzés feltüntetésével kellett szerepeltetni a részvételi jelentkezésben a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a) és c) pontjaira, (2) bekezdés a) és b) pontjaira, valamint az államilag elkülönített állami pénzalapokra vonatkozó nyilatkozatokat, "D" betûjelzés feltüntetésével kellett jelölni a Kbt. 46. § (1) bekezdés b) pontja szerinti hatósági igazolásokat.<br>
A FOCUSFILM Filmgyártó és Forgalmazó Kft. 2003. február 19-én a következõ kérdést intézte az ajánlatkérõhöz:<br>
"Amennyiben két cég konzorciumként kíván pályázni, elegendõ-e, ha csak az egyik rendelkezik a 2000/2001-es évben pozitív mérleggel, illetve csak az egyiknél nem volt a számláján a jelentkezési határidõt megelõzõ egy év során 60 napot meghaladó sorban álló tétel."<br>
Az ajánlatkérõ - a kérdést is ismertetve - 2003. február 25-én a következõ választ adta:<br>
"Ajánlatkérõ a 2003. február 19-én K. É. 1126/2003 hirdetménnyel módosított részvételi felhívás 8. pontjában elõírta, hogy közös jelentkezés - konzorcium - esetén a pénzügyi, gazdasági és mûszaki alkalmassági feltételeket a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(5) bekezdés alapján a részvételre jelentkezõknek együttesen kell teljesíteniük.<br>
Ebbõl adódóan konzorcium esetén elegendõ, ha a konzorcium egyik tagja megfelel az elõírt alkalmassági feltételeknek."<br>
A részvételi jelentkezési határidõre, 2003. március 3-án 11.00 óráig hét részvételi jelentkezés érkezett. Önálló részvételi jelentkezést nyújtott be a Magyar Animációs Filmstúdió Kft., a Firkafilm Kft., a HOLD Stúdió Kft., a PARALELL Consulting Production Kereskedelmi Kft. és a FEATURE FILMS Filmgyártó és Forgalmazó Kft. Két közös részvételi jelentkezés érkezett. Az egyik a GIROMEDIA Reklám és Kereskedelmi Kft. által vezetett konzorciumtól, amelynek további tagjai az ANIMATION.HU Stúdió Filmkészítõ és Forgalmazó Kft. és a SUPER FLY FILMS Inc. voltak, valamint az ABSOLUT FILM Filmgyártó és Forgalmazó Kft. által képviselt konzorciumtól, amelynek további tagjai a FOCUSFILM Filmgyártó és Forgalmazó Kft. a FOCUS-ANIMATION Grafikai és Filmgyártó Kft. és a STUDIO-QUALITY Grafikai és Filmgyártó Kft. voltak.<br>
Egy jelentkezés határidõn túl került benyújtásra.<br>
2003. március 4-én szakmai bizottság értékelte a jelentkezéseket az érvényesség szempontjából és megállapította, hogy a Magyar Animációs Filmstúdió Kft., a HOLD Stúdió Kft. és a PARALELL Consulting Production Kereskedelmi Kft. jelentkezése érvénytelen a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján, mivel a hiányosságok nem pótolhatók. Érvénytelen továbbá az elkésetten benyújtott jelentkezés is. A FEATURE FILMS Filmgyártó és Forgalmazó Kft.-t, a GIROMEDIA Reklám és Kereskedelmi Kft. vezette konzorciumot és az kérelmezõt hiánypótlásra szólította fel az ajánlatkérõ 2003. március 7-én 12.00 órai határidõvel.<br>
Az ajánlatkérõ a kérelmezõtõl kérte - többek között - a részvételi felhívás 8.3. pontjában foglaltak pótlólagos benyújtását, tájékoztatva a kérelmezõt arról, hogy a benyújtott két darab referencialevél nem a jelentkezõre vonatkozik. Három konzorciumi tag vonatkozásában kérte pótlólagosan becsatolni - többek között - a területileg illetékes APEH igazolásait.<br>
Az ajánlatkérõ 2003. március 7-rõl 12-re halasztott idõpontban hirdette ki a részvételi szakasz eredményét.<br>
Az eredményközlõ irat tartalmazta az ajánlatkérõnek a részvételi jelentkezésekkel kapcsolatos megállapításait. A kérelmezõ esetében az ajánlatkérõ a hiánypótlás vizsgálata alapján megállapította, hogy a konzorcium jelentkezése érvénytelen, mivel a hiánypótlási határidõre sem nyújtotta be az alkalmasság elbírálásához elõírt 3 db referencialevélbõl hiányzó 1 db referencialevelet. Ezen túlmenõen a STUDIO-QUALITY Grafikai és Filmgyártó Kft. nevére szóló APEH-igazolás több adónemben is adótartozást igazolt, ezért az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján a konzorciumot az eljárásból kizárja, mivel a jelentkezését a Kbt. 46. §-ban foglaltak ellenére nyújtotta be. Az eredményközlõ irat 3. oldalán a kérelmezõre vonatkozóan az ajánlatkérõ azt rögzítette, hogy az ABSOLUT FILM Filmgyártó és Forgalmazó Kft., a FOCUSFILM Filmgyártó és Forgalmazó Kft., a FOCUS-ANIMATION Grafikai és Filmgyártó Kft., a STUDIO-QUALITY Grafikai és Filmgyártó Kft. közös jelentkezõkbõl álló konzorciumot a közbeszerzési eljárásból kizárja a Kbt. 53. § (1) bekezdés a) pontja alapján.<br>
Az ajánlatkérõ alkalmasnak minõsítette a FEATURE FILMS Filmgyártó és Forgalmazó Kft.-t, a GIROMEDIA Reklám és Kereskedelmi Kft. vezette konzorciumot, valamint a FIRKAFILM Animációs és Szolgáltató Kft.-t, akiket mint alkalmas jelentkezõket az eljárás második szakaszában ajánlattételre felkérte, részükre az ajánlati felhívást és dokumentációt megküldte, 2003. március 19-én konzultációt tartott, a felmerült kérdésekre a válaszokat megadta. Az ajánlatok bontására 2003. március 31-én került sor, az elsõ tárgyalás 2003. április 7-én volt.<br>
A kérelmezõ 2003. március 27-én jogorvoslati kérelmet terjesztett elõ a Döntõbizottsághoz. Kérte a jogsértés megállapítását, a döntés megsemmisítését, az ajánlatkérõ felhívását a törvény szabályainak megfelelõ eljárásra, ideiglenes intézkedésként az eljárás felfüggesztését, illetve a szerzõdés megkötésének megtiltását. Kérelme indokaként elõadta, hogy az ajánlatkérõ a konzorciumukat kizárta az eljárásból, ugyanakkor a részvételi jelentkezésüket érvénytelenné is nyilvánította. Álláspontja szerint az ajánlatkérõ döntése jogsértõ, a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdésébe és a 25. §-ba ütközik.<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a tételesen felsorolja, hogy a közbeszerzési eljárásban ki nem lehet ajánlattevõ vagy alvállalkozó. A döntéshozó által rögzített, az adótartozásra vonatkozó indok nem szerepel mint kizáró ok.<br>
Az ajánlatkérõ az eljárás során az írásban feltett kérdésre azt a választ adta, hogy konzorcium esetén elegendõ, ha a konzorcium egy tagja megfelel az elõírt alkalmassági feltételeknek. A konzorcium ezen elõírásnak megfelelt, így még az esetleges alkalmatlanság feltételei sem állnak fenn. Az ajánlatkérõ a részvételi felhívás 9. b) pontjában alkalmatlansági és nem érvénytelenségi okként jelölte meg a három darab referencia hiányát.<br>
Ezeken túlmenõen sem felel meg a valóságnak az indok, a konzorcium ugyanis ezen szempontoknak eleget tett. Becsatolásra került két producertõl származó, de a háromnál több referenciára vonatkozó igazolás. A kiírás nem a referenciát adó személyekre, hanem a termékek számára vonatkozott.<br>
A jogorvoslati eljárás során tartott tárgyaláson kifejtette, hogy az ajánlatkérõ 2003. február 25-én kelt válaszlevele megtévesztésre alkalmas volt, ezzel sértette a verseny tisztaságát. Az eljárásban részt vevõk mûvészemberek, nem jártasak a közbeszerzési eljárásban. Úgy értelmezték a választ, hogy az az egyéb igazolásokra is vonatkozik. A referenciákkal kapcsolatban elõadta, hogy a kiírásban meghatározott idõintervallumot nem tartották fontosnak, az alkalmasság igazolására általuk megjelölt három referenciamunka (Babar, Pettson és Findus, Félix levelei) közül az egyik 1997-1998-ban készült.<br>
Ajánlatkérõ az észrevételében kérte az alaptalan kérelem elutasítását. Elõadta, hogy a hiánypótlást követõen a kérelmezõ jelentkezése nem felelt meg a részvételi felhívás 8.3. pontjában foglaltaknak, mivel legalább három referencialevél csatolását kérték a legjelentõsebb megbízások ismertetésén túl. A konzorcium tagja, a STUDIO-QUALITY Grafikai és Filmgyártó Kft. részére kiállított APEH-igazolás pedig egy évnél régebben lejárt tartozásról szólt.<br>
A referencialevél hiánya az érvénytelenséget alapozta meg, az adótartozás miatt pedig a kizárásról kellett dönteni a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja alapján, tekintettel a Kbt. 63. § (2) bekezdésében foglaltakra. Az adótartozás szerepel a Kbt. 46. § (1) bekezdés b) pontjában kizáró okként.<br>
Álláspontja szerint a kérelmezõ a jogszabályokat tévesen értelmezte.<br>
A jogorvoslati eljárás során tartott tárgyaláson kifejtette, hogy az ajánlatkérõi döntés a kizárás volt, ezt tartalmazza az eredményközlõ irat 3. oldala. Valóban szerepel benne az érvénytelenség is, de a 3. oldalon egyértelmûen a kizárás szerepel döntésként, ahogyan a "tájékoztató az eljárás részvételi szakaszának eredményérõl" elnevezésû iratban is. A kizárás következtében nem vehetett részt a további eljárásban, így a kizárási feltétel fennállásával egyszerre észlelt érvénytelenségnek már nincs jelentõsége a kérelmezõ vonatkozásában.<br>
Az ajánlatkérõ 2003. február 25-én kelt válaszlevele egyértelmûen az alkalmasságról szól és nem azokról az okokról, amelyek a kizárást alapozzák meg.<br>
A referenciákkal kapcsolatban elõadta, hogy kérelmezõ részvételi jelentkezésében lévõ referencialevelek nem a konzorciumot alkotó cégekre, hanem egy meghatározott magánszemélyre vonatkoztak.<br>
A Döntõbizottság megállapította, hogy a jogorvoslati kérelem alaptalan.<br>
A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja szerint a közbeszerzési eljárásban nem lehet ajánlattevõ vagy alvállalkozó, aki egy évnél régebben lejárt vám-, társadalombiztosítási járulék, vagy a központi adóhatóság által nyilvántartott adófizetési kötelezettségének, továbbá elkülönített állami pénzalappal szemben fennálló fizetési kötelezettségének nem tett eleget, kivéve, ha a hitelezõ az adósság késõbbi idõpontban történõ megfizetéséhez írásban hozzájárult.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés a) pontja szerint az ajánlatkérõnek ki kell zárnia az eljárásból azt az ajánlattevõt, aki a 46. §-ban foglaltak ellenére nyújtotta be ajánlatát.<br>
E szakasz (2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek. E szakasz (2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(1) bekezdése értelmében a hirdetmény közzétételével induló eljárás két szakaszból álló közbeszerzési eljárás. Ennek közös szabályait a Kbt. 63. §-a és 64. §-a rögzíti.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(2) bekezdése szerint sem a részvételi, sem az ajánlattételi szakaszban nem vehet részt, aki a 46. § hatálya alá tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában a 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése szerint a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát.<br>
E szakasz (2) bekezdése szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>a szerint a közbeszerzési eljárás e törvényben meghatározott szabályaitól csak annyiban lehet eltérni, amennyiben azt e törvény kifejezetten megengedi.<br>
A kérelmezõ álláspontja szerint a kizárására és a részvételi jelentkezése érvénytelenné nyilvánítására vonatkozó ajánlatkérõi döntés a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdésébe és a 25. §-ba ütközik, továbbá az ajánlatkérõ 2003. február 25-i válaszlevele a verseny tisztaságát sérti.<br>
A Döntõbizottság megállapította, hogy az ajánlatkérõ eredményközlõ iratában a kérelmezõvel kapcsolatban a kizárás és a részvételi jelentkezés érvénytelensége is rögzítésre került.<br>
A kizárással és ezzel összefüggésben az ajánlatkérõ 2003. február 25-én kelt válaszlevelével kapcsolatban a Döntõbizottság a következõket állapította meg.<br>
A Kbt. fenti rendelkezései alapján egyértelmû, hogy az ajánlatkérõnek a két szakaszból álló közbeszerzési eljárás részvételi szakaszában is vizsgálnia kell azt, hogy a részvételre jelentkezõ nem esik-e a Kbt. 46. §-ban foglaltak hatálya alá. Az ott felsorolt bármelyik feltétel fennállása esetén a részvételre jelentkezõ nem vehet részt a közbeszerzési eljárásban, az ajánlatkérõnek ki kell zárnia az eljárásból, tekintettel a Kbt. e rendelkezésének kógens jellegére.<br>
A kérelmezõ által sem vitatottan a konzorciumuk egyik tagjának, a STUDIO-QUALITY Grafikai és Filmgyártó Kft.-nek egy évnél régebben lejárt adótartozása van, amely tény a hiánypótlás során benyújtott adóigazolásban szerepelt.<br>
A kérelmezõ azonban arra hivatkozott, hogy a közös részvételi jelentkezésükre tekintettel a konzorcium tagjainak közösen kellett megfelelniük az alkalmassági feltételeknek, ezért a kizárása jogsértõ.<br>
A Kbt. lehetõséget biztosít a közös ajánlattételre. Jelen esetben négy cég, az ABSOLUT FILM Filmgyártó és Forgalmazó Kft., a FOCUS FILM Filmgyártó és Forgalmazó Kft., a FOCUS-ANIMATION Grafikai és Filmgyártó Kft. és a STUDIO-QUALITY Grafikai és Filmgyártó Kft. nyújtottak be közös részvételre jelentkezést. A konzorciumi megállapodás nem változtat azon a tényen, hogy mind a négy cég részvételre jelentkezõ az eljárásban, így a fenti rendelkezések alapján valamennyi részvételre jelentkezõ vonatkozásában vizsgálnia kell az ajánlatkérõnek a Kbt. 46. §-ában foglaltakat. A Kbt. ugyanis külön szabályozást a közös, konzorciális formában történõ részvételi jelentkezésre csak az alkalmasság vonatkozásában tartalmaz a 44. § (5) bekezdésében. E felhatalmazás alapján rendelkezhetett úgy az ajánlatkérõ is, hogy közös jelentkezés esetén a pénzügyi, gazdasági és mûszaki alkalmassági feltételeket a részvételre jelentkezõknek együttesen kell teljesíteniük.<br>
A 46. §-ban felsorolt kizáró okok tekintetében azonban nem ad lehetõséget a Kbt. - kógens jellegébõl adódóan - arra, hogy az ajánlatkérõ közös részvételre jelentkezés esetén eltekintsen a konzorcium valamely tagja vonatkozásában e körülmények vizsgálatától.<br>
Az ajánlatkérõ sem tett ilyen elõírást. A részvételi felhívás 8. pontjában foglalt elõírásból ugyanis egyértelmû, hogy csak az alkalmasság körében biztosított lehetõséget az ajánlatkérõ a feltételeknek való együttes megfelelésre. A <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. §-</a>a szerinti hatósági igazolások, nyilatkozatok csatolására vonatkozó elõírást nem is a 8. (az alkalmasság igazolására csatolandó iratokat ismertetõ) pontban, hanem a 13. pontban az egyéb információk között szerepeltette. A segédletben is következetesen külön kezelte az ajánlatkérõ az alkalmasság igazolására kért dokumentumokat a Kbt. 46. §-a szerinti hatósági igazolásoktól, nyilatkozatoktól.<br>
Nem változtatott ezen az ajánlatkérõi elõíráson a FOCUS FILM Filmgyártó és Forgalmazó Kft. kérdésére 2003. február 25-én adott válasz sem, hiszen a kérdés és a válasz is egyértelmûen csak az alkalmasságra vonatkozott, sem a kérdésben, sem a válaszban szó sem volt a hatósági igazolásokról. Éppen ezért nem fogadta el a Döntõbizottság a kérelmezõ azon álláspontját sem, hogy a válaszlevél megtévesztõ volt. A válaszlevél ugyanis teljesen összhangban volt az ajánlatkérõ korábbi elõírásaival, azok szóhasználatával. A kérdés kizárólag az alkalmassági kritériumoknak való megfelelésre (pozitív mérleg, sorban állás hiánya) irányult, ahogyan a válasz is arra vonatkozott. Egy teljesen egyértelmû, kimerítõ, következetesen fogalmazott válasz nem minõsül megtévesztõnek. Maga a kérelmezõ is a Kbt. és a részvételi felhívás kifejezéseit használva tette fel a konkrét, egyedi (pénzügyi alkalmassággal, mérleggel kapcsolatos) kérdését, így ez sem adhat alapot a kiterjesztõ értelmezéshez.<br>
A fentiek alapján tehát a konzorcium valamennyi tagja vonatkozásában vizsgálni kellett a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdésé b) pontjában meghatározott feltételeket. Ha a konzorcium egy tagja e rendelkezés hatálya alá tartozik, a konzorciumot ki kell zárni az eljárásból a Kbt. kógens rendelkezése alapján.<br>
A kérelmezõ konzorciumának egy tagja a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés b) pontja hatálya alá tartozik, mivel egy évnél régebben lejárt adótartozása van a területileg illetékes APEH által kiállított igazolás szerint, ezért a konzorciumot ki kellett zárni az eljárásból.<br>
A fentiek alapján a Döntõbizottság megállapította, hogy az ajánlatkérõ sem a 2003. február 25-én adott válaszával, sem a kérelmezõ kizárására vonatkozó döntésével nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1)-(2) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése alapján a kizárásnak és a részvételi jelentkezés érvénytelenségének ugyanaz a jogkövetkezménye: a részvételre jelentkezõ nem vehet részt az eljárás további szakaszában, így - a kizárás jogszerûségére tekintettel - nincs relevanciája annak, hogy a kérelmezõ részvételi jelentkezése érvényes volt-e vagy sem. Miután azonban az ajánlatkérõ eredményközlõ iratában szerepelt az a megállapítás is, hogy a kérelmezõ részvételi jelentkezése érvénytelen, és ezt a kérelmezõ vitatta, a Döntõbizottság e döntés jogszerûségét is megvizsgálta. A Döntõbizottság érdemben nem vizsgálta a kérelmezõ szerzõdés teljesítésére való alkalmasságát, csak azt, hogy az általa becsatolt dokumentumok megfeleltek-e a részvételi felhívás 8.3. pontjában foglalt elõírásnak, tekintettel az érvénytelenségre vonatkozó döntésre.<br>
A kérelmezõ részvételi jelentkezése érvénytelenségével kapcsolatban a Döntõbizottság a következõket állapította meg.<br>
A részvételi felhívás 8.3. pontjában az ajánlatkérõ rögzítette, hogy a mûszaki alkalmasság igazolására a jelentkezõ által 2001. és 2002. években teljesített legjelentõsebb megbízások ismertetését kell csatolni. Meghatározta az ismertetéssel kapcsolatos minimális elvárásait is, többek között elõírta, hogy e referenciák közül legalább háromról referencialevelet is be kell nyújtani. Tehát az elõírásnak megfelelõ referenciákra vonatkozó három referencialevél az ismertetés részét kellett hogy képezze.<br>
A kérelmezõ részvételi jelentkezése nem tartalmazott referenciaismertetéseket, csak két referencialevelet. Az egyik igazolás szerint - amelyet Guido Koschate producer adott ki - Szabó Árpád 1994-2001. közötti idõszakban a budapesti Loonland Animation stúdióban dolgozott stúdióvezetõként, mûvészeti vezetõként és rendezõként. Emellett együttmûködött a "Babar - az elefántkirály", "Petterson & Findus", "Félix levelei", "Ned menyétje" és a "Kópék kópéja" címû produkciókban kivitelezõként. A másik igazolás - amelyet Ulrich König adott ki - szintén Szabó Árpáddal való együttmûködést igazolja a "Pumukli", a "Leo és barátai" és a "Denni" címû produkciókba.<br>
A hiánypótlási felhívásra becsatolta a kérelmezõ a konzorcium három tagja referenciáinak ismertetését. A FOCUSFILM Filmgyártó és Forgalmazó Kft. által teljesített megbízások ismertetése a következõ filmekre vonatkozott: "Pál utcai fiúk", "Papa", "Az egyiptomi tanács", "Parlasca - Egy igaz ember története". A STUDIO-QUALITY Grafikai és Filmgyártó Kft. referenciájaként kerültek ismertetésre a "Babar" (a teljesítés ideje: 1997-1998.), a "Pettson és Findus" (a teljesítés ideje: 1998-2000.) és a "Félix levelei" (a teljesítés ideje: 2000-2002.) címû filmek. Az ABSOLUT FILM Filmgyártó és Forgalmazó Kft. által teljesített megbízások a következõk voltak: "Rózsa énekei", "Szerelemtõl sújtva", "Anna Frank", "Drakula" címû filmek operatõri munkái.<br>
A hiánypótlási felhívásra további referencialevelek nem kerültek csatolásra, így a hiánypótlást követõen továbbra is összesen két referencialevél szerepelt a kérelmezõ részvételi jelentkezésében, amelyek ugyan több filmre vonatkoztak, de nem a konzorcium tagjai - a részvételre jelentkezõk - által történt teljesítésrõl, hanem Szabó Árpád (FOCUS-ANIMATION Kft. és a STUDIO-QUALITY Grafikai és Filmgyártó Kft. ügyvezetõ igazgatója) által végzett munkákról szóltak. Ezen túlmenõen az Ulrich König által kiadott referencialevélben szereplõ filmek nem kerültek egyik részvételre jelentkezõ referenciájaként sem ismertetésre, így ezt a referencialevelet azért sem lehetett figyelembe venni, mert a filmekkel kapcsolatosan elõírt további adatokat a részvételre jelentkezés nem tartalmazta.<br>
A másik referencialevélben szereplõ három film - nem teljesen azonos címmel - szerepelt ugyan a STUDIO-QUALITY Grafikai és Filmgyártó Kft. referencia ismertetésében, de ezek közül kettõ (a Babar, valamint a Pettson és Findus címû) teljesítési ideje a részvételi felhívásban meghatározottnál korábbi volt.<br>
A fentiek alapján nem volt tehát a kérelmezõ részvételi jelentkezésében három olyan, a kérelmezõ konzorcium valamely tagja által 2001., 2002. években teljesített megbízás, amelyre vonatkozóan referencialevél is csatolásra került.<br>
A fentiek alapján a Döntõbizottság megállapította, hogy a kérelmezõ részvételi jelentkezése nem felelt meg a részvételi felhívás 8.3. pontjában foglaltaknak, mivel nem került csatolásra a részvételre jelentkezõre vonatkozó három darab referencialevél, ezért érvénytelen a részvételi jelentkezés, így nem jogsértõ az ajánlatkérõnek a kérelmezõ részvételi jelentkezése érvénytelenségére vonatkozó döntése.<br>
Az már az alkalmasság érdemi vizsgálata körébe tartozik, hogy a részvételre jelentkezõ rendelkezik-e három, a beszerzés tárgyához hasonló kivitelezésû referenciamunkával, miután ennek hiányát jelölte meg alkalmatlansági kritériumként az ajánlatkérõ. Ennek vizsgálatát az ajánlatkérõ az érvénytelenség megállapítására tekintettel nem végezte el.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés a) pontja alapján az alaptalan kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 24.<br>
<br>
Dr. Bankó Ágnes s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>