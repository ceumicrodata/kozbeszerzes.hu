<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3315)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.75/12/2003.<br>
<br>
Tárgy: a KOMP-ALFA Kft. kérelmezõ jogorvoslati kérelme a Gyermek- és Ifjúsági Centrum Kht. ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a KOMP-ALFA Építõipari Fõvállalkozói és Kereskedelmi Kft. (1238 Budapest, Templom u. 112., képv.: dr. Kõrösi Ilona ügyvéd, 1065 Budapest, Révay u. 8., a továbbiakban: kérelmezõ ) kérelme alapján indult jogorvoslati eljárásban, melyet a Gyermek- és Ifjúsági Centrum Kht. (8250 Zánka, képv.: dr. Séri Péter ügyvéd, 8200 Veszprém, Szabadság tér. 15., a továbbiakban ajánlatkérõ) által "14 db garzonlakás konyha-fürdõszoba felújítása" tárgyú közbeszerzési eljárása ellen nyújtott be, a kérelmezõ jogorvoslati kérelmének helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel a Kbt. 53. § (2) bekezdését, ezért a Döntõbizottság az ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2003. január 2-án, a Közbeszerzési Értesítõ (K. É.) 1. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzéstárgyában.<br>
Ajánlatkérõ a felhívás 11. pontjában az ajánlattevõ pénzügyi, gazdasági és mûszaki alkalmassága igazolására szolgáló illetõleg a szerzõdés teljesítésére alkalmatlannak minõsítési adatok és tények körét írta elõ ajánlatkérõ.<br>
A felhívás 13. pontjában ajánlatkérõ megjelölte, hogy az összességében legelõnyösebb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát, valamint az értékelés módszerét az alábbiak szerint:<br>
- ajánlati ár	5<br>
- vállalt teljesítési határidõ	3<br>
- késedelmi kötbér mértéke	2<br>
- jólteljesítési garancia %-os mértéke	2<br>
Az adható pontszám 1-10. A legkedvezõbb ajánlat 10 ponttal, a köztes ajánlatok pontszámának meghatározása arányosítással történik.<br>
Az ajánlati felhívás 16. Egyéb információk alatt a 16. pont<br>
<br>
4. francia bekezdésében ajánlatkérõ elõírta, hogy az ajánlattevõknek csatolniuk kell a cégkivonat eredeti vagy 30 napnál nem régebbi hitelesített másolatát, valamint az esetlegesen folyamatban levõ változás esetén az iktatott eredeti vagy közjegyzõ által hitelesített változásbejegyzési kérelmet, továbbá a cégjegyzésre jogosult személyek) aláírási címpéldányának eredeti vagy közjegyzõvel hitelesített másolatát.<br>
Ajánlatkérõ a felhívásban elõírta, hogy hiánypótlási lehetõséget nem biztosít.<br>
Ajánlatkérõ ajánlati dokumentációt is készített, amely az ajánlattétel feltételeit, az elvégzendõ munkák felsorolását, ajánlati kivonatot, a szerzõdés lényeges feltételeit és az ajánlattevõi nyilatkozatmintát tartalmazott.<br>
Ajánlattételi határidõre, 2003. február 13-ra 14 db ajánlat érkezett.<br>
Ajánlatot tett: kérelmezõ, a Mázás Kft., a Finish Kft., a PANNONBAU Kft., ÉPVILLSZER Kft., PADOS 2001 Kft., Lacuna Kft., Megastruktura Kft., BAU-KIV Kft., OTEK Kft., a MÓR és Társa Kft., a Liget '94 Kft., GÁZ-COOP Kft. és a Míves Kft. Ajánlatkérõ már a bontáskor több ajánlat érvénytelenségét állapította meg. Ezek közt volt a kérelmezõ ajánlata is.<br>
A nyilvános eredményhirdetésre 2003. február 18-án került sor, melyen a GÁZ-COOP Kft. ajánlatát hirdették ki nyertesnek, amíg 6 ajánlatot érvénytelennek nyilvánítottak. Kérelmezõi ajánlat érvénytelenség indokául az Összegzés az eljárásról iratban ajánlatkérõ rögzítette: nem volt eredeti vagy közjegyzõ által hitelesített aláírási címpéldány.<br>
A szerzõdéskötésre 2003. február 26-án került sor.<br>
Kérelmezõ 2003. február 18-án nyújtott be jogorvoslati kérelmet, melyet felhívásra február 25-én egészített ki. Kifogásolja ajánlatkérõ döntését, melyben érvénytelenné minõsítette ajánlatát ajánlatkérõ.<br>
Álláspontja szerint az ajánlatkérõ elõírásának megfelelõen állította össze ajánlatát, melyben az eredeti aláírási címpéldányt csatolták. Az pedig nem volt elõírás, hogy az eredeti címpéldánynak 30 napon belüli keltezésûnek kell lennie. Véleménye szerint az eredeti címpéldány akár többéves is lehet.<br>
Kérte a döntés megsemmisítését, ajánlatkérõ felhívását új eljárás lefolytatására.<br>
Ajánlatkérõ észrevételében kérte a kérelem elutasítását. Elõadta, hogy az általános gyakorlatnak megfelelõen 30 napnál nem régebbi eredeti címpéldányt igényeltek a pályázóktól, bár a kérelmezõ ajánlatában levõ címpéldány eredetinek minõsül, de az nem 30 napon belül kelt. Ebben az esetben 30 napon belüli közjegyzõ hitelesítése lett volna a szabályos megoldás.<br>
Egyéb érdekeltek közül a Míves Kft. tett észrevételt, melyben sérelmezi, hogy nem az õ ajánlata lett a nyertes.<br>
A Döntõbizottság megállapította, hogy a kérelmezõ jogorvoslati kérelme megalapozott az alábbi indokok alapján:<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) kimondja: Az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdés alapján pedig az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A jogorvoslati eljárásban becsatolt iratok között fellelhetõ kérelmezõi ajánlat áttekintése alapján a Döntõbizottság megállapította, hogy kérelmezõ ajánlatának 105. és 106. oldalán eredetben csatolta a cégkivonat tanúsága szerinti cégjegyzésre jogosult személyek aláírási címpéldányát.<br>
Tényként állapítható meg továbbá, hogy ajánlatkérõ az ajánlati felhívás fentebb hivatkozott 16.4. pontján kívül az ajánlati felhívásban, illetve az ajánlati dokumentációban egyéb elõírást, követelményt, értelmezõ rendelkezést nem tett.<br>
A Döntõbizottság álláspontja szerint az ajánlati felhívás 16.4. pontjában meghatározott elõírása szerint az alábbi három irat csatolását kérte ajánlatkérõ:<br>
- cégkivonat,<br>
- ha van változás folyamatban - változásbejegyzési kérelem,<br>
- cégjegyzésre jogosult(ak) aláírási címpéldánya(i).<br>
A fenti három irat esetében formai követelményként eredeti, vagy másolati iratcsatolást várt el, a másolat esetében további formai elvárása ajánlatkérõnek a hitelesített (közjegyzõ általi) forma volt. A három irat közül egy esetben a cégkivonatnál további formai elvárása volt az, hogy a hitelesítés 30 napnál nem lehet régebbi.<br>
A fent idézett törvényi rendelkezések alapján ajánlatkérõ kizárólag olyan okra alapíthat jogszerûen érvénytelenséget kimondó döntést, amely a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdésben nevesítve van. A Kbt. 52. § (2) bekezdés d) pontjában nevesített eset, ha az ajánlat nem felel meg az ajánlati felhívásban, illetõleg a dokumentációban meghatározott feltételeknek. Ezen pont alapján akkor áll meg az érvénytelenség, ha bizonyítható, hogy az ajánlat rendelkezik olyan hiányossággal, amely elõ volt írva vagy a felhívásban, vagy a dokumentációban.<br>
A kérelmezõ eredeti iratként csatolta ajánlatában az aláírási címpéldányokat, az ajánlatkérõi felhívásban nem volt további formai követelmény eredeti irat esetén annak 30 napnál nem régebbi volta. Az ajánlati felhívás 16.4. pontjában elõírtakat semmilyen értelmezési módszerrel sem lehet akként értelmezni, hogy eredeti iratra is vonatkozik a 30 napnál nem régebbi kikötés.<br>
Ajánlatkérõ az ajánlati felhívásához kötve van, így a késõbbiekben attól nem térhet el. A kérelmezõ ajánlatához az ajánlati felhívásnak megfelelõen csatolta az eredeti aláírási címpéldányokat, és ezzel teljes mértékben eleget tett a dokumentációban megfogalmazott feltételeknek. Ha ajánlatkérõ elvárása volt, hogy az eredeti címpéldány is 30 napnál nem régebbi legyen, úgy azt egyértelmûen elõ kellett volna írnia a dokumentációban. A címpéldány a cégkivonatban szereplõ cégjegyzésre jogosultak cégjegyzési módját hivatott igazolni hitelesen mindaddig, míg a cégjegyzésre jogosultság fennáll, így ha a címpéldány 30 napos voltához egyéb - a jogszabályban meghatározott céljától eltérõ - ajánlatkérõi érdek fûzõdött, úgy ennek meg kellett volna jelennie a dokumentációban. Utólag a felhívásában szereplõ feltételeknek más tartalommal való megtöltésére nincs módja ajánlatkérõnek.<br>
A Döntõbizottság megállapította, hogy ajánlatkérõ olyan feltételre alapította kérelmezõ ajánlatának érvénytelenségét, mely a felhívásában nem szerepelt, ezzel ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontját, és az 53. § (2) bekezdését is, mert kérelmezõ ajánlatát megalapozatlanul nyilvánította érvénytelennek és zárta ki az eljárás további szakaszából.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2003. évi költségvetésérõl szóló 2002. évi LXII. Tv. 55. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ által az eljárás nyertese úgy került kiválasztásra, hogy közben más érvényes ajánlatot ajánlatkérõ figyelmen kívül hagyott az értékelésnél.<br>
Másrészt a jogsérelem súlya körében tekintettel volt a Döntõbizottság arra is, hogy az ajánlatkérõ által elkövetett jogsértések nem reparálhatóak, hiszen a szerzõdés megkötésre került.<br>
A jogorvoslati eljárás során a bírság összegének meghatározását befolyásoló eljárást segítõ együttmûködés - a törvényi kötelezettségek teljesítésén túl - ajánlatkérõ nem tanúsított, valamint a jelen határozat meghozataláig a Döntõbizottság által megállapítottan Kbt.-be ütközõ magatartás miatt jogsértés ajánlatkérõvel szemben megállapításra nem került.<br>
A Döntõbizottság azonban - alapvetõen figyelemmel a beszerzés tárgyára és értékére (a szerzõdés nettó összegre, amely: nettó 17 141 653 Ft) - a kiszabott bírságot a fentiekre tekintettel szükségesnek, de egyben elegendõnek ítélte.<br>
A kiszabott bírság a szerzõdéses (nettó) érték 5,8%-a.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 4.<br>
<br>
Dr. Sárkány Izolda s. k.,	Bújdosó Gézáné s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>