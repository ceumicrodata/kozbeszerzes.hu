<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3241)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.64/14/2003.<br>
<br>
Tárgy: a HAVACS Kft. jogorvoslati kérelme a Nyíregyháza Városi Református Egyházközség közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Havacs Építõipari Vállalkozás Kft. (4400 Nyíregyháza, Rákóczi út 18., a továbbiakban: kérelmezõ) jogorvoslati kérelmének, melyet a Nyíregyháza Városi Református Egyházközség (4400 Nyíregyháza, Kálvin tér 11., továbbiakban: ajánlatkérõ) "Nyíregyháza-Sóstófürdõ Kemecsei úton felépítendõ idõsek otthona, melynek hasznos alapterülete: 1744,72 m2" tárgyú közbeszerzési eljárása ellen nyújtott be helyt ad és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és erre tekintettel a Kbt. 59. § (1) bekezdését, valamint a Kbt. 61. § (1) bekezdését, ezért ajánlatkérõnek az eljárást lezáró döntését megsemmisíti, és ajánlatkérõvel szemben 1 000 000 Ft, azaz egymillió forint pénzbírságot szab ki.<br>
A Döntõbizottság kötelezi ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizessék be.<br>
A Döntõbizottság kötelezi továbbá ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg. A jogorvoslati eljárásban ezen felül felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és a tárgyaláson tett nyilatkozatai alapján az alábbiakat állapította meg.<br>
Ajánlatkérõ a Közbeszerzési Értesítõ 2002. december 11-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ a felhívás 4. pontjában a teljesítés határidejét 2004. július 31-ben határozta meg, de az elõteljesítést lehetõvé tette.<br>
Ajánlatkérõ az ajánlati felhívás, illetve dokumentációban meghatározott feltételeknek megfelelõ ajánlatokat az összességében legelõnyösebb ajánlat szempontja alapján bírálta el.<br>
Az értékelés bírálati részszempontjait a hozzájuk tartozó súlyszámokat és az értékelés módszerét ajánlatkérõ az alábbiakban határozta meg az ajánlati felhívás 3. pontjában.<br>
"bírálati részszempontok	súlyszámok<br>
- ajánlati ár	5<br>
- kedvezõbb szerzõdéses feltételek<br>
- késedelmi kötbér vállalt mértéke	1<br>
- teljesítési határidõ rövidítése	1<br>
- kedvezõbb fizetési feltételek<br>
- részszámlák száma	2<br>
- halasztott fizetési határidõ	1<br>
- helyi munkaerõ foglalkoztatásnak aránya	0,5<br>
Az értékelés során adható pontszám részszempontonként 1-10 pont. Részszempontonként kapott pontszámok szorozva a súlyszámokkal, ezek összege adja a végleges pontszámot. A legmagasabb pontszámot elért ajánlat a pályázat nyertese."<br>
Ajánlatkérõ dokumentációt is bocsátott ajánlattevõk rendelkezésére. A dokumentáció a létesítmény építési engedélyezési terveit tartalmazta, valamint tájékoztatót a pályázatok elkészítéséhez.<br>
Az ajánlati dokumentációhoz mellékelt tájékoztató 2. pontjában ajánlatkérõ meghatározta, hogy az ajánlatnak tartalmaznia kell a rendeltetésszerû üzemeltetéshez szükséges összes megvalósítási költséget. Ezt követõen tételes felsorolásra került az, hogy az árajánlatban milyen költségek beépítését várja el ajánlatkérõ.<br>
A tájékoztató 3. pontja az ajánlatok kidolgozására vonatkozóan azt tartalmazza, hogy az ajánlatot célszerû költségvetés formájában kidolgozni, egyösszegû, költségvetéssel nem rendelkezõ ajánlat esetében a mellékletben kell leírni a beépíteni kívánt anyagokat és felszereléseket.<br>
A tájékoztató 5. pontjában ajánlatkérõ a vállalási árra vonatkozóan az alábbiakat kötötte ki:<br>
"A vállalási árat átalányár formájában kell a szerzõdésben szerepeltetni. A tervek nem megfelelõ felülvizsgálatából eredõ többletköltségeket az ajánlatkérõ nem ismeri el, és nem fizeti ki."<br>
Az ajánlattételi határidõig ajánlatot nyújtott be a kérelmezõ, az ÉPADKER Kft., a KÉSZ Kft., a HARCON Építés Kft., a NYÍRÉP Kft., a STRABAG Rt., a Lengyel és Fia Kft. és a NÁDÉP Kft.<br>
Az eredményhirdetést 2003. február 5-én tartotta ajánlatkérõ, ezen kihirdette, hogy valamennyi ajánlat érvényes volt és a nyertes az ÉPADKER Kft. 84 ponttal, míg kérelmezõ ajánlatára 78 pontot kapott és õ volt a második legjobb ajánlatot benyújtó ajánlattevõ.<br>
Az eredményhirdetési jegyzõkönyv tartalmazza valamennyi ajánlat összesített pontszámát, valamint az elsõ három helyezett (ÉPADKER Kft., HAVACS Kft., Lengyel és Fia Kft.) esetében a részszempontonkénti pontszámokat is.<br>
Ajánlatkérõ 2003. február 7-én kelt kísérõlevéllel megküldte ajánlattevõknek a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklet 2. b) pontja szerinti alábbi értékelõ táblázatot.<br>
<br>
Az ajánlattevõ neve:<br>
HAVACS Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár*	5	 7	35<br>
Késedelmi kötbér	1	 8	 8<br>
Határidõ rövidítése	1	10	10<br>
Részszámlák száma	2	 7	14<br>
Halasztott fizetési határidõ	1	 6	 6<br>
Helyi munkaerõ foglalkoztatásának aránya	0,5	10	 5<br>
Pontszám összesen			78<br>
<br>
<br>
Az ajánlattevõ neve:<br>
ÉPADKER Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár*	5	10	50<br>
Késedelmi kötbér	1	 6	 6<br>
Határidõ rövidítése	1	 8	 8<br>
Részszámlák száma	2	 5	10<br>
Halasztott fizetési határidõ	1	 5	 5<br>
Helyi munkaerõ foglalkoztatásának aránya	0,5	10	 5<br>
A Pontszám összesen			84<br>
<br>
<br>
<br>
Az ajánlattevõ neve:<br>
Lengyel és Fia Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár*	5	  4,8	24<br>
Késedelmi kötbér	1	 5	 5<br>
Határidõ rövidítése	1	 9	 9<br>
Részszámlák száma	2	 6	12<br>
Halasztott fizetési határidõ	1	 7	 7<br>
Helyi munkaerõ foglalkoztatásának aránya	0,5	10	 5<br>
Pontszám összesen			62<br>
<br>
<br>
<br>
Az ajánlattevõ neve:<br>
KÉSZ Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár*	5	 2	10<br>
Késedelmi kötbér	1	 8	 8<br>
Határidõ rövidítése	1	10	10<br>
Részszámlák száma	2	10	20<br>
Halasztott fizetési határidõ	1	 8	 8<br>
Helyi munkaerõ foglalkoztatásának aránya	0,5	 8	 4<br>
Pontszám összesen			60<br>
<br>
<br>
<br>
Az ajánlattevõ neve:<br>
NYÍRÉP Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár*	5	 0	 0<br>
Késedelmi kötbér	1	10	10<br>
Határidõ rövidítése	1	10	10<br>
Részszámlák száma	2	10	20<br>
Halasztott fizetési határidõ	1	10	10<br>
Helyi munkaerõ foglalkoztatásának aránya	0,5	10	 5<br>
Pontszám összesen			55<br>
<br>
<br>
Az ajánlattevõ neve:<br>
NÁDÉP Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár*	5	 0	 0<br>
Késedelmi kötbér	1	 7	 7<br>
Határidõ rövidítése	1	10	10<br>
Részszámlák száma	2	 9	18<br>
Halasztott fizetési határidõ	1	 8	 8<br>
Helyi munkaerõ foglalkoztatásának aránya	0,5	 6	 3<br>
Pontszám összesen			46<br>
<br>
<br>
<br>
Az ajánlattevõ neve:<br>
STRABAG Rt.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár*	5	 0	 0<br>
Késedelmi kötbér	1	 6	 6<br>
Határidõ rövidítése	1	10	10<br>
Részszámlák száma	2	 8	16<br>
Halasztott fizetési határidõ	1	 8	 8<br>
Helyi munkaerõ foglalkoztatásának aránya	0,5	 6	 3<br>
Pontszám összesen			43<br>
<br>
<br>
<br>
Az ajánlattevõ neve:<br>
HARCON Kft.<br>
<br>
<br>
			Értékelési<br>
Az elbírálás	Részszempon-	Értékelési	pontszám<br>
részszempontjai	tok súlyszámai	pontszám	és súlyszám<br>
			szorzata<br>
<br>
Ajánlati ár*	5	 0	 0<br>
Késedelmi kötbér	1	 9	 9<br>
Határidõ rövidítése	1	10	10<br>
Részszámlák száma	2	 8	16<br>
Halasztott fizetési határidõ	1	 9	 9<br>
Helyi munkaerõ foglalkoztatásának aránya	0,5	10	 5<br>
Pontszám összesen			49<br>
<br>
<br>
*Megjegyzés: Az ajánlatok értékelésénél 2 millió Ft-os többletköltség 1 pont levonást jelent."<br>
A kérelmezõ 2003. február 10-én nyújtott be jogorvoslati kérelmet a Döntõbizottsághoz.<br>
Kérelmezõ jogorvoslati kérelmében kérte, hogy a Döntõbizottság semmisítse meg ajánlatkérõ eljárást lezáró döntését, állapítsa meg a jogsértés megtörténtét, kötelezze jogsértõt a költségek viselésére, ajánlatkérõt kötelezze az összességében legkedvezõbb ajánlatot benyújtó nyertesként való kihirdetésére, valamint kérte ideiglenes intézkedésként a szerzõdéskötés megtiltását.<br>
Kérelme indokaként elõadta, hogy részére az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerinti összegzést öt munkanapon belül nem küldte meg, továbbá, hogy sérelmes és nem érthetõ a döntés és az értékelés a számára, ugyanis a vállalási ára kedvezõbb volt, mint a nyertes ajánlatot benyújtóé, ennek ellenére a nyertes e bírálati részszempontban a maximális 50 pontot kapta, míg a kérelmezõ az alacsonyabb ajánlati árára csak 35 pontot kapott. A befejezési határidõ értékelése bírálati részszempont értékelése sem volt számára érthetõ, ugyanis véleménye szerint aránytalanul kicsi a különbség a kérelmezõ és a nyertes pontszáma között, pedig az általa vállalt befejezési határidõ 8,5 hónappal kedvezõbb. Álláspontja szerint mind a legalacsonyabb összegû ellenszolgáltatás figyelembevételével, mind az összességében legelõnyösebb ajánlat meghatározásának szabályai szerint az õ ajánlata lett volna a legkedvezõbb.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában kérte a kérelem elutasítását, a kihirdetett eredmény hatályában fenntartását, valamint kérelmezõ kötelezését a költségek viselésére.<br>
Elõadta, hogy álláspontja szerint a kérelem megalapozatlan, jogszabálysértés nem történt, az eredményt pontszámmal együtt kihirdették a 2003. február 5-i eredményhirdetésen, melyen kérelmezõ képviselõje is jelen volt. A pontozási táblázatot a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerint készítette el és azt valamennyi ajánlattevõnek öt munkanapon belül megküldte, pontosabban azt az eredményhirdetést követõ harmadik napon postára adta. Elõadta, hogy a döntése megalapozott, jogszerû volt, az ajánlati ár bírálati részszempont esetében figyelembe vette azt, hogy a kérelmezõ ajánlata bár érvényes volt, de mûszaki hiányosságokat tartalmazott, ezért azt ki kellett egészíteni ezzel a mûszaki tartalommal, és ennek kalkulált költségével megemelte a nyertes ajánlatának ajánlati árát. A hiányzó tételek összértékét az értékelõbizottság 10 millió forint bruttó értékben határozta meg, mely összeget hozzáadva a kérelmezõ költségvetéséhez, az ajánlati ár már 6 millió forinttal túllépi az ÉPADKER Kft. vállalási árát. Ajánlatkérõ elõadta, hogy az ajánlati ár bírálati részszempont értékelése úgy történt, hogy a legalacsonyabb ajánlati ár kapott 10 pontot, ettõl felfele számolva 2 millió forintos sávokat határoztak meg, melyben minden egyes sáv egy pontot jelentett, ezért 6 millió forint eltérés miatt három pont különbség volt a kérelmezõ és a nyertes ajánlattevõ között. Ezt az értékelési módszert az ajánlatok beérkezését követõen alakította ki. A teljesítési határidõ bírálati részszempont esetében a 2004. július 31-i teljesítési határidõt nem azért jelölte meg ajánlatkérõ, hogy ehhez képest irreálisan korábban 2003. október 10-én kerüljön átadásra a beruházás. Ez a korai idõpont részére nem kedvezõ, ennek ellenére kérelmezõ a vállalási határidõ tekintetében a maximális pontot kapta, így e bírálati részszempont értékelése is jogszerû volt. E bírálati részszempontban a befejezési határidõ tekintetében azokat az idõpontokat, amelyek 2003-as befejezést jelentettek, azonos pontszámmal értékelték és ehhez képest adtak a többi ajánlatnak idõrendi sorba<br>
n eltérõ pontszámokat.<br>
Ajánlatkérõ elõadta továbbá, hogy a késedelmi kötbér bírálati részszempont esetében kérelmezõ általuk irreálisan magasnak tartott kötbért ajánlott meg, azonban itt is megfelelõ pontszámot kapott ajánlattevõ, tehát ezt az ajánlati tartalmi elemet is ténylegesen értékelték.<br>
Egyéb érdekeltként az ÉPADKER Kft. tett észrevételt, álláspontja szerint az értékelés jogszerû volt, továbbá az összegzést öt munkanapon belül megkapták, hiszen részükre megküldte ajánlatkérõ az 5. sz. melléklet táblázatának kitöltött példányát.<br>
A Döntõbizottság 64/3/2003. számú határozatával ideiglenes intézkedésként a szerzõdéskötést megtiltotta.<br>
A Döntõbizottság az alábbiak szerint megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése úgy rendelkezik, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére, pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése szerint az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a Kbt. 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette. Az ajánlatkérõ csak az eljárás nyertesével vagy - visszalépése esetén, ha azt az ajánlati felhívásban elõírta - az eljárás eredményének kihirdetésekor a következõ legkedvezõbb ajánlatot tevõnek minõsített személlyel kötheti meg a szerzõdést.<br>
Ajánlati ár bírálati részszempont, súlyszám 5;<br>
		Válla-	Pontszám<br>
		lási	és súlyszám<br>
		ár	szorzata<br>
<br>
- HAVACS Kft.	219 519 E Ft	35<br>
- ÉPADKER Kft.	223 388 E Ft	50<br>
- Lengyel és Fia Kft.	234 014 E Ft	24<br>
- KÉSZ Kft.	239 390 E Ft	10<br>
- NYÍRÉP Kft.	254 106 E Ft	0<br>
- NÁDÉP Kft.	274 838 E Ft	0<br>
- STRABAG Rt.	278 972 E Ft	0<br>
- HARCON Kft.	282 919 E Ft	0<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezései szerint ajánlatkérõ az ajánlatok pontszámát az értékeléskor az ajánlatok - adott bírálati részszemponthoz tartozó - tartalmi elemeit összehasonlítva az általa a Kbt. 34. § (3 bekezdés c) pontja szerint meghatározott ponthatárok között az általa a Kbt. 34. § (3) bekezdés d) pontja szerint meghatározott módon állapítja meg.<br>
Ajánlatkérõ a kérelmezõ 219 519 208 Ft-os ajánlati árára 7 pontot, míg az ÉPADKER Kft. 223 388 084 Ft-os ajánlati árára 10 pontot adott. A Döntõbizottság ennek alapján megállapította, hogy ajánlatkérõ nemcsak az ajánlatok tartalmi elemeit hasonlította össze, hanem ezen túlmenõen a bírálati részszemponthoz nem tartozó más tényállási elemeket is figyelembe vett. Értékelés szempontjából nem az ajánlati ár bírálati részszemponthoz tartozó a mûszaki tartalom, ha ugyanis ajánlatkérõ érvényesnek minõsítette az egyes ajánlatokat és a mûszaki tartalom nem volt bírálati részszempont, akkor az ajánlatok mûszaki tartalmát a továbbiakban nem veheti figyelembe egyetlen más bírálati részszempontnál sem. Ajánlatkérõ azon nyilatkozatát, hogy a kérelmezõ ajánlatának mûszaki hiányosságait ki kellett küszöbölni és ennek kalkulált költségeit (10 M Ft) az ajánlati árhoz hozzá kellett adni, a Döntõbizottság nem fogadta el, mert az ajánlatok módosítására az ajánlattételi határidõ után nyílt eljárásban már nincs lehetõség, így az ajánlatban szereplõ ajánlati árat kell figyelembe venni az érvényes ajánlatok értékelése során.<br>
A Döntõbizottság a fentiek alapján megállapította, hogy ajánlatkérõ az ajánlatok értékelése során megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezését.<br>
Ajánlatkérõ az ajánlati felhívásban a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerinti értékelési módszert nem határozott meg, mert az ajánlatok tartalmi elemei alapján a pontszámok megállapításának módjáról nem rendelkezett az ajánlati felhívás szövegében, csupán a már megállapított pontszámok súlyszámokkal való felszorzását rögzítette. Ennek alapján a Kbt. 55. § (6) bekezdés rendelkezésének megfelelõ értékelés nem is végezhetõ el, hiszen az értékelés egyik eleme - az elõre meghatározott módszer - hiányzik és ennek alapján az ajánlatok jogszerû értékelése fogalmilag kizárt. Az ajánlatok megismerése után kialakított sávos módszer - 2 M Ft növekedés esetén 1 pont levonás - arra az eredményre vezetett, hogy e bírálati részszempont pontozásos értékelése során ajánlatkérõ négy ajánlatra 0 pontot adott, mely pontszám az elõre meghatározott ponttartományon kívül esik, pedig ajánlatkérõ az ajánlati felhívásban az értékelés során adható pontszámokat - valamennyi bírálati részszempontra - az 1-10-ig terjedõ tartományban jelölte meg.<br>
Ajánlatkérõ azon nyilatkozatát, hogy az ajánlatok benyújtása után kialakított sávos értékelési módszer helyesen tükrözte az ajánlatok tartalmi eltéréseit és így jogszerû volt az értékelés, a Döntõbizottság nem fogadta el, mert a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének rendelkezései egyértelmûen meghatározzák a jogszerû értékelés feltételeit és menetét. Ajánlatkérõ értékelése a Kbt. 34. § (3) bekezdés d) pontja szerinti módszer hiányában és a ponthatár túllépésével megsértette a Kbt. 55. § (6) bekezdés elsõ és második fordulatát is, így a jogorvoslati kérelem e része megalapozott.<br>
A teljesítési határidõ rövidítése bírálati alszempont súlyszám 1;<br>
	Határ-	Pontszám<br>
	idõ rö-	és súlyszám<br>
	vidítése	szorzata<br>
- HAVACS Kft.	2003. 10. 10.	10<br>
- ÉPADKER Kft.	2004. 06. 30.	8<br>
- Lengyel és Fia Kft.	2004. 04. 30.	9<br>
- KÉSZ Kft.	2004. 01. 28.	10<br>
- NYÍRÉP Kft.	2003. 12. 10.	10<br>
- NÁDÉP Kft.	2003. 11. 08.	10<br>
- STRABAG Rt.	2003. 12. 15.	10<br>
- HARCON Kft.	2003. 12. 20.	10<br>
A Döntõbizottság e bírálati részszempont értékelésével kapcsolatban észlelte, hogy hat ajánlatra adott ajánlatkérõ 10 pontot annak ellenére, hogy a kérelmezõ 2003. október 10-i teljesítési határideje és a szintén 10 pontos KÉSZ Kft. 2004. január 28-án befejezési határideje között több mint három hónap eltérés mutatkozik, így jelentõs tartalmi eltérés van az azonos pontszámot kapott ajánlati elemek között. A Döntõbizottság álláspontja szerint ajánlatkérõ azzal, hogy azonos pontszámot adott az eltérõ ajánlati elemeket tartalmazó ajánlatokra, értékelése során nem vette figyelembe az ajánlatok közötti eltéréseket, és így az általa adott pontszámok nem tükrözik az egyes ajánlatok közötti különbségeket.<br>
A Döntõbizottság észlelte, hogy e bírálati alszempont értékelésére sem határozott meg ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerinti elõzetes értékelési módszert.<br>
Ajánlatkérõ azon nyilatkozatát, hogy a 2004 januárjáig terjedõ teljesítési határidõket egyaránt 10 pontra értékelték és ezt követõen határidõk szerint sorrendbe állítva az ajánlatokat adták a pontokat, a Döntõbizottság nem fogadta el, mert a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésének rendelkezései egyértelmûen meghatározzák a jogszerû értékelés feltételeit, menetét és ajánlatkérõ értékelése nem felelt meg azoknak.<br>
A Döntõbizottság a fentiek alapján megállapította, hogy ajánlatkérõ értékelése e bírálati alszempont esetében is megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, így a jogorvoslati kérelem e része is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdés rendelkezése szerint az eljárás nyertese az összességében legelõnyösebb ajánlat elbírálási szempont esetén az az ajánlat, amely a Kbt. 55. § (6) bekezdés rendelkezései szerinti értékelés során a legmagasabb súlyozott pontszámot kapta.<br>
A Döntõbizottság megállapította, hogy ajánlatkérõ nem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdés rendelkezései szerint végezte az ajánlatok értékelését, így az eljárás nyertesére vonatkozó döntése sem lehet jogszerû. A Döntõbizottság egyidejûleg rámutat arra, hogy az értékelési módszer hiányában nem is lehet jogszerû értékelést végezni és ennek alapján az értékelés eredménye sem lehet jogszerû, ezért az eljárás nyertességével kapcsolatos jogorvoslati kérelemrészt a továbbiakban - eljárási akadály miatt - nem vizsgálhatta.<br>
Ennek alapján a Döntõbizottság megállapította, hogy ajánlatkérõ értékelése nemcsak a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését sértette meg, hanem jogsértõ volt az eljárás nyertesének, eredményének tekintetében is, így ajánlatkérõ megsértette a Kbt. 59. § (1) bekezdését is, vagyis a kérelem e része is megalapozott.<br>
A Döntõbizottság egyebekben rámutat arra is, hogy ajánlatkérõ az ajánlati felhívásában értékelési módszert nem határozott meg, és mivel ezzel az elõre meghatározott értékelési módszerrel kellene a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint az ajánlatok tartalmi elemeit összehasonlítania, így jogszerû értékelést nem is végezhet, ezért ezen jogsértés reparálására jelen közbeszerzési eljárásban már nincs mód, mert a Kbt. rendelkezéseinek megfelelõ értékelést nem lehet elvégezni.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek<br>
A Döntõbizottság - ajánlatkérõ által sem vitatottan - megállapította, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> mellékletébõl csak annak a táblázatos részét töltötte ki és küldte meg az ajánlattevõknek, azonban annak szöveges részét nem készítette el, illetve ennek következtében nem is küldhette meg az ajánlattevõknek.<br>
A Döntõbizottság álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés rendelkezései alapján a Kbt. 5. sz. mellékletét teljes egészében kell összegzésnek tekinteni és ennek alapján kitölteni, valamint megküldeni az ajánlattevõk részére. Tekintettel arra, hogy ajánlatkérõ e kötelezettségének csak részben tett eleget, a táblázat kitöltésével és ajánlattevõk részére történõ megküldésével, ezért ajánlatkérõ megsértette a Kbt. 61. § (1) bekezdését, így a jogorvoslati kérelem e része is megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) bekezdése szerint az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja úgy rendelkezik, hogy a bizottság határozatában bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiakat mondja ki:<br>
A (4) bekezdés szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
Az (5) bekezdés szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1. napjától hatályos rendelkezése kötelezõen elõírja a Döntõbizottság számára a törvény szabályait megszegõ szervezettel és a jogsértésért felelõs személlyel, illetve szervezettel szemben a bírság alkalmazását.<br>
A Döntõbizottság megállapította, hogy személyi bírság alkalmazására - a testületi döntés következtében - jelen eljárásban nincs lehetõség. Az eset összes körülményei között a Döntõbizottság mérlegelte, hogy a bírságolt szervezet Kbt.-be ütközõ magatartását 2002. január elsejét követõ eljárásban elõször állapította meg azt, hogy az eljárást lezáró döntés megsemmisítése által sem reparálható a jogsérelem teljeskörûen, valamint hogy a jogsérelem reparálására a közbeszerzési eljárásban sincs mód, figyelembe vette továbbá a beszerzés tárgyát, értékét és azt, hogy a jogsértések a közbeszerzési eljárás eredményét is befolyásolták. A Döntõbizottság értékelte azt is, hogy ajánlatkérõ a jogorvoslati eljárás során segítõ együttmûködõ magatartást tanúsított. Ennek alapján a Döntõbizottságnak az az álláspontja, hogy jelen jogorvoslati eljárás során az irányadó költségvetési törvényben meghatározott minimális összegû bírságot indokolt ajánlatkérõvel szemben alkalmazni. Ennek alapján ajánlatkérõvel, mint jogi szervezettel szemben 1 000 000 Ft, azaz egymillió forint bírság kiszabása arányban áll a jogsértések súlyával.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben, és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 24.<br>
<br>
Dr. Nagy László Gábor s. k.,	Divinyi Péterné s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>