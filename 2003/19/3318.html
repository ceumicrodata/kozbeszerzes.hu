<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3318)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.91/7/2003.<br>
<br>
Tárgy: Vaskút Község Önkormányzata kérelmezõ jogorvoslati kérelme az AKTÍV Kft. kérelmezett ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Vaskút Község Önkormányzata (6521 Vaskút, Kossuth u. 90., a továbbiakban: kérelmezõ) által az AKTÍV Ipari Építõipari és Kereskedelmi Kft. (6344 Hajós, Kossuth u.21., képv.: dr. Beleznay Zsolt ügyvéd, 1052 Budapest, Váci u. 10., a továbbiakban: kérelmezett) ellen "Vaskút Idõsek Otthona építése" tárgyú közbeszerzési eljárásában verseny tisztaságát sértõ magatartás megállapítása iránt benyújtott jogorvoslati kérelmét elutasítja.<br>
Az eljárás során felmerült költségeiket felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek nyilatkozatai, és a tárgyaláson elõadottak alapján az alábbi tényállást állapítja meg.<br>
Vaskút Község Önkormányzata 2002. december 18. napján, a Közbeszerzési Értesítõ (K. É.) 51. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Kérelmezõ által indított közbeszerzési eljárásban a kérelmezett társaság is részt vett mint ajánlattevõ.<br>
Az érintett közbeszerzési eljárásban az ajánlattételi határidõ 2003. január 28. napján volt. Az ajánlatok felbontását követõen kérelmezõ önkormányzat által felállított értékelõbizottság az ajánlatokat mind formai, mind tartalmi szempontból megvizsgálta. Az értékelõbizottság 10 tagja között volt Matheisz János polgármester és Welchner Antal képviselõ is.<br>
Az értékelõbizottság 2003. február 3-ai ülésén döntött az eljárás eredményérõl, majd az általuk elkészített elõterjesztés alapján a kérelmezõ képviselõ-testülete 2003. február 7. napján a közbeszerzési eljárás eredményérõl az értékelõbizottság elõterjesztése alapján meghozta a döntést, amelyet nyilvánosan 2003. február 7. napján került kihirdetésre.<br>
A kérelmezõ döntése szerint az eljárás nyertese az AT-VER Konzorcium lett, míg a második legkedvezõbb ajánlatot tevõ a kérelmezett társaság lett. Ajánlatkérõ a szerzõdést az eljárás nyertesével 2003. február 17. napján megkötötte.<br>
Kérelmezõ 2003. február 24. napján nyújtott be jogorvoslati kérelmet az AKTÍV Kft., ajánlattevõ ellen. Jogorvoslati kérelmében kérelmezõ kifejtette, hogy álláspontja szerint a kérelmezett a közbeszerzési eljárásban megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében foglaltakat, nem tartotta tiszteletben a verseny tisztaságát. Kérelmezõ elõadta, hogy a kérelmezett több személyt is megkeresett telefonon, illetve személyesen a közbeszerzési eljárás alatt, így öccsét Matheisz Istvánt, Zsigó Róbert országgyûlési képviselõt, Welchner Antal helyi képviselõt. Elõadta továbbá kérelmezõ, hogy a szerzõdéskötés idõpontját követõen kérelmezett magát a polgármestert is megkereste. A megbeszélésen kérelmezett elmondta, hogy sérelmesnek tartják a döntést, és jogorvoslatot kezdeményeztek, de amennyiben a nyertes eláll a szerzõdéskötéstõl, úgy nem adják be a kérelmet. Kérelmezõ álláspontja szerint kérelmezett elõnyhöz próbált jutni az esélyegyenlõség és a verseny tisztaság követelménye ellenére.<br>
Kérelmezõ kérelméhez csatolt egy 2003. február 17-én kelt feljegyzést, amely a kérelmezõ által hivatkozott személyek elõadását tartalmazta a kérelmezett megkereséseivel kapcsolatban.<br>
Kérte a Döntõbizottságot, hogy állapítsa meg, hogy kérelmezõ magatartásával jogsértést követett el.<br>
Kérelmezett észrevételében elõadta, hogy amikor a kérelmezõ által elkészített összegzést megkapták, azt áttanulmányozták, nyilvánvalóvá vált számukra, hogy a kérelmezõ nem a felhívásában foglalt szempontok alapján végezte el az értékelést. Miután megítélésük szerint helyes értékelés mellett az eljárás nyertesi lettek volna, így jogorvoslati eljárást kezdeményeztek, és errõl a kérelmezõt is tájékoztatták. Kérelmezett kérelmében elõadta, hogy megalapozatlannak tartja a kérelmezõ elõadását, miszerint a közbeszerzési eljárás során nem tartották tiszteletben a verseny tisztaságát.<br>
Észrevételében kifejtett véleménye szerint a kérelem benyújtásának egyetlen oka, hogy a kérelmezõ közbeszerzési eljárása ellen jogorvoslatot kezdeményeztek. Annak ellenére ugyanis, hogy kérelmezõ - elõadása szerint - már a közbeszerzési eljárás alatt tisztában volt a társaságuk "jogsértõ" magatartásával, mégsem tettek lépéseket a közbeszerzési eljárás alatt. Hasonlóan az ügyben - kérelmezõ által megnevezett - érintett személyek sem tettek semmiféle bejelentést, egyébként pedig az egyik megkeresett személy közül Matheisz István a kérelmezõ polgármesterének öccse alvállalkozóként került megnevezésre az ajánlatukban. Kérelmezett észrevételében hivatkozott továbbá arra is, hogy maga a kérelmezõ sem utalt arra, hogy társaságuk bárkinek bármiféle elõnyt adott vagy kínált volna a segítségért cserébe. Az pedig, hogy egy pályázó - jogszerû eszközökkel - lobbizni igyekszik, teljességgel elfogadott bevett gyakorlat. Kérelmezett a fenti indokok alapján kérte a Döntõbizottságot, hogy utasítsa el a kérelmezõ jogorvoslati kérelmét.<br>
A Döntõbizottság megállapította, hogy a kérelmezõ jogorvoslati kérelme megalapozatlan az alábbi indokok alapján:<br>
A Döntõbizottságnak a jogorvoslati kérelem alapján abban a kérdésben kellett állást foglalni, hogy a kérelmezett magatartása, amely szerint a közbeszerzési eljárás alatt, illetve az eredményhirdetés és a szerzõdéskötést követõen beszélgetéseket folytatott, alkalmasak voltak-e ajánlatkérõ döntésének befolyásolására.<br>
A <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdés elsõ fordulata alapján az ajánlatkérõ az ajánlattételi határidõ lejártáig módosíthatja az ajánlati felhívásban, illetve a dokumentációban meghatározott feltételeket. Ajánlatkérõ az ajánlati felhívásban határozta meg, hogy mely részszempontok alapján és milyen módszerrel fogja kiválasztani az összességében legelõnyösebb ajánlattevõt. A kérelmezett a kérelmezõ által közzétett felhívás alapján tette meg az ajánlatát, amely módosítására már jogszerû lehetõsége nem volt, ugyanígy ajánlatkérõ sem változtathatott jogszerûen a felhívás tartalmán, így az értékelési részszempontokon és az elbírálás módszerén sem.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja. Az értékelési folyamatban az 59. § (2)-(3) bekezdéseiben foglaltakat is érvényesíteni kell. Az az ajánlat az összességében a legelõnyösebb, amelynek az összpontszáma a legnagyobb, vagy amelyet az egyenértékû (azonos összpontszámú) ajánlatok közül a 35. § (1) bekezdése vagy az 59. § (4)-(5) bekezdései alapján elõnyben kell részesíteni.<br>
A kérelmezõnek tehát a felhívásnak, illetõleg a dokumentációnak megfelelõen az elõre megadott értékelési szempontok alapján kellett a közbeszerzési eljárásban beadott ajánlatokat értékelnie és kiválasztania az összességében legelõnyösebbet.<br>
A Döntõbizottság álláspontja szerint a kérelmezett általi beszélgetések nem voltak alkalmasak arra, hogy befolyásolják a kérelmezõ döntését az összességében legelõnyösebb ajánlat kiválasztása körében.<br>
A kérelmezõ tárgyaláson tett nyilatkozata is alátámasztja a Döntõbizottság fenti megállapítását, hiszen e kérelmezõi nyilatkozat szerint a 2003. február 17-ei feljegyzés felvételére azért volt szükség, mivel nem voltak tisztában azzal, hogy milyen célt szolgáltak a beszélgetések, az érintett személyek ugyanis nem jelezték pontosan, hogy miben álltak a megkeresések, annak céljáról a döntés meghozatalakor nem volt pontos információjuk.<br>
Lényegében tehát maga a kérelmezõ is nyilatkozta, hogy a kérelmezett által a megnevezett személyekkel folytatott beszélgetés nem befolyásolta a döntését, arról tudomást sem vettek.<br>
A jogorvoslati eljárás során nem merült fel olyan tény vagy adat, amely azt támasztotta volna alá, hogy kérelmezett ajánlatkérõt jogsértõ - a felhívásban, dokumentációban elõírtak megsértésére irányuló - magatartás tanúsítására kívánta volna rábírni, hogy illetõleg a kérelmezõ ilyen okokat, bizonyítékokat elõadni nem tudott a jogorvoslati eljárásban. A kérelmezett marasztalását kizárólag arra alapítva kérte megállapítani, hogy a kérelmezett beszélgetéseket folytatott.<br>
A fenti indokok alapján a Döntõbizottság álláspontja szerint az, hogy a kérelmezett érintkezett (akár telefonon, akár személyesen) a kérelmezõ közbeszerzési eljárásban részben érintett személyekkel önmagában - többlettényállási elemek hiányában - nem alkalmas arra, hogy befolyásolja vele a kérelmezõ döntését, így a kérelmezett nem sértette meg a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdésében meghatározott esélyegyenlõség és verseny tisztaságának szabályait.<br>
A fent leírtakra tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 88. § (1) bekezdés a) pontja alapján a megalapozatlan jogorvoslati kérelmeket elutasította.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 4.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>