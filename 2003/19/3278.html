<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3278)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.106/9/2003.<br>
<br>
Tárgy: az UVATERV Út-, Vasúttervezõ Rt. jogorvoslati kérelme az Airpark Regionális Logisztikai, Kereskedelmi és Fejlesztési Rt. közbeszerzési eljárása ellen.<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az UVATERV Út-, Vasúttervezõ Rt. (1117 Budapest, Dombóvári út 17-19., a továbbiakban: kérelmezõ, képviseli: dr. Sugár Frigyes ügyvéd, 1117 Budapest, Dombóvári u. 17-19. A. ép. II/12.) jogorvoslati kérelmét, melyet az Airpark Regionális Logisztikai, Kereskedelmi és Fejlesztési Rt., 8200 Veszprém, Pápai út 39., nevében eljár: Veszprémi Beruházási, Vállalkozási és Befektetési Rt. 8200 Veszprém, Radnóti tér 2/A, képviseli: Takácsné dr. Horváth Éva ügyvéd, 8200 Veszprém, Radnóti tér 2/A., a továbbiakban: ajánlatkérõ) "a veszprémi repülõtér kettõs hasznosítású fejlesztési programjának és üzleti tervének kidolgozása" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ nyílt eljárást hirdetett meg a fenti tárgyban a Közbeszerzési Értesítõ 2003. január 2-i számában 10624/2002. szám alatt.<br>
A részajánlattétel az ajánlati felhívás 3. c) pontja szerint nem volt megengedett, és a 14. pont szerint többváltozatú ajánlat tételére sem volt lehetõség.<br>
Az ajánlatkérõ dokumentációt is bocsátott az ajánlattevõk rendelkezésére, mely tartalmazta az ajánlati felhívást, az útmutatót, feladat meghatározást, valamint mellékleteket (felolvasólap, nyilatkozatokat a közbeszerzésekrõl szóló - többször módosított - 1995. évi XL törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#46">Kbt.) 46. §</a> (4) bekezdés, a 43. § (1)-(2) bekezdés, a 46. § (8) bekezdés szerint, az "Airpark" program Veszprém címû dokumentumot, a szabályozási tervet és átnézeti helyszínrajzot.<br>
A felhívás 11. pontjában ajánlatkérõ meghatározta a pénzügyi, gazdasági, mûszaki alkalmasság igazolására kért adatokat és tényeket.<br>
A 13. pont szerint az ajánlatok elbírálásának szempontja az összességében legelõnyösebb ajánlat, a részszempontok és súlyszámok:<br>
részszempontok	súlyszámok<br>
- ajánlati ár	8<br>
- teljesítési határidõ	3<br>
- késedelmi kötbér mértéke (nap/Ft)	2<br>
A részszempontonként adható pontszám 1-10-ig terjed, az értékelési módszer, hogy a legelõnyösebb ajánlat 10 ponttal értékelt, a többi ajánlat pontszáma arányosítással kerül kiszámításra.<br>
A 2003. február 12-i ajánlattételi határidõre a kérelmezõ nyújtott csak be ajánlatot, az általa megadott bruttó ellenszolgáltatás összege 475 millió Ft volt.<br>
A 2003. február 17-i eredményhirdetésen az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján eredménytelenné nyilvánította az eljárást.<br>
Az ajánlatkérõ, illetve a lebonyolító az eredményhirdetési jegyzõkönyvet és az összegzés az eljárásról címû dokumentumot a kérelmezõ részére megküldte.<br>
A kérelmezõ 2003. március hó 4-én elõterjesztett jogorvoslati kérelmében kérte a jogsértés megállapítását, az ajánlatkérõ eljárást lezáró döntésének a megsemmisítését a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdés alapján új döntés meghozatala érdekében. Indoklásul elõadta, hogy az ajánlatkérõ a Kbt. 32. § (2) bekezdésre tekintettel nem is tehette volna közzé az ajánlati felhívást, amennyiben a pénzügyi fedezet nem áll rendelkezésére. A kérelmezõ az ajánlatkérõ által megadott súlyszámot az ajánlati ár vonatkozásában (8) értékelési pontszámnak feltételezve arra is hivatkozott, hogy megfelelõ pontszámot kapott, tehát az ajánlatkérõ pénzügyi forrásához képest az megfelelõ összeg volt. Az ajánlatkérõ eljárásával megsértette a Kbt. 59. § (1) bekezdését is, mivel nem nyilvánította nyertesnek õt, a Kbt. 2. § (1) bekezdését is (az ajánlatkérõ a törvény szabályai szerint köteles eljárni), valamint a Kbt. 24. § (1) bekezdésében foglalt a verseny szabadságának sérelmével kapcsolatos rendelkezést.<br>
Az ajánlatkérõ és a lebonyolító észrevételükben kérték a kérelem elutasítását, mivel a becsatolt támogatási szerzõdés adatai szerint az ajánlati felhívás közzétételekor az ajánlatkérõ rendelkezésére álló pénzügyi forráshoz képest az ajánlati díj sokkal magasabb, figyelemmel a támogatás és az önrész összegére. Mivel csak egy ajánlattevõ volt, értékelés nem történt, melyet az eredményhirdetési jegyzõkönyv és az összegzés is igazol. Az ajánlati árra adott súlyszámot értékelte tévesen a kérelmezõ értékelési pontszámnak. Az eredménytelenné nyilvánításra tekintettel az ajánlatkérõ bejelentette, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján hirdetmény közzétételével tárgyalásos gyorsított eljárást indított, erre tekintettel a pénzügyi adatok bizalmas kezelését kéri. A részvételi felhívásban a kérelmezõt megjelölték kiválasztott ajánlattevõként.<br>
A Döntõbizottság ideiglenes intézkedést nem hozott, mert annak törvényi feltételei nem álltak fenn.<br>
A Döntõbizottság az eljárás iratai, a felek írásbeli és szóbeli nyilatkozatai alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdése szerint az ajánlatkérõ az ajánlati felhívást, illetõleg az elõminõsítési eljárással összefüggõ hirdetményt - a szerzõdés megkötéséhez szükséges engedélyek megléte esetén - akkor teheti közzé, ha rendelkezik a szerzõdés teljesítését biztosító anyagi fedezettel, vagy az arra vonatkozó biztosítékkal, hogy a teljesítés idõpontjában az anyagi fedezet rendelkezésre áll.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerint eredménytelen az eljárás, ha egyik ajánlattevõ sem, vagy az összességében legelõnyösebb ajánlattevõ nem tett - az ajánlatkérõnek a 32. § (2) bekezdése szerint rendelkezésére álló anyagi fedezet mértékére tekintettel - megfelelõ ajánlatot.<br>
Az ajánlatkérõ 2003. március 19-én tette közzé a részvételi felhívását hirdetmény közzétételével történõ tárgyalásos gyorsított eljárás megindítására a tárgybani beszerzésre, és ebben a kérelmezõt jelölte meg a kiválasztott ajánlattevõként. Az eljárás alkalmazása feltételének indoka szerint a korábbi nyílt eljárást - a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerint - eredménytelenné nyilvánították. A részvételi felhívás szerint az elsõ tárgyalás idõpontja a 2003. március 31-i határidejû részvételi jelentkezések eredményhirdetésétõl (2003. április 7.) számított 15 napot követõ elsõ munkanap.<br>
A Döntõbizottság ezen eljárásra figyelemmel a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt esélyegyenlõség követelményét betartva a jelen határozatában mellõzte a támogatási szerzõdésben a program költség-elõirányzatának, az ajánlatkérõ saját pénzügyi forrásának, illetve a támogatás mértékének a konkrét megjelölését.<br>
A jogorvoslati eljárás során ajánlatkérõ nyilatkozott arra nézve, hogy a területfejlesztési támogatás igénylése során összehasonlító adatokkal igazolták a támogatással kapcsolatos kérelmüket, a becsült érték meghatározásánál a nemzetközi piacon lévõ világcég adatát szerezték be. Ezen adatok alapján határozták meg a beszerzésük pénzügyi forrásigényét. Pénzügyi szabálytalanság lenne a részükrõl, ha az elõzetes becsült értékhez képest a jóval magasabb ajánlati árat elfogadnák, és így megalapozatlan szerzõdéskötés történne. A Döntõbizottság megállapította, hogy a támogatási szerzõdés 1. sz. melléklete pontosan tartalmazza a program keretében kidolgozandó tanulmánytervek és járulékos eljárások költségeit, a 2. sz. melléklet pedig a fejlesztés költség-elõirányzatát és pénzügyi forrásait összesítve. A támogatási szerzõdés 4. pontja rögzíti, hogy a támogatás kizárólag az 1. sz. mellékletben rögzített program kidolgozásának költsége fedezetére vehetõ igénybe. A támogatási szerzõdés 8. pontja szerint a Veszprém Megyei Területfejlesztési Tanács, a Miniszterelnöki Hivatal, illetve a Magyar Államkincstár a támogatottól jogosult felvilágosítást kérni, a programkidolgozással kapcsolatos irataiba betekinteni.<br>
A fenti szerzõdéses rendelkezések szerint tehát a támogatással kapcsolatos eljárás során az ajánlatkérõ közbeszerzésének pénzügyi megalapozottságát megvizsgálták, tehát az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdését betartva megalapozottan indította meg a közbeszerzési eljárást. Ez a tény még nem zárja ki azt, hogy a közbeszerzési eljárásban a beérkezett vagy a nyertes ajánlatban megjelölt ellenszolgáltatás nem haladhatja meg a rendelkezésre álló fedezetet, ez utóbbit ugyanis az ajánlattevõk általában nem ismerik, ajánlati árukat saját üzleti szempontjaik alapján határozzák meg.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja éppen az elõbbi esetekre biztosítja a közbeszerzési eljárás jogszerû lezárásaként az eljárás eredménytelenné nyilvánításának lehetõségét.<br>
A Döntõbizottság megállapította, hogy az ajánlatkérõ rendelkezésére álló pénzügyi forrásokat jelentõsen meghaladja a kérelmezõ ajánlatában szereplõ vállalkozói díj, tehát az eljárás eredménytelenné nyilvánításának a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja szerinti feltétele fennáll.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés a) pontja alapján a megalapozatlan kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 2.<br>
<br>
Dr. Csanádi Péter s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>