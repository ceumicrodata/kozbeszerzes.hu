<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3233)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.99/18/2003.<br>
<br>
Tárgy: a Sanamij Kft. jogorvoslati kérelme Budapest Fõváros Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Kurtyán Edit ügyvéd (1024 Budapest, Margit krt. 27.) által képviselt Sanamij Budapest Kft. (1052 Budapest, Aranykéz u. 6., a továbbiakban: kérelmezõ) jogorvoslati kérelmét - melyet dr. Molnár Judit ügyvéd (1065 Budapest, Bajcsy-Zsilinszky út 21.) által képviselt Budapest Fõváros Önkormányzata (1052 Budapest, Városház u. 9-11., a továbbiakban: ajánlatkérõ) gõzsterilizátorok szállítása tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat bírósági felülvizsgálatát annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. december 18-i számában, a beszerzés tárgyát ekként határozta meg:<br>
<br>
1. részfeladat: 1 db gõzsterilizátor (élelmiszer sterilizálására)<br>
<br>
2. részfeladat: 2 db új gõzsterilizátor (4001).<br>
<br>
3. részfeladat: 1 db új gõzsterilizátor (fóliahegesztõvel)<br>
A 3. d) pont szerint részfeladatonként részajánlatot is lehetett tenni.<br>
Az ajánlattevõ mûszaki alkalmassága igazolására a 11. a) pont II. a)5. pontjában elõírta az ajánlattevõ 1999., 2000., 2001. évek legjelentõsebb, jelen közbeszerzés tárgyával azonos tárgyú és nagyságrendû szolgáltatatásai ismertetését.<br>
A 11. b) pont b)2. pontja szerint alkalmatlan a szerzõdés teljesítésére az ajánlattevõ, ha az elmúlt 3 évben nem rendelkezik legalább három, a referenciahely felelõs megbízott vezetõjétõl származó pozitív visszaigazolású, azonos tárgyú referenciával.<br>
Ajánlatkérõ az ajánlatok elbírálására az összességében legelõnyösebb ajánlat elbírálási szempontot választotta, melyet 1-100 ig terjedõ pontszámozással, a következõ bírálati részszempontok és hozzájuk rendelt súlyszámok alapján kívánt kiválasztani:<br>
- ajánlati ár	15<br>
- átalánydíjas javítás éves összege	6<br>
- jótállási idõ	4<br>
A pontozás módját illetõen közölte, hogy az adott részszempontból legkedvezõbb ajánlat a maximális pontszámot, a többi ajánlat a legkedvezõbb ajánlattól való eltérésének aránya által meghatározott pontszámot kapja.<br>
Az ajánlattételi határidõre, 2003. január 28-ra a kérelmezõ a 2. és 3. részfeladatra, a HOGE Kft. és a Szamos H Kft. mindhárom részfeladatra benyújtotta ajánlatát. Ajánlatkérõ elbírálta az ajánlatokat és a 2003. február 27-én tartott eredményhirdetésen mindhárom részfeladatra a HOGE Kft. ajánlatát hirdette ki nyertesnek.<br>
Kérelmezõ 2003. március 3-án jogorvoslati kérelmet terjesztett elõ a Döntõbizottsághoz a 2. és 3. részfeladatra vonatkozó ajánlatkérõi döntés ellen. Sérelmezte, hogy ajánlatkérõ alkalmasnak minõsítette a nyertes ajánlatát. Elõadta, hogy a nyertes csakis HS típusú készülékeket ajánlhatott meg a jelen közbeszerzési eljárásban, mert a korábban szállított GE típusú készülékek gyártásával 2001. évben leállt. Az ajánlati dokumentációban a 2-es és 3-as részfeladatra vonatkozóan elõ van írva, hogy az ajánlattevõ jelölje meg a gõzsetrilizáló típusát, ebbõl következik, hogy ajánlatkérõ nem általában gõzsterilizátorokat, hanem meghatározott típusú gõzsterilizátorokat kíván vásárolni. Ezért az alkalmasság megítélésénél is abból kell kiindulni, hogy a referenciaként megjelölt gõzsterilizátor típusa azonos-e a megajánlott gõzsterilizátor típusával. A nyertes nem az ajánlatának megfelelõ típusú gõzsterilizátorokra vonatkozó teljesítéseket jelölt meg referenciaként, így alkalmatlan a szerzõdés teljesítésére.<br>
Sérelmezte továbbá a második részszempontból való értékelést. Elõadta, hogy a nyertes ugyan mindkét részfeladatra 12 500 Ft/év/db átalánydíjra tett ajánlatot, de nem jelölte meg, hogy ezen összegért évente hány alkalommal végez javítást. Kérelmezõ 25 000 Ft/db/év átalánydíjas ajánlatában megadta, hogy évente 4 alkalommal javít és a 40 hónapos garancia elsõ 12 hónapjában ingyenesen végzi a karbantartást.<br>
Kérelmezõ a 2003. március 12-én eszközölt iratbetekintését követõen március 13-án jogorvoslati kérelmét kiegészítette.<br>
Sérelmezte az értékelést a harmadik részszempontból is. Elõadta, hogy ezen részszempontból való értékelésnél ajánlatkérõ nem vette figyelembe, hogy a 2. részajánlatban a 8STE készüléket illetõen, a 3. részajánlatban a 6STE készüléket illetõen az rm. szerkezetre 15 év átrozsdásodás és deformáció elleni garanciát ajánlott.<br>
Kifogásolta, hogy ajánlatkérõ az összegzést nem küldte meg részére a Kbt.-ben meghatározott 5 munkanapon belül, azt csak március 10-én dobták be a postaládájába postai bélyegzõ nélküli borítékban.<br>
Kérelmét a jogorvoslati eljárásban 2003. március 26-án tartott tárgyaláson pontosítva kifogásolta továbbá, hogy az összegzésbõl nem állapítható meg, hogy ajánlatkérõ az értékelésnél figyelembe vette-e, hogy õ az rm. szerkezetekre 15 éves jótállást ajánlott és hogy a karbantartási javítások céljára több alkalommal történõ kiszállást vállalt.<br>
Sérelmezte, hogy azon túlmenõen, hogy a referenciák nem a megajánlott típusra vonatkoznak, az egyik nem gõzsterilizátorról, hanem formalin/gõzsterilizátorról szól, egy másik referencia pedig alvállalkozókénti teljesítésrõl szól.<br>
Kérte a jogsértés megállapítását, bírság kiszabását, a jogorvoslati eljárás költségeiben ajánlatkérõ marasztalását.<br>
Ajánlatkérõ észrevételében és a tárgyaláson kérte a jogorvoslati kérelem elutasítását.<br>
Elõadta, hogy a közbeszerzés tárgyával azonos tárgyú referenciák csatolását írta elõ. Téves a kérelmezõ értelmezése, mert a beszerzés tárgya gõzsterilizátor és nem egy meghatározott típusú gõzsterilizátor. A referenciákkal kapcsolatos további kifogásokra közölte, hogy a kiírásban nem szerepelt olyan kikötés, hogy csak fõvállalkozóként teljesített szolgáltatást fogad el referenciaként, valamint a formalin-gõzsterilizáror is gõzsterilizátornak minõsül.<br>
A kiírásban nem kérte, hogy az ajánlattevõ adja meg, hogy az éves karbantartási díj hány alkalommal történõ javítás költségét foglalja magában, a készülék mûszaki leírásai ugyanis tartalmazzák, hogy annak rendeltetésszerû használata biztosításához milyen gyakorisággal kell az adott termék karbantartását elvégezni. Így a karbantartások számát nem is értékelhette, már csak azért sem, mert a karbantartások száma nem volt bírálati részszempont.<br>
A HOGE Kft. a március 10-én és március 17-én kelt észrevételeiben kérte a kérelem elutasítását.<br>
Közölte, hogy az általa szállított termékek gyártója a folyamatos fejlesztés eredményeképpen mindig a legmagasabb színvonalon gyártja gõzsterilizáló berendezéseit. Ezek új típusszámot kapnak, de funkciójukban nem változnak, csak mûszaki színvonaluk fejlõdik.<br>
Elõadta, hogy mivel kérelmezõ - saját állítása szerint - 12 hónap után már díjazás ellenében vállalja a karbantartást, az általa ajánlott jótállás csak 12 hónap, mert a jótállási idõ alatt díjmentesen kell végezni a karbantartást. Õ a teljes 38 hónapos jótállási idõ alatt díjmentesen végzi a karbantartásokat. A kiírás szerint egyébként nem volt jelentõsége a karbantartások számának. A lényeg a folyamatos üzemképesség biztosítása.<br>
Elõadta továbbá, hogy a kiírásban nem volt kikötve, hogy csak fõvállalkozói szerzõdés keretében szállított termékek tekinthetõk referenciának, így ajánlatkérõ eljárása helytálló volt, amikor a Mediplan Kft. alvállalkozójaként történt szállítás megrendelõje által kiadott referenciaigazolást is figyelembe vette. A másik kifogásolt referenciaigazolás a GE-2609 AC-1 típusú 400 l-es formalin/gõzsterilizátor szállításáról szólt, ez a termék nem kevesebb, hanem többletszolgáltatást jelent. Ez ugyanis azzal jár, hogy a gõzsterilizátor rendelkezik hõérzékeny anyag sterilizálására alkalmas programmal is.<br>
A Döntõbizottság a felek írásos és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
Ajánlatkérõ az ajánlattevõ pénzügyi, gazdasági és mûszaki alkalmassága igazolására szolgáló tények, adatok körét a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>ában meghatározottak szerint írhatja elõ. A Kbt. 41. § (1) bekezdése alapján ajánlattevõnek az ajánlati felhívásban és a dokumentációban meghatározott tartalmi és formai követelményeknek megfelelõen kell ajánlatát elkészítenie.<br>
Ajánlatkérõ az ajánlattevõ mûszaki alkalmassága igazolására a felhívás 11. a) II. a)5. pontjában a közbeszerzés tárgyával azonos tárgyú és nagyságrendû, a megelõzõ 3 évbõl származó, minimum 3 referencia ismertetését írta elõ. A felhívás 11. b) b)1. pontja szerint alkalmatlan a szerzõdés teljesítésére az az ajánlattevõ, aki nem ismertet ilyen referenciákat és az ismertetett referenciákról nem csatolja a megrendelõ pozitív tartalmú referencialevelét.<br>
A jelen közbeszerzési eljárásban ajánlatkérõ nem a beszerzendõ készüléktípusra, hanem a beszerzés tárgyára kért referenciákat, így azokat nem a beszerzendõ készülék típusára, hanem annak tárgyára vonatkoztatva kellett ismertetni.<br>
A beszerzés tárgya gõzsterilizátor és nem egy meghatározott típusú gõzsterilizátor volt. E ténynek nem mond ellen a dokumentáció azon elõírása, hogy az ajánlattevõnek meg kell jelölnie az ajánlata szerinti készülék típusát. A típus megjelölés érvényességi, a referenciaismertetés alkalmassági követelmény volt.<br>
A nyertes ajánlata tartalmazza a megajánlott készülékek típusát (HS-6613 AR-2, HS-6610 AR2, HS-6610 EC-1), az ajánlat tehát érvényes.<br>
Ismertetett 26 referenciát és ezek közül 4-re vonatkozóan a megrendelõtõl származó referencialevelet csatolt, nevezetesen:<br>
<br>
1. a Fõvárosi Önkormányzat Péterfy Sándor Utcai Kórház fõigazgatójától 1 db GE-2612 AR-2 típusú gõzsterilizátor és tartozékai 2001 januári szállításról,<br>
<br>
2. a Fõvárosi Önkormányzat Károlyi Sándor Kórház fõigazgatójától 1 db GE-2612 ER-2 típusú gõzsterilizátor és tartozékai 2001. januári szállításról,<br>
<br>
3. a Siófok Város Kórház-Rendelõintézet fõigazgatójától 1 db GE-2609 ECK-1 típusú gõzsterilizátornak és tartozékainak a Mediplan Kft. alvállalkozójaként történt 2001. decemberi szállításról,<br>
<br>
4. a Karolina Kórház-Rendelõintézet fõigazgatójától 1 db GE-2609 AC-1 típusú FO/gõzsterilizátor és tartozékai 2001. októberi szállításról.<br>
Kérelmezõ kifogásolta 3. referencia ajánlatkérõ általi elfogadását, álláspontja szerint az alvállalkozókénti teljesítésrõl szóló referencia nem felel meg a kiírásnak.<br>
A Döntõbizottság elfogadta ajánlatkérõ érvelését, miszerint sem a kiírásból, sem a Kbt. rendelkezéseibõl nem következik, hogy ajánlatkérõ nem fogadhat el olyan referenciát az alkalmasság igazolására, amelyik alvállalkozókénti teljesítésrõl szól.<br>
Kérelmezõ kifogásolta a 4. referenciát is, álláspontja szerint a formalin-gõzsterilizátor szállításáról szóló referencialevél nem felel meg a kiírási feltételnek, az nem a beszerzés tárgyára vonatkozik.<br>
A kifogás nem helytálló.<br>
A beszerzés tárgya: gõzstelizátor, annak típusától és felépítettségétõl függetlenül. Kérelmezõ maga is elismerte a tárgyaláson, hogy a formalin-gõzstelizátor is képes a beszerzés tárgyát képezõ készülék funkciójának ellátására. A formalin-gõzsterilizátor is a gõzsterilizátor gyártmányok közé tartozik, ezért nem zárható ki az alkalmasságot igazoló referenciák körébõl.<br>
A Döntõbizottság megállapította, hogy a nyertes ajánlat a referenciákra vonatkozó alkalmassági feltételeket illetõen megfelel az ajánlati felhívásban meghatározott követelményeknek, ezért a jogorvoslati kérelmet ebben a részében elutasította.<br>
Kérelmezõ sérelmezte az ajánlatoknak a második és harmadik részszempontból való értékelését.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése alapján ajánlatkérõnek az ajánlatokat az ajánlati felhívásban meghatározott értékelési szempont, ezen belül az ott meghatározott bírálati részszempontok alapján kell elbírálnia.<br>
A második részszempont az átalánydíjas javítás éves összege volt.<br>
Kérelmezõ kifogásolta, hogy ajánlatkérõ ezen részszempontból való értékeléskor nem vette figyelembe, hogy az adott díjért az ajánlattevõ hány alkalommal jelenik meg a készülék javítása céljából.<br>
Kérelmezõ 25 000 Ft/év/db, a nyertes 12 500 Ft/év/db díjért vállalta a készülékek javítását, kérelmezõ 50, a nyertes 100 pontot kapott.<br>
Ezek az ajánlati elemek teljes mértékben lefedik a második bírálati részszempontot, ajánlatkérõ a bírálatkor más ajánlati elemet nem vehetett figyelembe.<br>
A harmadik részszempont a jótállási idõ volt.<br>
Kérelmezõ 40, a nyertes 38 hónapos jótállási idõt vállalt, erre a részszempontra 100, illetve 95 pontot kaptak.<br>
Kérelmezõ kifogásolta, hogy ajánlatkérõ az értékeléskor nem vette figyelembe, hogy õ a készülék rm. szerkezeteire - a 40 hónapos jótállási idõn túlmenõen - 15 éves átrozsdásodás és deformáció elleni garanciát ajánlott.<br>
A készülék egészére vállalt jótállásiidõ-vállalás mértéke teljes mértékben lefedi ezen részszempontot, ajánlatkérõ ezért a bírálatkor más ajánlati elemet nem vehetett figyelembe.<br>
A Döntõbizottság megállapította, hogy ajánlatkérõ a kérelmezõ által kifogásolt részszempontokból helytállóan végezte az ajánlatok értékelését, ezért a jogorvoslati kérelmet az értékelést kifogásoló részében elutasította.<br>
Kérelem kiegészítésében kérelmezõ kifogásolta, hogy az összegzésbõl nem lehetett megállapítani, hogy ajánlatkérõ figyelembe vette az értékelésnél azokat az ajánlati elemeket, melyek miatt kérelmét elõterjesztette, valamint hogy az összegzést ajánlatkérõ nem küldte meg részére a Kbt.-ben elõírt határidõn belül, azt csak március 10-én dobták be a postaládájukba postai bélyegzõ nélküli borítékban.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja: "Az ajánlatkérõ köteles az ajánlatok elbírálásának befejezésekor az 5. sz. mellékletben meghatározott minta szerint összegzést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek."<br>
Az idézett rendelkezésben hivatkozott 5. sz. melléklet szerint az összegzésben azokat az ajánlati elemeket kell szerepeltetni, melyeket az adott részszempontból ajánlatkérõ figyelembe vett az értékelésnél. A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében csak azokat az ajánlati elemeket lehet és kell értékelni, melyek az adott részszempontból jelentõséggel bírnak.<br>
Az éves javítási napok száma, valamint az egész készülékre vállalt jótálláson kívüli jótállás nem volt bírálati részszempont, az ezekre tett ajánlati elemeket ajánlatkérõ nem értékelhette, ennélfogva ajánlatkérõnek az összegzésben sem kellett ezeket az ajánlati elemeket feltüntetnie. Miután nem voltak feltüntetve, megállapítható volt az összegzés alapján, hogy az értékelésnél nem kerültek figyelembe vételre. Az értékelt tartalmi elemeket - kérelmezõ által sem vitatottan - az összegzés tartalmazza.<br>
A Döntõbizottság ezért a jogorvoslati kérelmet ebben a részében elutasította.<br>
Ajánlatkérõ állította, hogy a 2003. február 27-i eredményhirdetéstõl számított öt munkanapon belül megküldte ajánlattevõk részére az összegzést. Becsatolta a postakönyvet, miszerint az összegzést megküldõ leveleket postai kézbesítés céljából március 5-én a központi iktatóba leadta, azok másnap átadásra kerültek a posta részére. A tárgyaláson jelen lévõ Hoge Kft. képviselõje úgy nyilatkozott, hogy az összegzést határidõben megkapta.<br>
Kérelmezõ kérte titkárnõje tanúkénti meghallgatását annak bizonyítására, hogy csak március 10-én volt az összegzést tartalmazó küldemény a cég postaládájában.<br>
A Döntõbizottság a bizonyítási indítványt elutasította, mert kérelmezõ alkalmazottjától - esetleges mulasztása munkajogi következményeitõl való tartása miatt - hitelt érdemlõ tanúbizonyíték nem várható el.<br>
A Döntõbizottság felhívta ajánlatkérõt és kérelmezõt állításuk hitelt érdemlõ bizonyítására.<br>
Március 28-án kelt levélben ajánlatkérõ Ügyiratkezelési Osztálya osztályvezetõje és alosztályvezetõje megerõsítette, hogy március 6-án a posta részére kézbesítésre átadták a leveleket.<br>
Kérelmezõ a felhívásra becsatolta a másik egyéb érdekelt, a Szamos H. Kft. nyilatkozatát, miszerint a Szamos H. Kft. március 10-én vette át az összegzést.<br>
Lényegében tehát úgy ajánlatkérõ, mint kérelmezõ csak közvetett bizonyítékkal szolgált állítása igazolására.<br>
A posta közismerten azt a gyakorlatot folytatja, hogy csak az ajánlottan vagy tértivevényesen feladott küldeményeken tünteti fel bélyegzõ által a küldemény kézbesítésre történõ átvétele idõpontját, a postai bélyegzõ tehát nem szolgál támpontul a feladás idõpontjának megállapításához.<br>
Így a Döntõbizottságnak a közvetett bizonyítékok alapján kellett döntenie a tekintetben, hogy ajánlatkérõ a Kbt.-ben elõírt öt munkanapon belül feladta-e az összegzést.<br>
A közvetett bizonyítékok ajánlatkérõi oldalról a kézbesítõirodára való leadást igazoló kézbesítõkönyv és a HOGE Kft. nyilatkozata volt, a kérelmezõi oldalról a kérelmezõ és a Szamos H. Kft. nyilatkozata.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése alapján a Döntõbizottság eljárására - ha a Kbt. másként nem rendelkezik - az államigazgatási eljárás általános szabályairól szóló 1957. évi IV. törvény (Áe.) rendelkezései az irányadók.<br>
Az Áe. 26. § (4) bekezdése úgy rendelkezik, hogy a közigazgatási szerv a bizonyítékokat egyenként és összességükben értékeli, és az ezen alapuló meggyõzõdése szerint állapítja meg a tényállást.<br>
A közbeszerzési eljárásban február 27-én (csütörtöki napon) volt az eredményhirdetés. Az ez idõpontot követõ ötödik munkanap március 6., csütörtök. Ajánlatkérõ kézbesítõkönyvével bizonyítottan március 5-én leadta a három ajánlattevõ nevére szóló levelet a központi ügyiratkezelõ szervének. Kérelmezõ, a HOGE Kft. és a Szamos H. Kft. a levelet az összegzéssel együtt megkapták.<br>
Az ésszerûséggel ellenkezne, ha ajánlatkérõ, mint egy nagy költségvetési szervezet ügyiratkezelõ szerve március 5-én leadott leveleket legkésõbb március 6-án nem adta volna át a posta részére kézbesítés céljára. Az ésszerû következtetés inkább az, hogy a posta kézbesítõje által esetleg már március 7-én pénteken a postaládába bedobott küldeményeket a kérelmezõ alkalmazottja csak március 10-én hétfõn vette ki a postaládából.<br>
A Döntõbizottság mérlegelte a közvetett bizonyítékok súlyát is, az ajánlatkérõ és a HOGE Kft. nyilatkozatát és a hiteles kézbesítõkönyvet meggyõzõbbnek ítélte meg a másik két nyilatkozatnál.<br>
A Döntõbizottság megállapította, hogy ajánlatkérõ az eredményhirdetéstõl számított öt munkanapon belül feladta az ajánlattevõk részére az összegzést, ezért a jogorvoslati kérelmet megalapozatlanság címén elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 2.<br>
<br>
Dr. Csitkei Mária s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>