<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3242)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.73/18/2003.<br>
<br>
Tárgy: az AKTÍV Kft. kérelmezõ jogorvoslati kérelme Vaskút Község Önkormányzata közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Az AKTÍV Ipari Építõipari és Kereskedelmi Kft. (6344 Hajós, Kossuth u. 21., képv.: dr. Beleznay Zsolt ügyvéd, 1052 Budapest, Váci u. 10. II/3., a továbbiakban: kérelmezõ) jogorvoslati kérelmére indult jogorvoslati eljárásban, amelyet Vaskút Község Önkormányzata (6521 Vaskút, Kossuth utca 90., a továbbiakban: ajánlatkérõ) " Vaskút idõsek otthona építése" tárgyú közbeszerzési eljárása ellen indított, a Döntõbizottság a kérelmezõ kérelmének részben helyt ad és megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését, egyebekben a kérelmet elutasítja, valamint a Döntõbizottság a Kbt. 79. § (6) bekezdése alapján eljárva megállapítja, hogy ajánlatkérõ megsértette a Kbt. 31. § (2) bekezdés d) pontját és a Kbt. 31. § (5) bekezdését, valamint Kbt. 59. § (1) bekezdését, ezért ajánlatkérõvel szemben 3 000 000 Ft, azaz hárommillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A Döntõbizottság kötelezi továbbá ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére bocsátott iratok, a felek nyilatkozatai, valamint a tárgyaláson elõadottak alapján az alábbi tényállást állapította meg.<br>
Ajánlatkérõ 2002. december 18. napján, a Közbeszerzési Értesítõ (K. É.) 51. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Az ajánlati felhívás 11. a) pontjában a pénzügyi, gazdasági és mûszaki alkalmasság elbírálására kért adatokat és tényeket, a 11. b) pontjában a szerzõdés teljesítésére alkalmatlanná minõsítés szempontjait határozta meg ajánlatkérõ.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fog bírálni, melyhez meghatározta a bírálati részszempontokat, azok súlypontjával. Eszerint:<br>
részszempontok	súlyszámok<br>
- ár	30<br>
- az 1999. évi XLV. törvény szerint kis- és középvállalkozások alvállalkozóként történõ alkalmazása	3<br>
- a kötelezõ garanciavállalás mértéke feletti vállalás	20<br>
- a kötelezõ szavatosság feletti vállalás	20<br>
- az elõírtnál az ajánlatkérõ részére kedvezõbb fizetési határidõ vállalása	20<br>
- késedelmi kötbér	10<br>
Az adható pontszámokat 1-10-ig határozta meg ajánlatkérõ, az értékelés módszerére meghatározta, hogy a legkedvezõbb ajánlat 10 pontot kap, a legkedvezõtlenebb 1 pontot, a kettõ között arányos pontozás történik.<br>
Ajánlatkérõ részletes dokumentációt bocsátott ajánlattevõk rendelkezésére, melyben meghatározta a részletes ajánlati feltételeket és az ajánlat pontos mûszaki tartalmát. Az értékelésrõl további információt nem adott.<br>
Helyszíni konzultációra 2003. január 22-én került sor, amelyen az értékeléssel kapcsolatban egy kérdés hangzott el. Ajánlattevõ a garancia részszempont értékelésével kapcsolatban tett fel kérdést, melyre válaszban ajánlatkérõ kijelentette, hogy a garancia részszemponton belül a garancia összegét és idõtartamát is értékelni fogják.<br>
Az ajánlattételi határidõ 2003. január 28-án volt, melyre a SÁMA Kft., a DEBMUT Rt., a MODINVEST Kft., a Hajdú Ép. Ker. Kft., a Liptai Kft., az AT-VER Konzorcium, a Merkbau Kft., valamint a kérelmezõ nyújtott be ajánlatot.<br>
Az ajánlatkérõ elvégezte az ajánlatok vizsgálatát, értékelését, majd az eljárás eredményét 2003. február 7-én nyilvánosan kihirdette. Ajánlatkérõ kihirdetett eljárást elzáró döntése alapján a közbeszerzési eljárás nyertese az AT-VER Konzorcium lett, a nyertest követõ legkedvezõbb ajánlatot a kérelmezõ tette.<br>
Ajánlatkérõ 2003. február 12-én megküldte ajánlattevõknek az eredményhirdetés jegyzõkönyvét, az Összegzés c. iratot, a képviselõ-testület ülésérõl készült jegyzõkönyv kivonatának hiteles másolatát, valamint tájékoztatta ajánlattevõket a nyertes ajánlat tartalmi elemeirõl.<br>
Kérelmezõ 2003. február 17-én nyújtott be hiányos jogorvoslati kérelmet, melyet 2003. február 18-án a Döntõbizottság felhívására kiegészített. Kérelmében ajánlatkérõ eljárást lezáró döntését sérelmezte. Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) és 59. § (1) bekezdéseit.<br>
Indoklása szerint az ár részszempont esetén ajánlatkérõ nem arányosítással állapította meg a pontszámokat. A garancia részszempont esetén kérelmezõ ajánlata kedvezõbb, mégis a nyertes magasabb pontszámot kapott. A szavatosság részszempont esetén kérelmezõ ajánlata kedvezõbb, a kiosztott pontok pedig azonosak. A késedelmi kötbér részszempontra kérelmezõ kedvezõbb ajánlatára kevesebb pontot kapott.<br>
Sérelmezi továbbá, hogy a kiosztott pontszámok nem tükrözik az ajánlatok közötti különbséget.<br>
Álláspontja szerint, amennyiben ajánlatkérõ a felhívásban és a Kbt.-ben foglaltaknak megfelelõen végzi az értékelést, kérelmezõ lenne az eljárás nyertese.<br>
Kérte a Döntõbizottságtól, hogy megsemmisítse meg ajánlatkérõ eljárást lezáró döntését, ideiglenes intézkedésként a szerzõdés megkötésének megtiltását kérte.<br>
Ajánlatkérõ észrevételében a kérelem elutasítását kéri. Álláspontja szerint az ár részszempontot a felhívásban meghatározottak szerint értékelték oly módon, hogy a legkedvezõbb ajánlat a maximális 10 pontot kapta, a legkedvezõtlenebb a minimális 1 pontot, a többi ajánlat pedig kettesével lefelé haladva arányosan kevesebbet. Amennyiben a legkedvezõbb ajánlathoz arányosították volna az ajánlatokat, akkor 5 ajánlat 6 ponton felüli pontot kapott volna, a legkedvezõtlenebb pedig 1 pontot. Ez olyan ponthátrányt okozott volna, amelyet a többi részszemponttal már nem lehetett volna kompenzálni. Álláspontja szerint ezzel hátrányos megkülönböztetés veszélye állt volna fenn.<br>
A garanciavállalás részszempont esetén a kérelmezõ számításában alapvetõ tévedés van. Nyertes ajánlatában a kötelezõ garancián felüli vállalás + 4 év.<br>
Továbbá figyelembe vették, hogy a nyertes készpénzben vállalta és nem bankgaranciában a mértéket, ezért azt kedvezõbbnek ítélték, és ennek megfelelõen pontozták.<br>
A szavatosság részszempont esetén mind kérelmezõ, mind a nyertes azonos idõszakot vállalt, ezért kaptak azonos pontszámot. Kérelmezõ ajánlata ebbõl a szempontból ellentmondásokat tartalmazott, ezért csak a szerzõdéstervezetben lévõ nyilatkozatot vették figyelembe.<br>
Elõadta ajánlatkérõ továbbá, hogy a késedelmi kötbér részszempont esetén a nyertes ajánlata kedvezõbb. Téved kérelmezõ, mert a nyertes ajánlatában a bruttó érték az alap. A megajánlott kötbér felsõ határa 79 M Ft, a maximális érték a 225. napon nyílik meg. Kérelmezõ ajánlatában figyelembe vették, hogy amennyiben a munka 20-30% készültségig valósul meg, a beruházást nem tudják megvalósítani, hiába érik el a kötbér maximumát az 5. napon, tekintettel a kötbér 60 M Ft felsõ határára.<br>
Kérelmezõ ajánlatával kapcsolatban elõadja még, hogy több helyen pontatlan, tartalmi ütközéseket tartalmaz. Felmerült a bizottságban az érvénytelenség kérdése, de a bizottság mindenhol az egyértelmû és ajánlatkérõ számára kedvezõbb tartalmi elemeket vette figyelembe és pontozta.<br>
A MERKBAU Kft. egyéb érdekelt észrevételében egyetértett kérelmezõ által a kérelemben kifejtettekkel, továbbá elõadta, hogy megítélése szerint a dokumentáció nem volt megfelelõ, a pontozást ajánlatkérõ nem megfelelõen végezte.<br>
A Döntõbizottság ideiglenes intézkedést nem alkalmazott, mivel a hiánytalan kérelem benyújtásának idõpontjában a nyertes ajánlattevõvel a szerzõdést az ajánlatkérõ megkötötte (2003. február 17-én).<br>
A Döntõbizottság a rendelkezésére bocsátott iratanyag alapján - a párhuzamosan folyamatban lévõ D.91/2003. sz. eljárásban (amely szintén a jelen közbeszerzési eljárásra tekintettel van folyamatban) elõterjesztettekre is tekintettel - a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(6) bekezdése alapján a jogorvoslati eljárás keretében a vizsgálat tárgyává tette a Kbt. 31. § (2) és (5) bekezdésben meghatározott összeférhetetlenségi szabályok ajánlatkérõ általi betartását, s errõl a tárgyaláson jelen lévõ feleket szóban és az ügyben érdekelt, tárgyaláson jelen nem lévõ feleket írásban tájékoztatta és nyilatkozattételre hívta fel.<br>
Az összeférhetetlenség kérdésével kapcsolatban ajánlatkérõ nyilatkozott, hogy a közbeszerzési eljárás elõkészítése során az eljárásban részt vevõ bizottsági tagoktól beszerezték az összeférhetetlenségi nyilatkozatokat. Az önkormányzat polgármesterétõl ezen nyilatkozat megkérésére nem került sor.<br>
Ajánlatkérõ elõadta továbbá, hogy amikor kiderült, hogy egyes ajánlatokban 10% alatti alvállalkozóként került bevonásra a BMB Komplex Bt., amelyben érdekelt Matheisz József polgármester öccse, Matheisz István, a polgármester haladéktalanul bejelentette ezen érdekeltségét a bizottságnak, illetve a képviselõ-testületnek. Ezt követõen a képviselõ-testület döntött arról, hogy ennek ellenére a polgármester részt vehet továbbra is a közbeszerzési eljárásban és az ajánlatok elbírálásánál.<br>
Ajánlatkérõ nyilatkozott továbbá, hogy az önkormányzat székhelyén mûködõ kis- és középvállalkozásokról ajánlattevõi kérésre listát bocsátottak rendelkezésre, amely listában szerepelt a kérdéses BMB Komplex Bt. is.<br>
Kérelmezõ az összeférhetetlenséggel kapcsolatban a tárgyaláson úgy nyilatkozott, hogy e körben a törvény ajánlatkérõre ír elõ kötelezettségeket. Elõadta továbbá, hogy az ajánlatukban az alvállalkozókat (és köztük a BMB Komplex Bt.-t) az ajánlatkérõ által kiadott listából választották ki, nem volt tudomásuk arról, hogy a társaság képviselõje és beltagja a polgármester öccse.<br>
A hivatalból vizsgálatra kerülõ összeférhetetlenség körében a MODINVEST Kft. egyéb érdekelt észrevételében elõadta, hogy ajánlatuk összeállításánál õk is az ajánlatkérõ által kiadott listát használták, és onnan választották ki a bevonni kívánt alvállalkozókat. Ajánlatukban a BMB Komplex Bt. alvállalkozóként szerepel, mivel a listából választottak, így fel sem merült bennük az összeférhetetlenség kérdése. Nyilatkoznak továbbá, hogy a fentiek ismeretében belátják, hogy érvénytelen ajánlatot tettek a közbeszerzési eljárásban.<br>
A Döntõbizottság elsõdlegesen azt vizsgálta meg, hogy megalapozza-e az összeférhetetlenséget, hogy az ajánlatkérõ polgármesterének közeli hozzátartozója (testvére) tulajdonos, illetve képviselõ olyan társaságban, amely társaság alvállalkozóként vesz részt az eljárásban, valamint ajánlatkérõ betartotta-e a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) és (4) bekezdéseit a közbeszerzési eljárás során.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) és (2) bekezdései a közbeszerzési eljárás alapelveit rögzíti. Ennek alapján ajánlatkérõ köteles biztosítani, az ajánlattevõ pedig tiszteletben tartani a verseny tisztaságát és a nyilvánosságot. Az ajánlatkérõnek biztosítani kell az esélyegyenlõséget az ajánlattevõk számára. Ezeknek az alapelveknek a közbeszerzési eljárás egész menetében érvényesülniük kell.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése szerint az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll; az érdekelt gazdálkodószervezet vezetõ tisztségviselõje; az érdekelt gazdálkodószervezetben tulajdoni részesedéssel rendelkezik; ezen személyek hozzátartozói.<br>
A Döntõbizottság a rendelkezésére álló iratok alapján megállapította, hogy a benyújtott ajánlatok közül többnél, így a nyertesnél, kérelmezõnél, a MODINVEST Kft. és a SÁMA Kft. ajánlatában került megjelölésre a BMB Komplex Bt. mint alvállalkozó.<br>
A Döntõbizottság a BMB Komplex Bt. CD Céghírekbõl lekért nem közhitelû cégkivonatból azt állapította meg, hogy a társaság vezetõ tisztségviselõje, valamint beltagja Matheisz István. Ajánlatkérõ képviseletében a jogorvoslati tárgyaláson jelen lévõ Matheisz János polgármester nyilatkozott, hogy a kérdéses társaság képviselõje és beltagja a testvére. Az iratok között fellelhetõ volt továbbá az ajánlatkérõ képviselõ-testületének 2003. évi 3. számú (2003. február 7. napján megtartott) testületi ülésének jegyzõkönyve, amely 8. oldalán rögzítésre került, hogy a polgármester bejelenti a képviselõ-testületnek érintettségét, mivel a testvére cége alvállalkozóként több ajánlatban is szerepel. A képviselõ-testület határozatával hozzájárult, hogy a polgármester a szavazásban továbbra is részt vegyen.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdése kimondja, hogy nem kell alkalmazni a (2) bekezdést, ha az ajánlatkérõ által az eljárás elõkészítésébe vagy más szakaszába bevonni kívánt vagy nevében eljáró érdekelt gazdálkodószervezet, illetve az eljárásba bevonni kívánt szervezettel vagy személlyel a (2) bekezdés a)-d) pontja szerinti viszonyban álló érdekelt gazdálkodószervezet írásban nyilatkozik, hogy az eljárásban nem vesz részt ajánlattevõként vagy alvállalkozóként.<br>
A jelen eljárásban az is megállapításra került - ajánlatkérõ tárgyaláson tett nyilatkozata alapján -, hogy ajánlatkérõ nevében eljáró Matheisz János polgármester a közbeszerzési eljárásban közremûködött, a létrehozott elõkészítõ bizottság tagja volt, azonban ajánlatkérõ a fent hivatkozott rendelkezésben foglalt összeférhetetlenségi nyilatkozatot nem szerezte be, sõt az érdekelt gazdasági szervezetet maga az ajánlatkérõ ajánlotta az ajánlattevõknek. Miután az ajánlatkérõ a 31. § (4) bekezdését nem alkalmazta, a (2) bekezdés szerinti szabályokat kell alkalmazni.<br>
A fent kifejtettek alapján a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés d) pontja alapján a törvényben meghatározott összeférhetetlenség fennáll tekintettel arra, hogy a közbeszerzési eljárásban közremûködõ, a bírálóbizottsági tag polgármester hozzátartozója által tulajdonolt és képviselt cég alvállalkozóként a közbeszerzési eljárásban részt vett, ajánlatkérõ tehát megsértette a fenti jogszabályt.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) kimondja, hogy ha a 31. § (2) bekezdést megsértették, az eljárás további részében nem lehet ajánlattevõ vagy alvállalkozó a (2) bekezdés hatálya alá tartozó vagy az ott felsorolt személyekkel a (2) bekezdés a)-d) pontja szerinti viszonyban álló érdekelt gazdálkodószervezet.<br>
A fent idézett <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése értelmében a közbeszerzési eljárás elõkészítése során is érvényesülnie kell az összeférhetetlenségre vonatkozó rendelkezésnek, így a közbeszerzési eljárásban sem vehetett volna részt az érdekelt gazdálkodószervezet. A polgármesternek, illetve ajánlatkérõnek biztosítania kellett volna, hogy az érintett gazdálkodószervezet (jelen esetben a BMB Komplex Bt.) sem ajánlattevõként, sem alvállalkozóként ne vehessen részt az eljárásban.<br>
Abban az esetben, ha az ajánlatkérõ nem szerzi be az eljárás megindítását megelõzõen az összeférhetetlenségre vonatkozó nyilatkozatokat az eljárásba bevont személyek/szervezetek vonatkozásában a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(4) bekezdése alapján, úgy az eljárás során vizsgálnia kell, hogy fennáll-e az összeférhetetlenség bármely ajánlattevõ, illetve alvállalkozó tekintetében, s ha megállapítást nyer bármely gazdálkodószervezettel kapcsolatban az összeférhetetlenség, úgy az sem ajánlattevõként, sem alvállalkozóként (függetlenül a bevonás mértékétõl) nem vehet részt az eljárás további szakaszában. Nem felel meg a törvény elõírásainak az ajánlatkérõ eljárása akkor, ha az összeférhetetlen érdekelt gazdálkodószervezet eljárás további szakaszából történõ kizárása helyett úgy kíván megfelelni a törvény rendelkezéseinek, hogy az összeférhetetlenség észlelésekor az érintetteket (jelen esetben a polgármestert) kizárja a közbeszerzési eljárás további szakaszában a döntéshozatalból.<br>
A fent hivatkozott rendelkezések alapján a Döntõbizottság megállapította, hogy mivel többek között a nyertes s a kérelmezõ is ajánlatában 10% alatti alvállalkozóként jelölte meg a BMB Komplex Bt.-t, melynek képviselõje és beltagja  Matheisz István a polgármester közeli hozzátartozója, aki a közbeszerzési eljárás során a testületi ülésen szavazott, így az eljárásba bevont személynek tekinthetõ a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdés d) pontja alapján. A Kbt. 31. § (5) bekezdése szerint az érintett ajánlattevõk (így a nyertes és a kérelmezõ is) az eljárás további szakaszában nem vehet részt.<br>
Tekintettel arra, hogy a kérelmezõ jogorvoslati kérelme ajánlatkérõnek az ajánlatok értékelésének, illetve az eljárást lezáró döntésének felülvizsgálatára irányult, a Döntõbizottság megvizsgálta ajánlatkérõ értékelését a meghatározott elbírálási részszempontok fényében és az alábbi megállapításokat tette:<br>
A Döntõbizottság megállapította, hogy a kérelmezõ jogorvoslati kérelme részben, kizárólag a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése körében alapos.<br>
Ajánlatkérõ az ajánlati felhívás 13. b) pontjában az értékelés módszere alatt az alábbiakat határozta meg: "Az elbírálási részszempontok adott ponthatár közötti értékelésének módszere: a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdés d) pontja szerint a legkedvezõbb ajánlat 10 pontot kap, a legkedvezõtlenebb 1 pontot, a kettõ között arányos pontozás történik."<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése kimondja, hogy az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján a felhívásban meghatározott módszerrel számolt pontszámot adja. Majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
Ajánlatkérõ az ajánlatok értékelésénél egyrészt az elõre megadott 6 részszempont közül kettõ esetében (a "kötelezõ szavatosság feletti vállalás" és a "az elõírtnál az ajánlatkérõ részére kedvezõbb fizetési határidõ vállalása" részszempont esetében) a felhívásában megadottól eltérõen nem osztotta ki a legkedvezõtlenebb vállalásra a minimumpontot, másrészt a legkedvezõbb és a legkedvezõtlenebb ajánlat között lévõ ajánlatok pontszámát a legkedvezõbbhöz képest kettõ pontszámmal csökkentve állapította meg.<br>
A Döntõbizottság álláspontja szerint ajánlatkérõ az ajánlatok értékelését nem az általa elõre megadott szempontok szerint bírálta el, egyes részszempontoknál az általa megadott tartományt nem használta ki azáltal, hogy a minimumpontszámot nem osztotta ki. Másrészrõl ajánlatkérõ által alkalmazott, a pontszámok kettõ ponttal történõ csökkentése a maximálishoz képest nem felel meg ajánlatkérõ által rögzítettekhez, miszerint a köztes ajánlati elemek esetén arányos pontozás történik. Az ajánlatok sorrendbe állítása, majd 2-vel csökkenõ pontozása nem fejezi ki az ajánlati elemek közötti eltérések arányát, mivel az eltérés mértékétõl függetlenül 2 ponttal csökkenti a kiadott pontokat.<br>
A fentieken túl a Döntõbizottság megállapította, hogy ajánlatkérõ egyes részszempontoknál nem az ajánlatok valós tartalmi elemeit vette figyelembe az alábbiak szerint:<br>
A kötelezõ garanciavállalás mértéke feletti vállalás részszempont körében ajánlatkérõ jogsértõ módon értékelte annak rendelkezésre bocsátásának módját. Ezen elemek ugyanis nem képezték a felhívásában megadott részszempont tartalmi elemét. E körben a helyszíni konzultáción ajánlatkérõ rögzítette, hogy ezen részszempont körében a garancia mértékét és annak idõpontját fogja értékelni. Ezen túlmenõ szempontok (alszempontként történõ beemelése) az értékelésben ellentétes a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében megfogalmazottakkal.<br>
A késedelmi kötbér részszempont körében ajánlatkérõ a felhívásban meghatározottak szerint jogszerûen a Döntõbizottság álláspontja szerint kizárólag a megajánlott napi késedelmikötbér-vállalásokat értékelheti, ezzel szemben ajánlatkérõ a kötbérezhetõ napok számát értékelte e körben, így ezen részszempont körében sem tartotta be a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
A kötelezõ szavatosság felelli vállalás részszempont körében ajánlatkérõ nyilatkozata szerint kötelezõként 3 év szavatosságot vett figyelembe, és ez alapján határozta meg az ajánlati vállalásokat.<br>
E körben a Döntõbizottság megállapította, hogy ajánlatkérõ helytelenül vett figyelembe 3 év kötelezõ szavatosságot, mivel a beszerzés tárgyára vonatkozó építési feladat tekintetében a kötelezõ alkalmassági idõt (szavatosságot) a 11/1985. (VI. 22.) ÉVM-IpM-KM-MÉM-BkM rendelet határozza meg a Ptk.-tól szigorúbb követelményekkel. A fentiek alapján megállapítható, hogy e részszempont körében sem a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdésében elõírtaknak megfelelõen végezte el az értékelést.<br>
Tekintettel arra a tényre, hogy a hivatalból kiterjesztett összeférhetetlenség vizsgálata körében a Döntõbizottság a jelen határozatban megállapította, hogy mind a nyertes, mind a kérelmezõ vonatkozásában fennáll az összeférhetetlenség, amelyet a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(5) bekezdésében foglaltak szerint ajánlatkérõ nem küszöbölt ki, így erre tekintettel a kérelmezõnek a Kbt. 59. § (1) bekezdésére alapított azon kérelme, hogy jogszerû értékelés esetén az eljárás nyertese lett volna, nem megalapozott, hiszen az összeférhetetlenségre tekintettel sem a nyertes, sem a kérelmezõ nem lehet a közbeszerzési eljárás nyertese.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján megállapította a rendelkezõ részben meghatározott jogsértés megtörténtét, valamint az f) pont alapján bírságot alkalmazott, részben helyt adva a kérelmezõ kérelmének. Egyebekben a jogorvoslati kérelmet a Kbt. 88. § (1) bekezdés a) pontja szerint megalapozatlanság miatt utasította el.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft.<br>
A Döntõbizottság a bírság összegének megállapításakor a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésben foglaltakat vette figyelembe, e körben egyrészt az elkövetett jogsérelem súlyára volt tekintettel, mivel ajánlatkérõ a közbeszerzési eljárás során nem tartotta be az összeférhetetlenségre vonatkozó szabályokat.<br>
Másrészt a jogsérelem súlya körében tekintettel volt a Döntõbizottság arra is, hogy az ajánlatkérõ által elkövetett jogsértések nem reparálhatóak, hiszen a szerzõdés megkötésre került.<br>
A jogorvoslati eljárás során a bírság összegének meghatározását befolyásoló eljárást segítõ együttmûködés - a törvényi kötelezettségek teljesítésén túl - ajánlatkérõ nem tanúsított, azonban korábban a Döntõbizottság által megállapított Kbt.-be ütközõ magatartás miatt jogsértés ajánlatkérõvel szemben megállapításra nem került.<br>
A Döntõbizottság megítélése szerint az, hogy ajánlatkérõ a fennálló összeférhetetlenség kiküszöbölése nélkül olyan döntést hozott, melyben részt vehettek érintett ajánlattevõk is, önmagában olyan súlyú jogsértés, amely tekintetében a minimális bírság összegénél magasabb bírság indokolt, azonban figyelemmel a beszerzés tárgyára és értékére (a szerzõdés nettó összegre, amely: nettó 198 259 593 Ft) a kiszabott bírságot a fentiekre tekintettel szükségesnek, de egyben elegendõnek ítélte.<br>
A kiszabott bírság a szerzõdéses (nettó) értéknek 1,5%-a.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. március 31.<br>
<br>
Dr. Sárkány Izolda s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>