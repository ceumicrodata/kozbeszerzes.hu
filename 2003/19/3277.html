<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (3277)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.101/10/2003.<br>
<br>
Tárgy: a Proktor Kft. jogorvoslati kérelme Budapest Fõváros VIII. Kerület Józsefváros Önkormányzat közbeszerzési eljárása ellen.<br>
<br>
A Közbeszerzési Döntõbizottság (továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a PROKTOR Kft. (1141 Budapest, Álmos vezér u. 63., a továbbiakban: kérelmezõ) jogorvoslati kérelmét, melyet a Budapest Fõváros VIII. Kerület Józsefváros Önkormányzat (1082 Budapest, Baross u. 65-67., képviseli: Wapplerné dr. Balogh Ágnes ügyvéd, 1052 Budapest, Régiposta utca 12. I/3., a továbbiakban: ajánlatkérõ) "ajánlatkérõ tulajdonában álló közterületeken kátyúzási, útfenntartási munkák" tárgyú közbeszerzési eljárás ellen nyújtott be, elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kémi. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok, a felek írásban és a tárgyaláson tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. július 31-i számában ajánlati felhívás közzétételével a rendelkezõ részben meghatározott tárgyú nyílt közbeszerzési eljárást kezdeményezett.<br>
Ajánlatkérõ a beszerzés tárgyát az ajánlati felhívás 3. a) pontjában az alábbiak szerint határozta meg:<br>
"A beszerzés tárgya és mennyisége: a 2. b) pontban említett, az ajánlattevõ által elkészített és az ajánlathoz csatolt útkarbantartási szerzõdés alapján a Józsefvárosi Önkormányzat tulajdonában álló közterületeken kátyúzási, útfenntartási munkák végrehajtása, 6500 m2 útfelület kijavítása.<br>
Az alkalmazandó technológia (mûszaki leírás): kátyúzás öntött aszfalt felhasználásával, szélvágással, bontással, szállítással, illetve a megsüllyedt, fagyott kõburkolat átrakásával, a szükséges részmunkákkal együtt készítendõ el.<br>
Ajánlatkérõ a felhívás 11. a) pontjában az ajánlattevõk pénzügyi, gazdasági és mûszaki alkalmassága igazolására szolgáló adatok és tények körét írta elõ. Ajánlatkérõ a felhívás 11. b) pontjában meghatározta a szerzõdés teljesítésére alkalmatlannak minõsítés szempontjait.<br>
A felhívás 13. pontjában ajánlatkérõ megjelölte, hogy az összességében legkedvezõbb ajánlat szempontjából fogja az ajánlatokat elbírálni, melyhez meghatározta a bírálati részszempontokat és azok súlyszámát is.<br>
Ajánlatkérõ az ajánlati felhívás 3. a) pontjában meghatározta, hogy 1 M Ft összegû ajánlati biztosítékot kell nyújtaniuk az ajánlattevõknek.<br>
2002. szeptember 10-ig, az ajánlattételi határidõig 3 db ajánlat érkezett. Ajánlatot tett a kérelmezõ, a Kenguru Kft. és az Ambíció Kft.<br>
2002. október 10-én került sor az eredményhirdetésre, melyen ajánlatkérõ a Kenguru Kft. ajánlatát hirdette ki nyertesnek, a második legkedvezõbb ajánlat a kérelmezõ ajánlata lett.<br>
Kérelmezõ 2002. október 15-én nyújtott be jogorvoslati kérelmet, ajánlatkérõ eljárást lezáró döntésének jogszerûtlenségét sérelmezve.<br>
A Döntõbizottság a jogorvoslati kérelem alapján a jogorvoslati eljárást D.618/2002. számon megindította. A jogorvoslati eljárás alapján a Döntõbizottság a D.618/8/2002. számú 2002. november 14-én kelt határozatával a jogorvoslati kérelemnek helyt adott, megállapította, hogy ajánlatkérõ értékelése jogszerûtlen volt, ezért ajánlatkérõ eljárást lezáró döntését megsemmisítette, és vele szemben 1 000 000 Ft pénzbírságot szabott ki.<br>
A Döntõbizottság D.618/8/2002. számú 2002. november 14-én kelt határozatát kérelmezõ 2002. november 19-én, míg az ajánlatkérõ 2002. november 20-án vette át.<br>
Ajánlatkérõ a Kenguru Kft. részére 2003. január 23-án, az Ambíció Rt. részére 2003. február 18-án, majd kérelmezõ részére 2003. február 25-én utalt át 1 millió forintot, mely összeg azonos az ajánlati felhívás 8. pontjában az ajánlatkérõ által elõírt ajánlati biztosíték összegével.<br>
Ajánlatkérõ a közbeszerzési eljárás eredményérõl az eljárást lezáró elsõ döntésének megsemmisítése után nem tartott eredményhirdetést, illetve az eljárás eredményérõl nem értesítette az ajánlattevõket.<br>
Kérelmezõ 2003. február 24-én írt levelében, melyet az ajánlatkérõ részére küldött meg az alábbiakat is feltüntette:<br>
"A Közbeszerzési Döntõbizottság D.618/8/2002. számú 2002. november 14-én kelt határozatában a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdés értelmében a jogsértõ döntést megsemmisítette, és lehetõséget biztosított ajánlatkérõnek az ajánlatok újraértékelésére. A Kbt. 88. § (8) bekezdése értelmében az újraértékelésnek 30 napon belül kellett volna megtörténnie.<br>
Mivel az újraértékelés és annak eredményhirdetése mind a mai napig nem történt meg, kérjük, hogy az ajánlati biztosítékot a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(6) bekezdése értelmében kétszeresen a késedelmi kamatokkal együtt visszafizetni szíveskedjenek."<br>
Ajánlatkérõ 2003. február 26-án kelt és a kérelmezõ részére megküldött levelében az alábbiakat tüntette fel:<br>
"A Közbeszerzési Döntõbizottság D.618/8/2002. számú határozatában megsemmisítette a közbeszerzési eljárást lezáró döntésünket. A közbeszerzésekrõl szóló 1995. évi XL. törvény 88. § (8) bekezdése szerint, ha a Közbeszerzési Döntõbizottság megsemmisíti az ajánlatkérõnek az eljárást lezáró döntését, az ajánlatkérõ jogosult a döntést megalapozó tényezõket ismételten mérlegelni és új döntést hozni. Tehát az ajánlatkérõ jogosult és nem kötelezett az ajánlatok új mérlegelésére.<br>
A kátyúzási, útfelújítási feladatok ellátására új közbeszerzési eljárást kívánunk lefolytatni, melynek elõkészítését megkezdtük."<br>
Kérelmezõ 2003. március 6-án nyújtott be jogorvoslati kérelmet, melyben kifogásolta ajánlatkérõ eljárását. A jogorvoslati eljárás során tartott tárgyaláson pontosított kérelmében elõadta, hogy ajánlatkérõ a döntésének megsemmisítését követõen nem értékelte újra az ajánlatokat, azóta semmiféle döntést nem hozott, eredményt nem hirdetett és az általa befizetett ajánlati biztosítéknak csak egyszeres összegét utalta vissza a <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(6) bekezdés a) pontja ellenére. Ennek alapján kérte a jogsértés megállapítását és az ajánlatkérõ felhívását a Kbt. szabályainak megfelelõ eljárásra, valamint a kétszeres összegû biztosíték és a késedelmi kamat átutalására.<br>
A jogsértés tudomására jutásának idõpontját 2003. február 25-ében jelölte meg, mely idõpontban a visszautalt összeg a bankszámláján megjelent.<br>
Ajánlatkérõ a jogorvoslati kérelemre tett észrevételében és a tárgyaláson tett nyilatkozatában elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése nem teszi kötelezõvé az eljárást lezáró döntés megsemmisítését követõen az ajánlatok újbóli elbírálását, ez csak lehetõség. Álláspontja szerint a Kbt.-t nem lehet úgy értelmezni, hogy ajánlatkérõnek újabb eredményhirdetést kell tartania, ilyen jogszabályhelyet kérelmezõ sem jelölt meg. Ezért nem áll fenn az a körülmény, hogy õk elmulasztottak volna újabb eredményt hirdetni, ami megalapozná kérelmezõnek az ajánlati biztosíték kétszeres összegének visszafizetésére vonatkozó igényét a Kbt. 41. § (6) bekezdése szerint. Elõadta, hogy álláspontja szerint az értékelési és eredményhirdetési kötelezettségének ajánlatkérõ eleget tett a megsemmisített döntésével kapcsolatos eljárása során, ezért már nem köteles egy esetleges új döntés meghozatalára és kihirdetésére. Egyebekben ha lenne is olyan kötelezettsége, akkor sem kellene annak elmulasztása esetén kétszeres összegben visszafizetni az ajánlati biztosítékot, mert ez az eset nem szerepel a Kbt. 41. § (6) bekezdés a) pontjában.<br>
Továbbá a Döntõbizottság eljárást megsemmisítõ határozata és annak közzététele, ha nincs ajánlatkérõ új döntésérõl a <a href="http://net.jogtar.hu/jr/gen/getdoc.cgi?docid=99500040.tv#6">Kbt. 6. sz.</a> melléklet szerinti tájékoztató megjelentetve, az az eredménytelen eljárás szerinti állapotot jelenti. Álláspontja szerint a Kbt. 60. § (1) bekezdés g) pontja alapján törvény erejénél fogva áll be az eredménytelenség, ha a Döntõbizottság megsemmisíti az eljárást lezáró döntést és új közbeszerzési eljárást folytat le, ezért nem is kell az eredménytelenségrõl döntést hozni, vagy ezzel kapcsolatban eljárni.<br>
A beszerzés tárgyára új közbeszerzési eljárást kíván lefolytatni, aminek elõkészítése már meg is kezdõdött.<br>
Kérte a megalapozatlan jogorvoslati kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényei feltételei nem álltak fel.<br>
A Döntõbizottság megállapította, hogy a jogorvoslati kérelem az alábbiak szerint elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(5) bekezdés a) pontja szerint a biztosítékot vissza kell fizetni az ajánlattevõk részére az ajánlati felhívás visszavonását, az ajánlattevõ kizárását, az eljárás eredménytelenségének megállapítását, illetve az eredmény kihirdetését követõ tíz napon belül.<br>
A <a href="http://net.jogtar.hu/jr/gen/getdoc.cgi?docid=99500040.tv#41">Kbt. 41. § </a>(6) bekezdés a) pontja szerint szerint, ha az ajánlatkérõ az eljárásban való részvételt biztosíték adásához kötötte, a biztosíték kétszeres összegének tíz napon belüli megfizetésére köteles az ajánlattevõk részére, ha az eljárás eredményét a felhívásban megjelölt vagy a módosított eredményhirdetési idõpontig nem hirdeti ki.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(1) bekezdése alapján az ajánlatokat a lehetõ legrövidebb idõn belül el kell bírálni, az eljárás eredményét vagy eredménytelenségét legkésõbb az ajánlatok felbontástól számított harminc (építési beruházás esetén hatvan) napon belül - az ajánlati felhívásban meghatározott eredményhirdetési idõpontban nyilvánosan ki kell hirdetni.<br>
A <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés g) pontja szerint eredménytelen a közbeszerzési eljárás, ha a bizottság megsemmisíti az ajánlatkérõ valamely döntését, és az ajánlatkérõ új közbeszerzési eljárás lefolytatását határozza el vagy eláll az eljárás lefolytatásának szándékától.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése szerint az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5) vagy a (6) bekezdés szerint. E határidõk elmulasztása jogvesztéssel jár.<br>
A Döntõbizottság elõször a jogorvoslati kérelem elkésettségének kérdését vizsgálta meg.<br>
Ajánlatkérõ 2002. november 20-án vette át a Döntõbizottság 618/8/2002. számú határozatát, ezért ettõl az idõponttól a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdése szerint az ajánlatok újraértékelésére, vagyis az eljárás új eredményének megállapítására volt lehetõsége. Ennek alapján ajánlatkérõ újraértékelhette volna az ajánlatokat, illetve eredménytelenné nyilváníthatta volna a közbeszerzési eljárást a Kbt. 60. § (1) bekezdés g) pontja alapján.<br>
Ajánlatkérõ az ajánlatokat nem értékelte újra, illetve nem hozott és hirdetett ki döntést az eljárás eredménytelenségérõl.<br>
Kérelmezõ 2002. november 19-én vette át a Döntõbizottság D.618/8/2002. számú - 2002. november 14-én kelt - határozatát, így tudnia kellett, hogy 1-2 nap eltéréssel a további érdekeltek - ideértve az ajánlatkérõt is - megkapják ezt a határozatot (ajánlatkérõhöz ténylegesen 2002. november 20-án érkezett meg a határozat).<br>
Kérelmezõnek a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(8) bekezdés rendelkezésének ismeretében tudnia kellett, hogy ajánlatkérõnek 30 napon belül új eljárást lezáró döntés meghozatalára van lehetõsége, mely határidõ a határozat átvételétõl kezdõdik. A kérelmezõ határozat átvételi idõpontjából kiindulva az új döntés meghozatalára és az eredményhirdetésre 2002. december 19-ig lett volna lehetõsége ajánlatkérõnek. Ajánlatkérõ azonban e határidõig sem eredményhirdetési eljárásról, sem pedig az eljárás eredményérõl nem értesítette kérelmezõt.<br>
Kérelmezõnek a továbbiakban észlelnie kellett, hogy ajánlatkérõ az ajánlati biztosítékot 2002. december 29-ig mint eredményhirdetés vagy az eredménytelenség megállapításának lehetséges legkésõbbi idõpontjától számított 10 napon belül nem utalta vissza részére, sõt ezen idõpontig sem értesítette õt ajánlatkérõ az eljárás eredményérõl vagy eredménytelenségérõl. Amennyiben kérelmezõ figyelembe vette az 1-2 napos eltérés lehetõségét a postázás csúszása alapján, akkor is legkésõbb 2003. január 2-án észlelnie kellett, hogy ajánlatkérõ sem az eljárás eredményérõl nem értesítette, sem pedig nem utalta vissza számára az ajánlati biztosítékot, így ettõl az idõponttól volt tudomása a jogorvoslati kérelem alapjául szolgáló vélelmezett ajánlatkérõi mulasztásról. Ennek alapján a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerinti 15 napos szubjektív jogvesztõ határidõ ettõl az idõponttól kezdõdött meg kérelmezõ számára, azonban kérelmezõ csupán mintegy 2 hónappal késõbb - 2003. március 3-án - nyújtott be jogorvoslati kérelmet a Döntõbizottsághoz.<br>
A kérelmezõ azon álláspontját, hogy csak az ajánlati biztosíték egyszeres összegének visszautalásából értesült - 2003. február 25-én - ajánlatkérõ jogsértésérõl, a Döntõbizottság nem fogadta el, ugyanis kérelmezõ a közbeszerzési eljárás résztvevõje volt, és ezért az eljárási szabályok, határidõk ismerete alapján már az ajánlati biztosíték összegének visszautalása elõtt észlelnie kellett az általa vélelmezett jogsértést.<br>
A fentiek alapján a jogorvoslati kérelem elkésett, így a Döntõbizottság érdemben nem vizsgálhatta a jogorvoslati kérelemben foglaltakat.<br>
A fent leírt indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a Kbt. 80. § (4) bekezdése alapján az elkésett jogorvoslati kérelmet elutasította, és ennek megfelelõen rendelkezett a költségek viselésérõl is.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. április 1.<br>
<br>
Dr. Nagy László Gábor s. k.,	Bujdosó Gézáné s. k.,<br>
közbeszerzési biztos	közbeszerzési biztos<br>
<br>
Divinyi Péterné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>