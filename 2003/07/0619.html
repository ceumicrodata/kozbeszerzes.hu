<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
LEGFELSÕBB Bíróság (0619)
</b></h2><FONT size=3><i><u></i></u><br>
Kf.VI.38.024/2001/4.<br>
<br>
A Magyar Köztársaság Legfelsõbb Bírósága a dr. Németh Gábor ügyvéd (1110 Budapest, Andor u. 23/C.) által képviselt Sopron Megyei Jogú Város Erzsébet Kórháza (9400 Sopron, Gyõri út 15.) felperesnek a dr. Eke Pekács Tibor jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben hozott közigazgatási határozat felülvizsgálata iránt indult perében a Fõvárosi Bíróság 2001. szeptember 4. napján kelt 3.K.36.402/2002/3. számú ítélete ellen az alperes által 4. sorszám alatt benyújtott fellebbezés folytán az alulírott napon megtartott nyilvános tárgyaláson meghozta az alábbi<br>
<br>
ÍTÉLETET:<br>
<br>
A Legfelsõbb Bíróság az elsõfokú bíróság ítéletét helybenhagyja.<br>
Kötelezi a Legfelsõbb Bíróság az alperest, hogy 15 nap alatt fizessen meg a felperesnek 15 000 (tizenötezer) forint másodfokú eljárási költséget.<br>
A feljegyzett fellebbezési eljárási illetéket az állam viseli.<br>
Az ítélet ellen további fellebbezésnek nincs helye.<br>
<br>
INDOKOLÁS<br>
<br>
A felperes - mint ajánlatkérõ - a közbeszerzésekrõl szóló, többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#65">Kbt.) 65. §</a> (1) bekezdés a) pontja alá tartozó meghívásos, gyorsított eljárásra a Közbeszerzési Értesítõ 2000. augusztus 16-i 33. számában tett közzé részvételi felhívást.<br>
A beszerzés tárgya és mennyisége a Sopron, Erzsébet Kórház komplex, járó- és fekvõbeteg-ellátó radiológiai képalkotó, diagnosztikai tevékenység mûködtetése, ügyeleti szolgálattal együtt volt. Csak komplex tevékenységre lehetett ajánlatot tenni.<br>
A részvételre jelentkezõk alkalmassága elbírálásának szempontjai között a részvételi felhívás 10. a) pontja megkövetelte a közbeszerzés tárgyával összefüggõ tevékenység viteléhez szükséges vezetõ személy- és szakembergárda létét is, míg a b) pont a részvételre jelentkezõk a szerzõdés teljesítésére alkalmatlanná minõsítésének szempontjai között rögzítette, hogy alkalmatlanságot jelent a közbeszerzés tárgyával összefüggõ tevékenységi kör hiánya a cégkivonatban.<br>
Az ajánlatkérõ 5 ajánlattételre felhívni kívánt személyt jelölt meg a részvételi felhívásban, köztük a Pannonlab Kft.-t.<br>
A részvételi felhívásban meghatározott részvételi határidõig jelentkezését a Hunico Kft., a Pannonlab Kft. és a Soprad Egészségügyi Kft. nyújtotta be.<br>
A felperes alkalmasnak minõsítette a Soprad Egészségügyi Kft. és a Pannonlab Kft. részvételi jelentkezését.<br>
A részvételi szakasz eredményét lezáró tájékoztató 2000. szeptember 27-én jelent meg a Közbeszerzési Értesítõben.<br>
A felperes az alkalmasnak minõsített jelentkezõket közvetlenül az ajánlati dokumentáció és felhívás megküldésével hívta fel ajánlattételre. A dokumentáció 11. pontja részletezte az ellátandó feladatot, amely a felperes ÖNORM EN ISO 9200:1994. szerint tanúsított Röntgen- és Izotópdiagnosztikai Osztály feladatainak teljes körû ellátása volt.<br>
A 12. pont szerint az ellátandó terület a kórház fekvõbeteg-ellátása, a kórház szakrendelõinek és szakambulanciáinak az ellátása, a Sopron és környéke alapellátása igényeinek kielégítése, a CT, MR és SPECT ellátása 4 egészségügyi intézmény területén.<br>
A dokumentáció 14. pontja az osztály jelenlegi létszámát rögzítette, míg az elszámolási feltételek 19. pontja körében nyilatkozatot várt el az ajánlatkérõ többek között arra vonatkozóan is, hogy a feladat ellátásához a kórháztól milyen szolgáltatásokat milyen feltételekkel kíván az ajánlattevõ igénybe venni.<br>
A közbeszerzési eljárás nyertese a Pannonlat Kft. lett, a szerzõdés megkötésére 2000. október 10-én került sor. Az Állami Népegészségügyi és Tisztiorvosi Szolgálat 2000. november 7. napján kelt határozatával adott a nyertes ajánlattevõ részére mûködési engedélyt a beszerzés tárgyát képezõ feladat - mint területi ellátási kötelezettségû szakfeladat - végzésére.<br>
A Hunico Kft. nyújtott be jogorvoslati kérelmet az alpereshez 2000. október 9-én, amelyben vitatta a meghívásos eljárás jogalapját, a nyertes ajánlattevõ szerzõdés teljesítésére való alkalmasságát azáltal, hogy a közbeszerzés tárgyával összefüggõ TEÁOR tevékenységi körrel cégkivonata szerint nem rendelkezik, valamint sérelmezte a saját alkalmatlanná minõsítésére vonatkozó ajánlatkérõi döntést.<br>
Az alperes a 2000. november 13. napján kelt D.488/10/2000. számú határozatában a jogorvoslati kérelemnek helyt adott, és megállapította, hogy a felperes megsértette - a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdésére figyelemmel - a (8) bekezdést és az 59. § (1) bekezdését, ezért a felperessel szemben 1 000 000 Ft összegû bírságot szabott ki.<br>
Az alperes a jogsértés megállapítását arra alapozta, hogy a részvételi felhívás 10. b) pontjában a felperes elõírta, hogy az alkalmatlanná minõsítés szempontjai körében vizsgálni fogja, hogy a közbeszerzés tárgyával összefüggõ tevékenységi kör a részvételre jelentkezõk esetében a cégkivonatban benne foglaltatik-e, és ennek hiányát alkalmatlansági szempontnak fogja tekinteni.<br>
A nyertes ajánlattevõ részvételi jelentkezésében található cégkivonat szerint a cég fõ tevékenységi köre a 8514. szám alatt "egyéb humán egészségügyi ellátás" volt. A részvételi szakaszban nem, csak az ajánlattételi szakaszban bõvítette tevékenységi körét a nyertes ajánlattevõ a 8511. számú "fekvõbeteg-ellátásra" és a 8512. számú "járóbeteg-ellátásra" vonatkozó tevékenységi körökkel.<br>
A felperesnek így a részvételi szakasz lezárásaként a nyertes ajánlattevõ alkalmatlanságát kellett volna megállapítania, aki az eljárás további szakaszában már nem vehetett volna részt, és az összességében legelõnyösebb ajánlatként ajánlatát nem lehetett volna elbírálni.<br>
A felperes keresetében az alperes határozatának felülvizsgálatát, megváltoztatását és annak megállapítását kérte, hogy a felperes nem követett el jogsértést.<br>
Arra hivatkozott, hogy téves az alperesnek a részvételi felhívásban rögzített közbeszerzés tárgya és mennyisége megítélése vonatkozásában kifejtett álláspontja. A beszerzés tárgya ugyanis nem járó- és fekvõbeteg-ellátás, nem diagnosztizálás volt, hanem "az ellátó diagnosztikai tevékenység mûködtetése". Ebbõl következõen a részvételre jelentkezõnek a szerzõdés teljesítésére alkalmatlanná minõsítésének szempontjai körében a közbeszerzés tárgyával összefüggõ tevékenységi kör hiánya a cégkivonatban nem 8511., illetve 8512. tevékenységre vonatkoztatható. Annak a TEÁOR szerinti tevékenységnek kellett szerepelnie a jelentkezõ tevékenységi körében, ami az "ellátó diagnosztikai tevékenység mûködtetése" meghatározásának megfelel, ez pedig kizárásos alapon csak a 85 egészségügyi, szociális ellátás fejezetbe tartozó 8514. TEÁOR-szám szerinti tevékenység lehet.<br>
Az eljárás további szakaszában - illetõleg az eredményes közbeszerzési eljárás következtében - a szerzõdés során merült fel annak a szükségessége, hogy a nyertes ajánlattevõ az ajánlatkérõtõl orvosokat vegyen át, így az átvételre kerülõ orvosok tevékenységére tekintettel az ajánlattevõnek a 8511. és a 8512. számú tevékenységekkel utóbb bõvíteni kellett a tevékenységi körét.<br>
Így tehát nem alkalmatlanság utólagos orvoslására került sor akkor, amikor a tevékenységi körét a nyertes ajánlattevõ bõvítette, hanem a tárgyalások várható kimenetelére való felkészülés jegyében egészítette ki azt az ajánlattevõ.<br>
A felperes ismertette a Sopron Megyei Jogú Város döntése következtében az egészségügyi intézmények mûködtetésére kialakult gyakorlatot, amely egy ún. funkcionális privatizáció keretében zajlott le, és ennek megfelelõen az intézmények mûködtetése társasági formában, lényegében változatlan szakembergárdával történik.<br>
A rendszer sajátosságaiból adódóan vált szükségessé a jelen beszerzés megvalósításának ez a formája.<br>
Az elsõfokú bíróság a felperes keresetét alaposnak értékelte és az alperes 2000. november 13. napján kelt D.488/10/2000. számú határozatát megváltoztatta, a Kbt. határozatban rögzített rendelkezései sérelmének kimondását, továbbá az 1 000 000 Ft bírság kiszabásáról szóló rendelkezést mellõzte.<br>
Ítéletének indokolásában kifejtette, hogy a felperes a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontja szerinti meghívásos és a 72. § (1) bekezdésére figyelemmel gyorsított eljárást alkalmazott. A Kbt. 65. § (2) bekezdésének és 63. § (1) bekezdésének rendelkezései szerint az eljárás két szakaszból állt.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(5) bekezdései alapján meg kellett határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdése tartalmaz arra vonatkozóan felsorolást, hogy az ajánlattevõ pénzügyi, gazdasági és mûszaki alkalmassága miként igazolható.<br>
Hivatkozott arra az elsõfokú bíróság, hogy a Magyar Köztársaság Legfelsõbb Bírósága eseti döntésében kifejtette - figyelemmel a (4) bekezdés rendelkezéseiben foglaltakra is -, hogy ezen felsorolás taxatív felsorolásként értelmezendõ, amelyben a tevékenységi kör vizsgálata nem szerepel, így az ajánlatkérõnek az alkalmasság megállapításánál nem feladata az ajánlattevõ, illetõleg a részvételre jelentkezõ cégkivonat szerinti tevékenységi körének vizsgálata.<br>
A pénzügyi, gazdasági, mûszaki alkalmasság tehát csak a Kbt. rendelkezéseiben elõírt módon vizsgálható.<br>
A tevékenységi kör vizsgálata a Kbt. hatályán kívül esõ, nem a közbeszerzési eljárásba, hanem a gazdasági alkalmasság körébe tartozó kérdés.<br>
Figyelemmel arra, hogy a részvételi felhívás közzétételéhez képest jogvesztõ határidõn belül a részvételi felhívás tartalmának Kbt.-t sértõ rendelkezéseire senki sem hivatkozott, a Kbt. 26. § (2) bekezdése szerint az ajánlatkérõ az ajánlati felhívásban, illetõleg a részletes szerzõdési feltételeket tartalmazó dokumentációban meghatározott feltételekhez kötve van, a bíróságnak ezért vizsgálnia kellett, hogy a részvételi felhívásban az alperes által hivatkozott kikötést megsértette-e a felperes akkor, amikor a 8511., 8512. tevékenységi kör hiányát nem értékelte alkalmatlanságot elõidézõ okként.<br>
Tényként állapította meg az elsõfokú bíróság, hogy a részvételi felhívás TEÁOR-szám szerinti meghatározást nem tartalmaz. Ily módon kizárólagosan a részvételi felhívás 3. a) pontja adhat eligazítást arra vonatkozóan, hogy milyen tevékenységi kör hiánya jelenthet alkalmatlanságot. Ebben a vonatkozásban nem fogadta el az elsõfokú bíróság az alperesnek az alkalmatlanság eldöntéséhez alkalmazott azon eljárását, amely ezt a vizsgálatot a közbeszerzési eljárás további szakaszában megjelenõ ajánlati felhívás és dokumentáció, valamint a megkötendõ szerzõdés vizsgálatához kötötte. A két szakaszból álló közbeszerzési eljárás esetében ugyanis az elsõ szakaszban az alkalmatlanság kérdésében való döntés megtörténik, így az alkalmatlanság vizsgálata kizárólagosan a részvételi felhívásban megjelenõ feltételek vizsgálatával történhet.<br>
Az eljárás késõbbi szakaszában megjelenõ olyan elemek (ajánlati felhívás, dokumentáció), amelyek a részvételi szakasz lezártáig nem válnak ismertté, az alkalmatlanság elbírálásának szempontjai nem lehetnek.<br>
Az adott eljárásban a tevékenység mûködtetése volt a beszerzés tárgya, nem pedig maga a tevékenység ellátása, ily módon az elsõfokú bíróság a részvételi felhívás 10. pontjában megjelenõ szakembergárda meglétének, továbbá a szakszemélyzet biztosításának kívánalmát a tevékenységi kör értékelése szempontjából döntõ jelentõségûnek nem találta, mivel adott szakembergárdával való rendelkezés - legyen az mûszaki, diagnosztikai vagy orvosi, asszisztensi szakemberi gárda - különbözõ módon, tehát különbözõ szerzõdések keretében biztosítható.<br>
Ennélfogva ezek a követelmények nem feltételezik a két hiányzó tevékenységi kört.<br>
Elfogadta az elsõfokú bíróság a felperes azon érvelését, hogy a részvételi szakot követõ további szakaszban az ajánlati felhívásban és a dokumentációban megjelenõ kívánalmak következtében vált szükségessé a nyertes ajánlattevõ részérõl a tevékenységi körének bõvítése, majd egy további - a szerzõdéskötést követõ szakaszban - a tényleges mûködtetés megkezdésének feltételeként jelent meg az az ÁNTSZ-engedély, amelynek következtében a feladat ellátásának megkezdésére már lehetõség volt.<br>
Minderre figyelemmel az elsõfokú bíróság azt állapította meg, hogy a felperes a Kbt. rendelkezéseit nem sértette meg akkor, amikor a nyertes ajánlattevõt alkalmasnak minõsítette.<br>
Az elsõfokú bíróság ítélete ellen az alperes fellebbezett, annak megváltoztatását és a kereset elutasítását kérte. Arra hivatkozott, hogy az alperes eljárásjogi szempontból kötve volt a jogorvoslati eljárásban a Hunico Kft. jogorvoslati kérelmében foglaltakhoz. Ennek keretei között vizsgálta meg a felperes eljárását és jutott arra a következtetésre, hogy az alkalmatlanság megállapítása közvetlenül kihat a felperes eljárást lezáró döntésére.<br>
A Kbt. kógens rendelkezései körében nem tesz olyan megkötést az alperes eljárását illetõen - figyelemmel a jogvesztõ határidõkre és az eljárás megindítására jogosultakra -, hogy döntésével és annak kihatásával az egyes eljárási szakaszok átlépésével jogsértést állapítson meg a közbeszerzési eljárás Kbt. 76. § (1) bekezdésében biztosított hatáskörében, annak felülvizsgálata tárgyában. Fenntartotta azon álláspontját, hogy a részvételi felhívásban meghatározott beszerzés tárgyának értelmezésébõl kiindulva - tekintettel a részvételi felhívás 10. b) pontja 3. francia bekezdésére - a Pannonlab Kft. tevékenységi körében szerepeltetni kellett volna a TEÁOR 8511. és 8512. számú egészségügyi tevékenységeket.<br>
A beszerzés tárgyának megvalósítása, mûködtetése e tevékenységi kör hiánya nélkül hatósági szempontból sem végezhetõ.<br>
Ez utóbbi álláspontot alátámasztja a Pannonlab Kft. cégkivonatának a felperes döntését követõen történt módosítása, valamint a közbeszerzési eljárást lezáró üzemeltetési szerzõdés szerzõdési feltételei.<br>
A fellebbezés nem alapos.<br>
Az elsõfokú bíróság részletesen feltárta és ítélete indokolásában megfelelõ alapossággal rögzítette az ügyben irányadó tényállást, továbbá abból helyes jogi következtetést vont le.<br>
A Legfelsõbb Bíróság a rendelkezésre állt adatok alapján megállapította, hogy a Pannonlab részvételi jelentkezésében található cégkivonata szerint a cég fõ tevékenységi köre a 8514. szám alatt "egyéb humán egészségügyi ellátás" került feltüntetésre.<br>
A TEÁOR-besorolás ezen szám alatt meghatározza az egyéb humán egészségügyi ellátás körében végezhetõ tevékenységi köröket.<br>
Hangsúlyozza a Legfelsõbb Bíróság, hogy az alkalmasság-alkalmatlanság körében merült fel az ajánlattevõ tevékenységi köre.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésében pontos szabályozást tartalmaz arra vonatkozóan, hogy a pénzügyi, gazdasági és mûszaki alkalmasság miként igazolható. E rendelkezések között a tevékenységi kör vizsgálata nem szerepel, ennek megfelelõen az ajánlatkérõnek az alkalmasság megállapításánál nem feladata az ajánlattevõ cégkivonat szerinti tevékenységi körét vizsgálni. Az alkalmasságot csak a Kbt. idézett rendelkezéseiben elõírt módon vizsgálhatja az ajánlatkérõ.<br>
Kiemeli azt is a Legfelsõbb Bíróság, hogy a perbeli közbeszerzés tárgya a komplex járó- és fekvõbeteg-ellátó radiológiai képalkotó, diagnosztikai tevékenység mûködtetése volt, tehát az alkalmasságot is ennek függvényében, ezzel összevetve kellett megvizsgálni. Egyértelmûen erre utalt ugyanis a részvételi felhívás 10. b) pontjában foglalt kitétel. Az e körben folytatott vizsgálat szempontjából a nyertes ajánlattevõ cégkivonat szerinti, akkori bejegyzett tevékenységi körét (8514. szám) megfelelõnek értékelte a felperes.<br>
Ezzel az eljárás elsõ, részvételi szakasza lezárult, az ajánlati dokumentációban és felhívásban további konkrétumok kerültek közlésre a két alkalmas pályázóval, részletezve az ellátandó feladatokat. Ekkor, az ajánlattételi szakban bõvítette az immár alkalmasnak minõsített ajánlattevõ tevékenységi körét a TEÁOR 8511. és 8512. számú tevékenységi körökkel.<br>
Helyesen állapította tehát meg az elsõfokú bíróság, hogy a <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) és (8) bekezdését a felperes a közbeszerzési eljárás során nem sértette meg, és így erre tekintettel az alperesi bírságkiszabás is alaptalan volt.<br>
Minderre tekintettel a Legfelsõbb Bíróság az elsõfokú bíróság ítéletét a Pp. 253. § (2) bekezdése alapján helybenhagyta.<br>
A fellebbezési eljárásban felmerült felperesi perköltség megfizetésére a Legfelsõbb Bíróság az alperest a Pp. 78. § (1) bekezdése szerint kötelezte.<br>
Az alperes személyes illetékmentessége miatt a feljegyzett fellebbezési eljárási illetéket a 6/1986. (VI. 26.) IM rendelet 14. §-ának megfelelõen az állam viseli.<br>
<br>
Budapest, 2002. december 5.<br>
<br>
Dr. Buzinkay Zoltán s. k.,	Dr. Fekete Ildikó s. k.,<br>
tanácselnök	elõadó bíró<br>
<br>
Borsainé dr. Tóth Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>