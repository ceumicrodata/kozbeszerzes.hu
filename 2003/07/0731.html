<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0731)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.748/10/2002.<br>
<br>
Tárgy: Nováczky László, dr. Kardkovács Kolos, dr. Berczi Norbert és dr. Varga Zs. András, a Közbeszerzések Tanácsa tagjai által hivatalból kezdeményezett jogorvoslati eljárás az Állami Privatizációs és Vagyonkezelõ Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa tagjai: Nováczky László (1024 Budapest, Margit krt. 85.), dr. Kardkovács Kolos (1055 Budapest, Honvéd u. 13-15.), dr. Berczi Norbert (1055 Budapest, Kossuth tér 11.) és dr. Varga Zs. András (1055 Budapest, Markó u. 16., a továbbiakban: eljárást kezdeményezõk) által az Állami Privatizációs és Vagyonkezelõ Rt. (1133 Budapest, Pozsonyi u. 56., képviseli: dr. Kolozsi Noémi jogtanácsos, a továbbiakban: ajánlatkérõ) "a Volán társaságok mûködési feltételeinek, gazdálkodásának bemutatása, vagyonkezelési feladatokkal kapcsolatos rövid és hosszú távú teendõk meghatározása címû tanulmány készítése" tárgyú közbeszerzési eljárása ellen elõterjesztett jogorvoslati kezdeményezésének részben helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (4) bekezdés c) pontját, erre tekintettel a Döntõbizottság megsemmisíti ajánlatkérõ részvételi felhívásának a 10. d) pontját.<br>
A Döntõbizottság ajánlatkérõvel szemben 1 000 000 Ft, azaz egymillió forint bírságot szab ki.<br>
Kötelezi továbbá a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsának a Magyar Államkincstárnál vezetett 10032000-01720361-00000000 számú számlájára.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállását állapította meg:<br>
Ajánlatkérõ a Közbeszerzési Értesítõ 2002. október 9-i 41. számában tette közzé részvételi felhívását meghívásos eljárás megindítására.<br>
Ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontjára alapított meghívásos eljárása alkalmazását felhívása 2. b) pontjában azzal indokolta: "A közbeszerzés tárgyát képezõ, a közúti személyszállítást végzõ cégcsoport gazdasági és jogi szabályozásának teljes körû elemzését, valamint az EU-szabályozásból adódó feladatok meghatározását csak korlátozott számú szakértõ végzi."<br>
Ajánlatkérõ felhívása 3. a) pontjában közölte, hogy beszerzése célja a Volán-cégek jelenlegi gazdasági helyzetének bemutatása, a pozitív és a negatív tényezõk értékelése, a jövõbeni gazdálkodás közgazdasági és jogi feltételeinek körvonalazása. Ezt követõen az 1-14. pontban határozta meg az áttekintõ elemzés tartalmi követelményeit:<br>
 1. A társaság bemutatása<br>
 2. A Volán társaság mûködését meghatározó gazdasági és jogi környezet áttekintése<br>
 3. A személyszállítási tevékenység jellemzõi és környezete<br>
 4. A tömegközlekedés jogszabályi háttere<br>
 5. A Volán társaságok mûködési környezetében, gazdálkodásában és az általuk ellátott feladat végrehajtásában rejlõ ellentmondások, az ármeghatározást végzõk szándékai, gyakorlata<br>
 6. Költségvetési kapcsolatok elemzése<br>
 7. Az erõforrások, a tevékenységi rendszer versenyképességének elemzése<br>
 8. Kitekintés - az EU-országok közúti személyszállítási tevékenységének bemutatása<br>
 9. Az EU-szabályozásból eredõ feladatok a kormányzat, a szabályozó hatóság, a tulajdonos és a társaság szempontjából<br>
<br>
10. A társaságok gazdálkodásának bemutatása 1995-2001 és 2002, várható eredménye<br>
<br>
11. Vállalati gazdálkodás fõbb mutatói, költségek alakulása, bérgazdálkodás szabályozása<br>
<br>
12. Az autóbusz-állomány mûszaki állapotának elemzése, a rekonstrukció szükségessége<br>
<br>
13. Társasági infrastruktúra bemutatása, fejlesztésének szükségessége<br>
<br>
14. Konkurencia elemzése<br>
Elõírta továbbá az alábbi 1-8. pontban milyen területen, témákban kell javaslatokat tenni, illetve kérte azok ütemezését.<br>
<br>
1. A finanszírozási rendszer felülvizsgálata, reformja, az új rendszer bevezetésének ütemezése<br>
<br>
2. Az üzleti vagyonkezelés feltételei, vagyonkezelõi elvárások megfogalmazása, a számon kérés formái<br>
<br>
3. Jármû-rekonstrukció lehetséges formái, célja<br>
<br>
4. Környezetvédelem<br>
<br>
5. Informatika szerepe és jövõje a társaságok versenyképessége és a vagyonkezelés szempontjából<br>
<br>
6. Regionalitás kérdése<br>
<br>
7. Piac szabályozása (pl. koncesszió, menetrend)<br>
<br>
8. Privatizáció és/vagy vagyonkezelés kérdése<br>
Ajánlatkérõ felhívásában meghatározta a részvételre jelentkezõkkel szemben támasztott pénzügyi, gazdasági és mûszaki alkalmassági követelményeit.<br>
Ajánlatkérõ a felhívása 10. c) pontjában közölte, hogy az ajánlatokat a legalacsonyabb összegû ellenszolgáltatás szempontja alapján bírálja el. Ajánlatkérõ ajánlattételre felhívni kívánt személyként jelölte meg a felhívása 2. c) pontjában: a Közlekedéstudományi Intézetet, a Gazdaságkutató Intézetet, az Economix Rt.-t, az Ernst & Young Kft.-t, valamint a Deloitte & Touche Kft.-t.<br>
Ajánlatkérõ módosította részvételi felhívásának az ajánlatok elbírálásának szempontjára vonatkozó részét, amely a Közbeszerzési Értesítõ 2002. november 20-i 47. számában jelent meg.<br>
A felhívás módosított 10. c) pontja értelmében ajánlatkérõ az ajánlatokat az összességében legelõnyösebb ajánlat szempontja alapján bírálja el. A 10. d) pontban pedig ajánlatkérõ az alábbi részszempontokat, alszempontokat, súlyszámokat, értékelési ponthatárokat és értékelési módszert állapította meg:<br>
részszempontok	súlyszámok<br>
- a vállalási díj mértéke	4<br>
- a tanulmány elkészítésének munkaprogramja a 3. a) pontban megfogalmazott szempontok alapján	6<br>
ebbõl:<br>
- a Volán társaságok elmúlt 4 évre vonatkozó gazdasági beszámolóinak elemzése, jogi környezet értékelése	1<br>
- hazai és külföldi közúti közforgalmú személyszállítási tevékenységhez kapcsolódó szakirodalom feldolgozása	1<br>
- javaslattétel a tapasztalt problémák rövid távú kezelésére	2<br>
- javaslattétel a tapasztalt problémák hosszú távú kezelésére	2<br>
Az értékelés során az egyes részszempontokra 0-10. pontszám adható. Minden részszempont esetében a legkedvezõbb, legteljesebb ajánlat kapja a maximális pontszámot, a többi ajánlat pedig ehhez képest az eltérés arányában kevesebbet kap.<br>
A Közbeszerzési Értesítõ Szerkesztõbizottsága a módosító hirdetményt azzal a megjegyzéssel jelentette meg, hogy: "az elbírálási részszempontok a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése a)-e) pontjaiban meghatározott követelményekkel ellentétesen kerültek meghatározásra."<br>
Ajánlatkérõ dokumentációt nem készített.<br>
A Közbeszerzések Tanácsának tagjai közül dr. Kardkovács Kolos és Nováczky László 2002. december 9-én, míg dr. Berczi Norbert és dr. Varga Zs. András 2002. december 13-án nyújtotta be jogorvoslati kezdeményezését.<br>
A Döntõbizottság a jogorvoslati eljárásokat D.748/2002. szám alatt egyesítette. A jogorvoslati kezdeményezéseikben indítványozták ajánlatkérõ módosító részvételi felhívása ajánlatok értékélésére vonatkozó része jogszerûségének a vizsgálatát, ideiglenes intézkedésként a közbeszerzési eljárás felfüggesztését. Minden egyes jogorvoslati kezdeményezésben kifogásolásra került, hogy az ajánlatkérõ által megállapított második részszempont "a tanulmány elkészítésének munkaprogramja" és annak alszempontjai nem felelnek meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjában támasztott azon követelménynek, hogy a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk. Az ajánlatkérõ nem határozta meg az alszempontoknak azokat a tartalmi elemeit, amelyek alapján objektíven értékelhetõek lennének a benyújtott ajánlatok az ajánlattétel idõpontjában. Külön utalás történt arra, hogy a harmadik és negyedik alszempont esetében - melyek körében javaslattétel kerülne értékelésre - problematikus, hogy megvalósítható-e a Kbt. 55. § (6) bekezdésének megfelelõ értékelés.<br>
Az eljárást kezdeményezõk közül dr. Berczi Norbert arra is hivatkozott, hogy az ajánlatkérõ által megállapított elsõ és második alszempont meghatározása nem egyértelmû, így azok a mûszaki alkalmasság megítélésére is alkalmasak lehetnek. Az alkalmassági követelmények részszempontként történõ megállapítását pedig a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontja tiltja.<br>
Dr. Varga Zs. András tanácstag álláspontja szerint nem állnak fenn az ajánlatkérõ által választott meghívásos eljárásfajtának a <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontjában meghatározott feltételei. Ugyanis e szakasz szerint akkor alkalmazható ez az eljárásfajta, ha a közbeszerzés tárgyának sajátos természete miatt áll fenn az, hogy csak korlátozott számú ajánlattevõ alkalmas a szerzõdés teljesítésére. Ezzel szemben ajánlatkérõ azzal indokolta eljárásfajta választását, hogy korlátozott számú ajánlattevõ végzi a beszerzés tárgyát képezõ tevékenységet.<br>
A Döntõbizottság a D.748/4/2002. számú 2002. december 10-én kelt határozatában ideiglenes intézkedésként a közbeszerzési eljárást felfüggesztette.<br>
Ajánlatkérõ írásbeli észrevételében és tárgyaláson tett nyilatkozatában arra hivatkozott, hogy jogszerûen választotta az eljárásfajtát és az általa megállapított részszempontok, alszempontok megfelelnek a Kbt. rendelkezéseinek.<br>
Az eljárásfajta választása vonatkozásában elõadta, hogy felhívása 2. b) pontjában nem önmagában arra hivatkozott, hogy csak korlátozott számú ajánlattevõ alkalmas a szerzõdés teljesítésére. Kifejezetten utalt arra, hogy a beszerzés tárgyát képezõ feladatok - különösen az EU szabályozásból adódóak - olyan jellegûek, amelyek miatt áll fenn a korlátozott számú ajánlattevõi kör. Ez pedig magában foglalja a beszerzés tárgyára, annak természetére alapított eljárásfajta választást.<br>
Elõadta, hogy ajánlatkérõ arra tekintettel változtatta meg az ajánlatok elbírálásának szempontját az összességében legelõnyösebb ajánlatra, hogy ezzel is elõsegítse olyan ajánlatok benyújtását, amelyek minõségileg is kielégítik az ajánlatkérõ által támasztott követelményeket.<br>
Írásbeli észrevételében az egyes alszempontok megállapítását, illetve azok tartalmát az alábbiakkal indokolta:<br>
<br>
1. A Volán társaságok elmúlt 4 évre vonatkozó gazdasági beszámolóinak elemzése, jogi környezet értékelése. Ezen alszempontnál ajánlatkérõ minimálisan azt várja el, hogy az ajánlattevõk a Volán társaságok beszámolóinak elemzése alapján vizsgálják a gazdasági növekedést, jövedelmezõséget, vagyonhasznosítást, az alaptevékenységen kívüli tevékenység, továbbá a jármûpark fejlõdését. A jogi környezet elemzésétõl pedig azt várja el ajánlatkérõ, hogy az egyes ajánlattevõk teljességgel tekintsék át a vonatkozó jogszabályi rendelkezéseket.<br>
<br>
2. Hazai és külföldi közúti közforgalmú személyszállítási tevékenységhez kapcsolódó szakirodalom feldolgozása. Ezen alszempont körében elvárható, hogy - a késõbb felhasználásra kerülõ - teljes hazai szakirodalmat felsorolják az ajánlattevõk. Míg a külföldi szakirodalom vonatkozásában a 12 EU tagország közúti személyszállítási tevékenységének vagy abból néhánynak az ismertetése várható el.<br>
3-4. Javaslattétel a tapasztalt problémák rövid, hosszú távú kezelésére. Ajánlatkérõ elõadása szerint az elsõ két alszempontból már körvonalazódnia kell, hogy a Volán társaságoknak milyen problémákkal kell szembenézni a mûködésük során. Így elvárható, hogy a problémák felismerésével alternatív javaslatokat tegyenek azok rövid és hosszú távú kezelésére.<br>
A Döntõbizottság megállapította, hogy fennállnak az ajánlatkérõ által választott meghívásos eljárásfajta alkalmazásának feltételei.<br>
A <a href="http://net.jogtar.hu/jr/gen/getdoc.cgi?docid=99500040.tv#65">Kbt. 65. § </a>(1) bekezdés a) pontja szerint az ajánlatkérõ meghívásos eljárást alkalmazhat, ha csak korlátozott számú ajánlattevõ alkalmas a szerzõdés teljesítésére a közbeszerzés tárgyának sajátos természete miatt.<br>
E szakasz értelmében ezen eljárásfajta jogszerû alkalmazásához az szükséges, hogy ajánlatkérõ beszerzési igénye olyan jellegû, természetû legyen, amelynek teljesítésére nem széles körû, hanem csak szûkebb körû ajánlattevõ alkalmas.<br>
A Döntõbizottság álláspontja szerint ajánlatkérõ beszerzése ilyen jellegû. Ajánlatkérõ olyan tanulmány készítése érdekében indította meg a közbeszerzési eljárását, amely teljeskörûen elemzi a cégcsoport gazdasági és jogi szabályozását és meghatározza az EU-szabályozásból adódó feladatokat. A felhívás 3. a) pontjában, az 1-14. pont között meghatározott munkaprogramban is ezt mutatta be részletesen. A közúti személyszállítás mint szolgáltatási tevékenység önmagában valóban nem szûkíti le azt a kört, amely e területen alkalmas lehet gazdasági, jogi elemzõ tanulmányok elkészítésére. Azonban az a tény, hogy mindezt ki kell egészíteni EU-szabályozásából adódó feladatokkal - mint az elõzõekben ismertetett elemzés 8., 9. és 14. pontja, továbbá a javaslatból a 4. és 6. pontokban foglaltak megvalósítása - már elengedhetetlenül szükségessé teszi az EU vonatkozó szabályozásának ismeretét, és ez indokoltan szûkíti azt a potenciális ajánlattevõi kört, amely alkalmas lehet ajánlattételre. Erre tekintettel a Döntõbizottság álláspontja szerint fennáll az a feltétel, hogy a beszerzés tárgya miatt alkalmas csak korlátozott számú ajánlattevõ a szerzõdés teljesítésére.<br>
A Döntõbizottság megállapította, hogy megalapozottak a jogorvoslati kezdeményezések a vonatkozásban, hogy ajánlatkérõ felhívásában jogsértõen állapította meg a második részszempontot, illetve annak alszempontjait.<br>
Ajánlatkérõ módosított felhívása 10. c) pontjában - a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontjára tekintettel - akként rendelkezett, hogy az ajánlatokat az összességében legelõnyösebb ajánlat szempontja alapján bírálja el és a 10. d) pontban megállapította a részszempontokat, illetve az ezzel kapcsolatos többi elõírást.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése értelmében ajánlatkérõnek a részszempontokat az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
A Kbt. fentiekben idézett 34. § (4) bekezdésének e) pontja lehetõvé teszi, hogy ajánlatkérõ a részszempontok körében alszempontokat is meghatározzon. Az alszempontok a részszempont tartalmi elemeit bontják szét, ebbõl következõen az alszempontoknak is meg kell felelni a részszempontokkal szemben támasztott követelményeknek.<br>
Ajánlatkérõ második részszempontként a tanulmány elkészítésének munkaprogramját határozta meg. A részszempontot négy alszempontra bontotta, így magának a részszempontnak az értékelését a meghatározott négy alszempont külön-külön értékelésének összessége adja. Erre tekintettel a Döntõbizottság az egyes alszempontokat vizsgálta.<br>
A Döntõbizottság megítélése szerint - a fentiekben ismertetett - alszempontok nem tartalmaznak olyan elemeket, amely a pénzügyi, gazdasági és mûszaki alkalmasság értékelésének körébe tartoznának. Erre tekintettel a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontja szabályozását nem sértik.<br>
A Döntõbizottság álláspontja szerint az ajánlatkérõ által meghatározott alszempontok a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontja rendelkezéseinek nem felelnek meg.<br>
Az alszempontok ugyan megfogalmazásuk alapján kapcsolatban állnak a közbeszerzés tárgyával, azonban nem teszik lehetõvé, hogy azok alapján a benyújtott ajánlatok elbírálhatóak legyenek, méghozzá gazdaságilag értékelhetõ mennyiségi, illetve minõségi tényezõk alapján.<br>
A részszempont, így az alszempont rendeltetése ugyanis az, hogy biztosítsa az ajánlat megítélését. Ajánlatkérõnek a benyújtott ajánlatokat kell értékelnie, amelyet követõen majd a nyertes ajánlattevõ teljesíti a szolgáltatást.<br>
A Döntõbizottság álláspontja szerint azonban az ajánlatkérõ által megfogalmazott alszempontok olyan tartalmúak, amelyek alapján csak a már elkészített tanulmányok lennének értékelhetõek. Ezt támasztja alá ajánlatkérõ fentiekben ismertetett írásbeli észrevétele is. Nevezetesen az elsõ alszempontnál gazdasági beszámolóknak elemzése, jogi környezet értékelése, második alszempontnál szakirodalom feldolgozása, harmadik-negyedik alszempontnál javaslattétel a problémák megoldására. Erre tekintettel ezek az alszempontok nem alkalmasak rendeltetésük betöltésére, az ajánlatok értékelésére, azaz nem fejezik ki azt a követelményt, hogy gazdaságilag értékelhetõ mennyiségi és minõségi tényezõkön alapuljanak.<br>
Ajánlatkérõnek ilyen speciális szolgáltatás esetén is úgy kell megállapítania a részszempontokat és azon belül az alszempontokat, hogy biztosítsák a benyújtott ajánlatok olyan értékelését, amely tükrözi az ajánlatok tartalma közötti gazdaságilag értékelhetõ mennyiségi és minõségi különbségeket. Jelen esetben a meghatározott alszempontok erre nem alkalmasak.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében meghatározott jogkörében eljárva - a fenti indokokra tekintettel - a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 34. § (4) bekezdés c) pontját, ezzel ellentétesen határozta meg felhívása 10. d) pontjában a második részszempontot és annak alszempontjait.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(4) bekezdése értelmében ajánlatkérõ köteles a két szakaszból álló eljárás során a részvételi felhívásban meghatározni az ajánlatok elbírálásának szempontját, továbbá meghatározhatja a Kbt. 34. § (3) bekezdésében foglaltakat. Ezzel egyezõen rendelkezik a Kbt. 34. § (2) és (3) bekezdése is. Így a részvételi felhívásnak csak az a kötelezõ tartalmi kelléke, hogy az ajánlatkérõ az ajánlatok elbírálásának szempontját meghatározza. Erre tekintettel a Döntõbizottság a Kbt. 88. § (1) bekezdés c) pontja alapján ajánlatkérõ részvételi felhívásának csak a 10. d) pontját semmisítette meg, a felhívás többi rendelkezését érintetlenül hagyta. A Döntõbizottság álláspontja szerint ugyanakkor a 10. d) pont egészének a megsemmisítése alkalmazható, mivel az összességében legelõnyösebb ajánlat elbírálási szempont alkalmazásakor, ha valamely részszempont elhagyásra kerülnek, úgy az elbírálási szempont kerülne megváltoztatásra, amelyre viszont ajánlatkérõ rendelkezik döntési jogkörrel. Jelen esetben ez különösen igaz, mivel csak egy részszempont az ajánlati ár maradna, így még az ajánlatok elbírálásának szempontja is módosulna.<br>
Ajánlatkérõ - amennyiben beszerzési szándékát fenntartja - a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése alapján az ajánlati felhívásában lesz köteles meghatározni a Kbt. 34. § (3) bekezdésében foglaltakat.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja értelmében jogszabálysértés megállapítása esetén kötelezõ bírság kiszabása.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, ez jelenleg 1 M Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a jogsértés reparálhatóságára tekintettel a bírság összegét annak minimumában állapította meg.<br>
Ajánlatkérõ részérõl a döntést testületi szerv hozta meg, erre tekintettel a Döntõbizottság személyi bírságot nem szabott ki.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 8.<br>
<br>
Dr. Nagy Gizella s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>