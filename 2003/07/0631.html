<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0631)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.695/8/2002.<br>
<br>
Tárgy: a Penta Kft. jogorvoslati kérelme Budapest III. Kerület Önkormányzata közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Penta Általános Építõipari Kft. (2131 Göd, Hernád u. 35., a továbbiakban: kérelmezõ) kérelmét, melyet a Budapest III. Kerületi Önkormányzat Polgármesteri Hivatala (1033 Budapest, Fõ tér 3., a továbbiakban: ajánlatkérõ) "szennyvízgerinccsatorna-építéshez kiviteli terv elkészítése és a kivitelezés megvalósítása a rendelkezésre álló vízjogi engedély és tenderterv alapján, amelyeket a dokumentáció tartalmaz" tárgyú közbeszerzési eljárása ellen indított, elutasítja.<br>
A felek az eljárás során felmerült költségeiket maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ a Közbeszerzési Értesítõ 2002. szeptember 4-i 36. számában tette közzé részvételi felhívását nyílt elõminõsítési eljárás megindítására 7532/2002 szám alatt, a rendelkezõ részben meghatározott beszerzés tárgyában.<br>
A részvételi felhívás 3. b) pontja szerint a teljesítés helye: Budapest III., Csillaghegy keleti rész, északi fõgyûjtõhöz csatlakozó terület dokumentációban részletezettek szerint.<br>
A részvételi felhívásban az ajánlatkérõ a rész és többváltozatú ajánlattételt kizárta.<br>
A részvételi felhívás 9. pontjában elõírta, hogy a pénzügyi, mûszaki alkalmasság igazolására bekért adatokat a részvételre jelentkezõ és az általuk a közbeszerzés értékének 10%-át meghaladó mértékben igénybe venni kívánt alvállalkozókra vonatkozóan is csatolni kell a részvételre jelentkezõvel azonos módon igazolva a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. §-</a>a szerintieket.<br>
A részvételi felhívás 10. a) pont elsõ bekezdésében elõírtak szerint a részvételre jelentkezõk alkalmasságának elbírálásának szempontja - többek között - a pénzügyi helyzet, gazdasági alkalmasság.<br>
A részvételi felhívás 10. b) pontja szerint az ajánlatkérõ elõírta, hogy a részvételi jelentkezõ a szerzõdés teljesítésére alkalmatlan pénzügyi, gazdasági szempontból, ha a cég törzstõkéje nem éri el a 100 M Ft-ot.<br>
A részvételi felhívás 12. pontjában az egyéb információk között az 1. bekezdésben az ajánlatkérõ elõírta, hogy az elõminõsítéshez dokumentáció került összeállításra, melynek kiváltása az eljárásban váló részvételnek feltétele.<br>
A 11. bekezdésben ajánlatkérõ elõírta, hogy a cégadatok igazolásához csatolni kellett a részvételi jelentkezõnek és a közbeszerzés értékének 10%-át meghaladó mértékben igénybe venni kívánt alvállalkozóknak 30 napnál nem régebbi cégkivonatuk eredeti példányát, vagy annak közjegyzõ által hitelesített másolatát, valamint a folyamatban lévõ változásbejegyzési kérelem cégbírósági érkeztetõbélyegzõvel ellátott példányának eredeti, vagy másolati példányát.<br>
A 14. bekezdés szerint a részvételi felhívásban nem szabályozott kérdésekben a Kbt. vonatkozó rendelkezései az irányadók.<br>
Az utolsó bekezdés szerint az ajánlatkérõ hiánypótlásra lehetõséget nem biztosít.<br>
A rendelkezésre bocsátott elõminõsítési dokumentáció tartalmazta a megépítendõ gyûjtõcsatornák felsorolását, valamint a részvételre jelentkezés elõírásait.<br>
A részvételi jelentkezési határidõ a részvételi felhívás 6. a) pontja szerint 2002. szeptember 30., míg a részvételi felhívás 7. pontja szerint az eredményhirdetés idõpontja 2002. október 31-én volt.<br>
A közbeszerzési eljárásban négy cég vette át az elõminõsítési dokumentációt: az Alterra Kft., a Betonút Rt., a Strabag Kft. és a kérelmezõ.<br>
A részvételi jelentkezési határidõre az Alterra Kft., a Strabag Kft., a Betonút Rt. és a kérelmezõ adta be részvételi jelentkezését.<br>
Az ajánlatkérõ 2002. október 16-án kérdést intézett a kérelmezõhöz, melyben többek között nyilatkoztatta, hogy meghozta-e a cégbíróság a törzstõke emelésével kapcsolatos döntését a részvételi jelentkezési határidõig.<br>
A kérelmezõ válaszában elõadta, hogy a törzstõkeemelést tartalmazó társasági szerzõdés módosító okirat kelte 2002. szeptember 2-a volt, a törzstõke befizetésére 2002. szeptember 16-án került sor, míg a változásbejegyzési kérelem elõterjesztése 2002. szeptember 17-én történt. A cégbírósági végzés kelte 2002. október 10.<br>
Az ajánlatkérõ Pénzügyi és Közbeszerzési Bizottsága 2002. október 17-i ülésén úgy döntött, hogy a kérelmezõ nem rendelkezett a tender bontásakor a kiírásban meghatározott 100 M Ft-os törzstõkével, és emiatt nem felel meg az ajánlatkérõ által kiírt feltételeknek.<br>
Az ajánlatkérõ 2002. október 31-én tartott eredményhirdetésen a Betonút Rt.-t alkalmatlannak minõsítette az elõírt referenciák hiánya miatt, míg a kérelmezõ szintén alkalmatlannak minõsült, mert a részvételi jelentkezés benyújtási határidejének lejártakor nem rendelkezett a részvételi felhívásban meghatározott 100 M Ft törzstõkével. Az Alterra Kft. és a Strabag Kft. a szerzõdés teljesítésére alkalmasnak minõsült és részvételi jelentkezésük is érvényes volt.<br>
A részvételi szakasz eredményére vonatkozó hirdetmény megjelentetését 2002. november 4-én ajánlatkérõ kezdeményezte.<br>
A kérelmezõ 2002. november 14-én elõterjesztett kérelmében kérte a jogsértés megtörténtének megállapítását, az ajánlatkérõ elõminõsítõ eljárásban hozott és a kérelmezõt alkalmatlannak minõsítõ eljárási döntésének a megsemmisítését.<br>
Kérte továbbá a közbeszerzési eljárás felfüggesztését, ideiglenes intézkedésként.<br>
Kérelme indokaként elõadta, hogy a részvételi felhívás 12. pontjának a 14. bekezdésében kért, úgynevezett céges dokumentumokat csatolta. A törzstõke-felemelés tárgyában a cégbíróság érkeztetõbélyegzõjével ellátott 2002. szeptember 17-i változásbejegyzési kérelmet szintén csatolta.<br>
A kérelmezõ 2002. szeptember 2-án kelt taggyûlési határozattal döntött a törzstõkeemelésrõl, mely a cégjegyzékbe bejegyzett tagok készpénzbefizetésével valósult meg 2002. szeptember 16. napján.<br>
Az illetékes cégbíróság a törzstõkeváltozást 2002. október 10-i hatállyal jegyezte be a cégjegyzékbe, amelyrõl szóló végzést a kérelmezõ a jogorvoslati eljárásban csatolta.<br>
A kérelmezõ elõadta, hogy az ajánlatkérõ a részvételi felhívásban nem írta elõ, hogy a 100 M Ft törzstõke tekintetében kizárólag a cégjegyzékbe bejegyzett törzstõkenagyságot fogadja el, amit az támaszt alá, hogy az érvényes cégadatok igazolására a cégkivonattal igazolt bejegyzett cégadatok mellett elfogadta a cégbíróság által iktatott változásbejegyzési kérelmet is. Tehát ellentmondás van a részvételi felhívásban megjelölt fenti feltételek és az elbírálás szempontjai között.<br>
Az ajánlatkérõ érdemi észrevételében elõadta, hogy a Penta Kft. részvételi jelentkezése azért alkalmatlan, mert függetlenül a folyamatban lévõ cégbírósági változásbejegyzési eljárástól, a cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény (a továbbiakban: Ctv.) 30. §-a alapján a törzstõke nagyságát érintõ változás bejegyzése nem válik a változás idõpontjára visszamenõlegesen hatályossá.<br>
Az Alterra Építõipari Kft. észrevételében elõadta, hogy a Penta Kft. alkalmatlanságára vonatkozó ajánlatkérõi döntést megalapozottnak tartja, mivel a cégnyilvántartásról, a cégnyilvánosságról és a bírósági cégeljárásról szóló 1997. évi CXLV. törvény 28. §-a értelmében a fõszabály szerint a cégadat a cégjegyzékbe történõ bejegyzéssel, a bejegyzés napjával, azaz konstitutív módon válik hatályossá.<br>
A Döntõbizottság a rendelkezésre álló iratok, nyilatkozatok alapján megállapította, hogy a kérelmezõ kérelme megalapozatlan.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#63">Kbt.) 63. §</a> (1) bekezdés elsõ fordulata szerint két szakaszból áll a nyílt elõminõsítési, a meghívásos és a hirdetmény közzétételére induló tárgyalásos eljárás.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljésítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(7) bekezdése szerint a részvételi jelentkezésben az ajánlatkérõ által a részvételi felhívásban elõírt módon kell igazolni a részvételre jelentkezõnek a szerzõdés teljesítésére való pénzügyi, gazdasági és mûszaki alkalmasságát.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(8) bekezdése szerint a két szakaszból álló eljárás részvételi szakaszában 37-38. §-t, a 43. § (4)-(6) bekezdését, az 51-54. §-okat és a 61. § (7) bekezdését megfelelõen alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Ctv. 28. §-a szerint a bejegyezni kért adat - a 30. § (2)-(3) bekezdésében foglalt eltéréssel - a cégjegyzékbe történõ bejegyzéssel a bejegyzés napjával válik hatályossá.<br>
A bejegyzendõ adatok - fõ szabályként - csak a bejegyzéssel és a bejegyzés napjával válnak hatályossá. Ezért a cégbírósági bejegyzés alapvetõen konstitutív - jogot keletkeztetõ, alakító, megszüntetõ - hatályú. A visszamenõleges, tehát a társasági szerzõdésben, alapszabályban, alapító okiratban történt rögzítésének megfelelõ hatályosságú, lényegében deklaratív - regisztratív kivétel csak a Ctv. 30. § (2)-(3) bekezdésében részletezett adatok tekintetében van (székhelyváltozás, vezetõ tisztségviselõk személyének változása stb.).<br>
A Ctv. 30. § (1)-(2) bekezdése szerint a változásbejegyzési eljárásra ideértve a cég kérelemre történõ törlése iránti eljárást is - a cégbejegyzési eljárás rendelkezései megfelelõen irányadóak. A cég székhelyét (telephelyét, fióktelepét), valamint a cég tagjait (tulajdonosait), a vezetõ tisztségviselõket, a felügyelõbizottság tagjait, illetve a könyvvizsgáló személyét érintõ változás a cégjegyzékbe történõ bejegyzéssel, de a változás idõpontjára visszamenõlegesen válik hatályossá.<br>
A Döntõbizottság megállapította, hogy a kérelmezõ nem tett eleget annak a szerzõdés teljesítésére vonatkozó alkalmassági feltételnek, mely szerint az ajánlattevõ cég törzstõkéjének el kell érnie a 100 M Ft-ot.<br>
A kérelmezõ ugyanis bár becsatolta a törzstõkeemeléssel kapcsolatos változásbejegyzési kérelem másolatát, melynek dátuma 2002. szeptember 17., az ajánlattételi határidõt 2002. szeptember 30-át megelõzi, azonban e változás csak a cégbírósági bejegyzéssel, azaz 2002. október 10-én hatályosult. A törzstõke emelése vonatkozásában a cégbírósági bejegyzés konstitutív, azaz jogot keletkeztetõ hatályú.<br>
A kérelmezõ által részvételi jelentkezésében becsatolt 2002. szeptember 17-i cégkivonat még csak azt tartalmazza, hogy a cégügyben el nem bírált módosítás van folyamatban. Tehát a részvételi jelentkezési határidõ idõpontjában 2002. szeptember 30-án a kérelmezõ törzstõkéje 76 M Ft volt, nem érte el az alkalmassági szempontból meghatározott mértéket.<br>
A fentiek alapján a Döntõbizottság megállapította, hogy az ajánlatkérõ döntése a kérelmezõ kizárására vonatkozóan jogszerû volt.<br>
A Döntõbizottság a fenti indokok alapján a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a kérelmet a Kbt. 88. § (1) bekezdés a) pontja alapján elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött a költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 2.<br>
<br>
Dr. Csanádi Péter s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>