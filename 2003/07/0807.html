<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0807)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.719/8/2002.<br>
<br>
Tárgy: a Közbeszerzések Tanácsa Közbeszerzési Döntõbizottság elnöke által hivatalból kezdeményezett jogorvoslati eljárás Nagymaros Város Önkormányzata ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa Közbeszerzési Döntõbizottság elnöke által (1024 Budapest, Margit krt. 85., a továbbiakban: Döntõbizottság elnöke) Nagymaros Város Önkormányzata (2626 Nagymaros, Fõ tér 5., a továbbiakban: ajánlatkérõ) "1000 adagos diákétkeztetésre szolgáló konyha létesítése" tárgyú közbeszerzési eljárása ellen hivatalból kezdeményezett jogorvoslati eljárás során megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (3) bekezdés c) és (4) bekezdés a) pontját, ezért megsemmisíti ajánlatkérõnek az ajánlati felhívásra vonatkozó és azt követõ döntéseit.<br>
A Döntõbizottság az ajánlatkérõt 1 000 000 Ft (azaz egymillió forint) bírsággal sújtja.<br>
Kötelezi a Döntõbizottság az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsának a Magyar Államkincstárnál vezetett 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
A Pest Megyei Területfejlesztési Tanács pályázatot hirdetett a megye keretösszegének felhasználására 2002. évre. A pályázati kiírás X-XI. pontjában az alábbi módon határozta meg a támogatásban részesített teendõit a döntés után.<br>
"A tanács a nyertes pályázók értesítésekor a szerzõdés megkötésére határidõt állapít meg, mely a döntést követõ 90. nap.<br>
A döntés érvényét veszti, ha a pályázó mulasztásából a szerzõdéskötésre megadott 90 napos határidõtõl számított 30 napon belül nem jön létre a támogatási szerzõdés.<br>
A tanács elnöke a döntésrõl írásban értesíti a pályázókat, majd a támogatást elnyert pályázókkal támogatási szerzõdést köt. A támogatási szerzõdés kötéséhez szükségesek 217/1998. (XII. 30.) Korm. rendelet 87. §-ában felsorolt igazolások, az összes forrás rendelkezésre állásának igazolása, valamint a tervezési, kivitelezési szállítási stb. szerzõdések megléte. Amennyiben a tervezési, kivitelezési, szállítási stb. szerzõdések megkötésekor a közbeszerzésrõl szóló 1995. évi XL. törvény rendelkezéseit kell alkalmazni, a támogatási szerzõdés záradékkal jön létre. (A támogatási szerzõdés hatálybalépésének feltétele az eredményes közbeszerzés lefolytatása). A tanács köteles a szerzõdésben az elállás jogát kikötni, ha a 217/1998. (XII. 30.) Korm. rendelet 87. § (4) bekezdésében foglalt feltételek közül legalább egy bekövetkezik, továbbá ha a támogatott a közbeszerzésrõl szóló 1995. évi XL. törvény rendelkezései alapján kötelezõen lebonyolítandó közbeszerzési eljárások dokumentumait a közbeszerzési eljárás eredményes lebonyolítását követõ 30 napon belül nem nyújtja be."<br>
Ajánlatkérõ 2002. augusztus 8-án értesült a Pest Megyei Területfejlesztési Tanács 2002. augusztus 5-én kelt döntésérõl, mely szerint 40 000 000 Ft vissza nem térítendõ támogatást nyert el a beszerzés tárgyaként megjelölt létesítmény megvalósítása céljára. Az értesítés kitér arra is, hogy a támogatási szerzõdés megkötésére 90 nap áll az ajánlatkérõ rendelkezésére, amelyet közbeszerzés esetén elnöki hatáskörben lehet meghosszabbítani. Ajánlatkérõ 2002. augusztus 8-án kelt levelében visszaigazolta a támogatás igénybevételét, és kérte a támogatási szerzõdés mielõbbi megkötését.<br>
Ajánlatkérõ 2002. október 8-án kereste meg ismét a támogatót, és sürgette a támogatási szerzõdés megkötését annak érdekében, hogy a közbeszerzési eljárást megindíthassa. 2002. október végén a kincstár tájékoztatta szóban az ajánlatkérõt arról, hogy a támogatási szerzõdés megkötésének feltétele eredményes közbeszerzési eljárás lefolytatása. Erre tekintettel ajánlatkérõ 2002. november 4-én kérte a tanácstól a szerzõdés megkötése határidejének 60 nappal történõ meghosszabbítását.<br>
Ajánlatkérõ 2002. november 13-án küldte meg ajánlati felhívását a Középületépítõ Rt., HÓD Kft., AQUA-PILON Kft., CONTUR-BAU Rt. és a BAU-TRADE Kft. részére.<br>
Ugyanakkor adta postára a Döntõbizottság elnökének küldött tájékoztatóját is, mely szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és d) pontja szerinti eljárásfajtát azért alkalmazza, mert a Pest Megyei Területfejlesztési Tanács 2002. október végén közölte, hogy az elnyert támogatásra csak akkor köt szerzõdést, ha eredményes közbeszerzési eljárást folytatott le és a nyertessel megkötötte a szerzõdést. A támogatási szerzõdés megkötésére rövid határidõvel rendelkezik és amennyiben 2002. december 5-ig erre nem kerül sor, a támogatást elveszíti.<br>
Az ajánlati felhívás szerint a teljesítés határideje 2003. augusztus 31-e. Az ajánlattételi határidõ 2002. november 28-a, az eredményhirdetésre az ezt követõ 3. napon kerül sor. A szerzõdéskötés idõpontja a 8. nap. A felhívás tartalmazza az alkalmasság vizsgálatának feltételeit, az elbírálás szempontját, míg a részletes mûszaki és egyéb feltételeket a dokumentációban határozta meg az ajánlatkérõ. Az ajánlati felhívás 12. pontja az ajánlatok elbírálására vonatkozó szabályokat az alábbiak szerint állapítja meg:<br>
"Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(1) bekezdés b) pontja szerint az összességében legelõnyösebb ajánlat szempontja alapján bírálja el az ajánlatokat.<br>
b) A 34. § (3) bekezdésében foglaltak:<br>
részszempontok	súlyszámok<br>
- ár	20<br>
- szállítási határidõ	10<br>
- referenciamunkák	10<br>
- pénzügyi ütemezés	10<br>
Az értékelés során adható pontszám részszempontonként:<br>
Ár:<br>
A legkedvezõbb ár a maximális 20 pontot, a legkedvezõtlenebb ár 1 pontot kap. A kettõ között arányos pontozás történik.<br>
Szállítási határidõ:<br>
Kiírás szerinti teljesítés esetén az ajánlattevõ 1 pontot kap. A kiíráshoz képest legkedvezõbb határidõ 10 pontot kap. A kettõ között arányos pontozás történik.<br>
Referenciamunkák:<br>
A legtöbb közbeszerzésben részt vett, a beruházók megelégedését igazoló nyilatkozattal is rendelkezõ ajánlattevõ 10 pontot kap. A legkevesebb referenciamunkával rendelkezõ ajánlattevõ 1 pontot kap. A kettõ között arányos pontozás történik.<br>
Pénzügyi ütemezés:<br>
A legkedvezõbb ütemezés 10 pontot kap, a legkedvezõtlenebb 1 pontot kap. A kettõ között arányos pontozás történik."<br>
A Döntõbizottság elnöke 2002. november 27-én jogorvoslati eljárást kezdeményezett ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) és d) pontja szerinti feltételek megléte a rendelkezésre bocsátott iratokból nem állapítható meg egyértelmûen. Indítványozta a választott eljárásfajta jogalapjának és az ajánlati felhívás jogszerûségének a vizsgálatát.<br>
Ajánlatkérõ írásbeli észrevételében és tárgyaláson tett nyilatkozatában kérte a jogorvoslati eljárás megszüntetését.<br>
Elõadta, hogy a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára - mint választott eljárásfajtára - való hivatkozását már nem tartja fenn. Álláspontja szerint a Kbt. 70. § (1) bekezdés c) pontjában szabályozott eljárásfajta feltételei viszont fennállnak. Az általa becsatolt iratokból látható, hogy jóhiszemûen bízott abban, hogy a támogatási szerzõdés megkötését követõen folytathatja le a közbeszerzési eljárását, ugyanis erre a pályázati kiírás a záradékolt támogatási szerzõdés formájában lehetõséget ad. A Magyar Államkincstártól értesült szóban október végén, illetve november elsõ napjaiban arról, hogy elõször le kell folytatni a közbeszerzési eljárást. Ezt erõsítette meg írásban a 2002. november 25-i levelében a kincstár budapesti igazgatósága.<br>
Erre tekintettel kérte a támogatási szerzõdés megkötése határidejének 60 nappal történõ hosszabbítását, amelyre választ még nem kapott.<br>
Közölte a felhívásában részszempontként azért határozta meg a referenciát, hogy minél nagyobb szakmai tapasztalattal rendelkezõ kivitelezõ kiválasztása legyen biztosított. A ponthatárokat tévedésbõl állapította meg eltérõen az egyes részszempontoknál.<br>
Bejelentette, hogy közbeszerzési eljárását lefolytatta, az ajánlattételi határidõre ajánlatot nyújtott be a BAU-TRADE Kft. és a Contur-BAU Rt. A tárgyalást megtartották és 2002. december 2-án kihirdették az eljárást lezáró döntését, az eljárás nyertese a BAU-TRADE Kft. lett. Ajánlatkérõ saját hatáskörében úgy döntött, hogy az eljárást lezáró szerzõdést a jogorvoslati eljárás befejezõdését követõen köti meg.<br>
A Döntõbizottság elõször az ajánlatkérõ által választott eljárásfajta feltételeit vizsgálta, és a közbeszerzési eljárásban keletkezett iratok, a benyújtott észrevételek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése alapján a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt e törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza:<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen eljárásfajta több, együttes feltétel megléte esetén alkalmazható. A rendkívüli sürgõsségnek ajánlatkérõ által elõre nem látható okból kell bekövetkeznie, és ajánlatkérõt nem terhelheti mulasztás.<br>
A Döntõbizottság álláspontja szerint a rendkívüli sürgõsség fennáll, figyelemmel a pénzügyi fedezet meghatározott, rövid felhasználási idejére és a teljesítés idõszükségletére. Ez ajánlatkérõ által nem volt elõre látható, mivel a pénzügyi fedezet nyújtásának idõpontjáról nem ajánlatkérõ döntött. A Döntõbizottság megítélése szerint arra tekintettel nem vonható le ajánlatkérõ terhére mulasztás, mert valóban a részére írásban megküldött tájékoztató anyag nem tartalmazott egyértelmû rendelkezést azzal kapcsolatban, hogy mikor kell lefolytatni a közbeszerzési eljárást, lehetõvé tette - miként az e fenti ismertetésbõl is megállapítható - a záradékolt formában történõ támogatási szerzõdéskötést. Az pedig ajánlatkérõ érdekkörén kívüli körülmény, hogy a támogató kizárólag a lefolytatott eredményes közbeszerzési eljárást követõen köt szerzõdést.<br>
A Döntõbizottság másodlagosan vizsgálta a jogorvoslati kezdeményezésnek megfelelõen ajánlatkérõ ajánlati felhívását.<br>
A Döntõbizottság megállapította, hogy az ajánlatkérõ felhívásának az ajánlatok értékelésére vonatkozó része az alábbi indokokra tekintettel nem felel meg a Kbt. vonatkozó rendelkezésének.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdése az alábbiakat írja elõ: "Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos."<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése az alábbi követelményeket támasztja a részszempontokkal szemben:<br>
"a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni."<br>
A Döntõbizottság összevetette ajánlatkérõ felhívását a fenti Kbt. rendelkezésekkel, és megállapította, hogy ajánlatkérõ részszempontonként eltérõen állapította meg a ponthatárokat. Az elsõ részszempontnál 1 és 20 pont között, míg a többinél 1 és 10 pont között. Ez sérti a Kbt. 34. § (3) bekezdés c) pontját.<br>
Ajánlatkérõ a felhívásában harmadik részszempontként a "referenciamunkák"-at állapította meg.<br>
A Kbt. fent idézett 34. § (4) bekezdés a) pontja kizárja, hogy a pénzügyi, gazdasági és mûszaki alkalmasság körébe tartozó tények, körülmények részszempontként meghatározásra kerüljenek. A referencia ezzel kapcsolatos, azt igazolja, hogy az ajánlattevõ milyen szakmai tapasztalatokkal rendelkezik, milyen munkákat végzett korábban, és ebbõl következõen csak az alkalmasság körében vehetõ figyelembe. Ezt ajánlatkérõ egyébként meg is tette, mert alkalmatlanná minõsítési szempontként is meghatározta: "az utolsó 3 évben a közbeszerzés tárgyához hasonló referenciamunkák megjelölésének a hiánya"-t.<br>
Erre tekintettel a referenciamunkák részszempont meghatározása nem felel meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontja rendelkezésének.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított hatáskörében eljárva a Kbt. 88. § (1) bekezdés d) pontja alapján állapította meg - a fenti indoklásra tekintettel -, hogy ajánlatkérõ megsértette a Kbt. 34. § (3) bekezdés c) pontját, a (4) bekezdés a) pontját és a 88. § (1) bekezdés c) pontja alapján semmisítette meg ajánlatkérõ eljárást indító, ajánlati felhívásra vonatkozó és azt követõ döntéseit.<br>
A Döntõbizottsága <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján szabott ki bírságot az ajánlatkérõvel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése értelmében a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg, amely jelenleg 1 M Ft.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése pedig az alábbiakat írja elõ: "A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese."<br>
A Döntõbizottság a jogsértés reparálhatóságára tekintettel a bírság összegét annak minimumában állapította meg.<br>
A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a jogszabálysértésért felelõs személy.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2002. december 19.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>