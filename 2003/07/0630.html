<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0630)
</b></h2><FONT size=3><i><u></i></u><br>
25.K.33.024/2002/1-II.<br>
<br>
A bíróság a Nagy Kálmán polgármester által képviselt Pacsa Nagyközség Önkormányzata felperesnek, a dr. Bankó Ágnes jogtanácsos által képviselt Közbeszerzések Tanácsa Közbeszerzési Döntõbizottság alperes ellen - közbeszerzési ügyben hozott (hiv.szám: D.521/17/2002.) - közigazgatási határozat felülvizsgálata iránti perében meghozta a következõ<br>
<br>
VÉGZÉST:<br>
<br>
A bíróság a keresetlevelet idézés kibocsátása nélkül elutasítja.<br>
A végzés ellen a kézbesítéstõl számított 15 nap alatt fellebbezésnek van helye, amelyet ennél a bíróságnál lehet 3 pld.-ban, a Magyar Köztársaság Legfelsõbb Bíróságához elõterjeszteni.<br>
<br>
INDOKOLÁS<br>
<br>
A felperes a keresetlevelét hiányosan adta be. A bíróság a Pp. 95. §-a alapján felhívta a felperest arra, hogy a keresetlevelének hiányait pótolja. A végzést a felperes részére 2002. november 4. napján szabályszerûen kézbesítették, ám a végzésben foglaltaknak az abban megadott határidõ alatt nem tett eleget.<br>
A polgári perrendtartásról szóló 1952. évi III. törvény (Pp.) 130. § (1) bekezdés j) pontja szerint a bíróság a keresetlevelet idézés kibocsátása nélkül elutasítja, ha megállapítható, hogy a felperes a hiánypótlás végett neki visszaadott keresetlevelet a kitûzött határidõ alatt nem adta be, vagy újból hiányosan adta be, és emiatt a keresetlevél nem bírálható el.<br>
Tekintettel arra, hogy a felperes a hiánypótlás végett neki visszaadott keresetlevelet a kitûzött határidõ alatt nem adta be, a bíróság a Pp. 130. § (1) bekezdés j) pontja alapján a keresetlevelet idézés kibocsátása nélkül elutasította.<br>
A bíróság tájékoztatja a felperest, hogy a Pp. 132. § (1) bekezdése értelmében a keresetlevél beadásának jogi hatályai fennmaradnak, ha az elutasító határozat jogerõre emelkedésétõl számított 30 napon belül a keresetlevelet szabályszerûen újra benyújtja.<br>
<br>
Budapest, 2002. december 4.<br>
<br>
dr. Vitál-Eigner Beáta s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>