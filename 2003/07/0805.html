<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0805)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.742/13/2002.<br>
<br>
Tárgy: dr. Kardkovács Kolos KT-tag által hivatalból kezdeményezett jogorvoslati eljárás Nagykapornak Község Önkormányzata I. r. és az Arinext Kft. II. r. kérelmezett ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Közbeszerzések Tanácsa tagja dr. Kardkovács Kolos (1011 Budapest, Mária tér 3., a továbbiakban: kezdeményezõ) által Nagykapornak Község Önkormányzata (8935 Nagykapornak, Zrínyi út 1., a továbbiakban: I. r. kérelmezett, illetve ajánlatkérõ, képviseli: dr. Csiszár Gyula ügyvéd, 8900 Zalaegerszeg, Balatoni u. 8.) "Nagykapornak és térsége szennyvízelvezetése és Pacsa községi szennyvíztisztító bõvítése" tárgyú közbeszerzési eljárása és az Arinext Kft. (4025 Debrecen, Barna u. 1. I/8., továbbiakban: II. r. kérelmezett, képviseli: dr. Patay Géza ügyvéd, 1026 Budapest, Pasaréti út 72.) ellen hivatalból kezdeményezett jogorvoslati eljárást megszünteti.<br>
A felek viselik az eljárással kapcsolatban felmerült költségeiket.<br>
A határozat ellen fellebbezésnek helye nincs. A határozat felülvizsgálatát, annak kézbesítésétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg.<br>
Az ajánlatkérõ, továbbá Misefa, Nemesrádó, Zalaigrice, Szentpéterúr község önkormányzata közösen kezdeményezte szennyvízközmû-hálózat létesítését és gesztor önkormányzatnak Nagykapornak Község Önkormányzatát, az ajánlatkérõt jelölték ki.<br>
Ajánlatkérõ 2000. október 19-én állapodott meg az Enterplan Bt.-vel - akit Pappné Furdan Mária ügyvezetõ képviselt - abban, hogy elkészíti Nagykapornak és környéke szennyvízcsatorna-hálózat szennyvíztisztító telepének elvi vízjogi engedélyezési tervét, a megvalósíthatósági tanulmányt, a vízjogi létesítési engedélyezési tervet és dokumentációt, továbbá ezt engedélyezteti.<br>
Az Enterplan Bt. a szerzõdést teljesítette, a terveken feltüntetésre került, hogy a tervezési munkákat Linka Péter és Fézler János végezte.<br>
Az érintett önkormányzatok 2002. március 8-án állapodtak meg abban, hogy közös beruházásban megvalósítják Nagykapornak és térsége szennyvízelvezetését és -tisztítását, ennek érdekében vállalták a saját erõ biztosítását, valamint céltámogatás elnyeréséhez igénybejelentés benyújtását. A gesztori teendõk ellátásával továbbra is ajánlatkérõt bízták meg.<br>
Ajánlatkérõ 2002. augusztus 1-jén alkotta meg szabályzatát közbeszerzési eljárása felelõsségi rendjérõl. Ebben rendelkezett az összeférhetetlenséggel kapcsolatos kérdésekrõl is. A 31. § (2) bekezdésében elõírta, hogy az a személy akire "kizáró, illetve összeférhetetlenségi ok áll fenn vagy keletkezett, az köteles azt bejelenteni és a folyamatban lévõ eljárásban való részvételét azonnal megszüntetni."<br>
Ajánlatkérõ - a pénzügyi fedezet rendelkezésre állását követõen - 2002. szeptember 11-én indította meg a nyílt elõminõsítéses közbeszerzési eljárást a rendelkezõ részben meghatározott tárgyban, a részvételi felhívás a Közbeszerzési Értesítõ 2002. évi 37. számában jelent meg.<br>
Ajánlatkérõ a részvételi felhívás 3. a) pontjában határozta meg a beszerzés tárgyát és mennyiségét azzal, hogy a megvalósítandó létesítmények részletes mûszaki adatait az ajánlatkérési dokumentáció tartalmazza.<br>
Ajánlatkérõ felhívásában rendelkezett a részvételre jelentkezõkkel szemben támasztott pénzügyi, gazdasági és mûszaki alkalmassági követelményekrõl.<br>
A mûszaki alkalmasság igazolására kérte többek között - a felhívás 9. b)-c) pontjában - azoknak a mûszaki szakembereknek a megnevezését, képzettségük, jogosultságuk, szakmai gyakorlatuk bemutatását, akik a teljesítésben részt vesznek.<br>
Az alkalmatlanná minõsítési szempontok között - felhívás 10. b) pont 6. francia bekezdés - meghatározta, hogy a részvételre jelentkezõknek rendelkeznie kell legalább 1 fõ saját állományú, fõállásban foglalkoztatott, a vízügyi létesítmények építésére jogosult, felelõs mûszaki vezetõi névjegyzékben nyilvántartott szakemberrel.<br>
A részvételi jelentkezési határidõre, 2002. október 7-re 13-an nyújtották be részvételi jelentkezésüket, köztük az Arinext Kft., a II. r. kérelmezett is. A II. r. kérelmezett részvételre jelentkezésében a teljesítésben részt vevõ mûszaki szakemberek között Linka Pétert és Fézler Jánost nem nevezte meg.<br>
Ajánlatkérõ 2002. október 22-én hirdette ki a részvételi szakaszt lezáró döntését, 10 jelentkezõt - köztük a II. r. kérelmezettet is - alkalmasnak minõsített és õket 2002. október 28-án hívta fel ajánlattételre.<br>
Az ajánlattételre felhívottak megvásárolták az ajánlati dokumentációt, melynek részét képezte a mûszaki dokumentáció, a mûszaki leíráson, illetve a tervlapokon feltüntették a tervezõket: "vezetõ tervezõ Linka Péter és Fézler János". Az ajánlattételi határidõt 2002. december 11-ben állapították meg.<br>
Dr. Kardkovács Kolos, a Közbeszerzések Tanácsának tagja 2002. december 4-én nyújtotta be jogorvoslati kezdeményezését.<br>
Ebben elõadta, közérdekû bejelentésbõl értesült arról, hogy ajánlatkérõ közbeszerzési eljárásában a mûszaki dokumentációt készítõ Linka Péter és Fézler János vezetõ tervezõket a II. r. kérelmezett megbízási jogviszony keretében foglalkoztatja.<br>
A kezdeményezéshez csatolt iratok szerint Zalalövõ Város Önkormányzatának "Zalalövõ külsõ városrészek és térsége szennyvízvezeték II. ütem megépítése" tárgyú közbeszerzési eljárása elõminõsítési szakaszában a II. r. kérelmezett - ajánlatkérõi felvilágosítás kérést követõen - azt a tájékoztatást adta, hogy "Linka Pétert és Fézler Jánost a közbeszerzés tárgyának megvalósítása során felelõs mûszaki vezetõként kívánják foglalkoztatni. Nevezettek munkavégzésre irányuló megbízási jogviszony alapján végzik tevékenységüket."<br>
Álláspontja szerint ennek alapján alaposan feltételezhetõ, hogy a II. r. kérelmezett megsértette a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(2) bekezdésében foglalt alapelvet, továbbá a Kbt. 31. § (2) bekezdésében meghatározott összeférhetetlenségi rendelkezést. E szakasz szerint csak olyan személy vonható be az eljárás elõkészítésébe és lefolytatásába, akivel szemben nem áll fenn összeférhetetlenségi ok. Ezt az elõírást köteles betartani az ajánlatkérõ is és az ajánlattevõ is.<br>
A kezdeményezõ erre tekintettel kérte jogsértés megállapítását és jogkövetkezmények alkalmazását, továbbá ideiglenes intézkedésként a közbeszerzési eljárás felfüggesztését.<br>
Indítványozta továbbá, hogy a Döntõbizottság vizsgálja meg, hogy a II. r. kérelmezett az eljárás során szolgáltatott-e hamis adatot, vagy tett-e hamis nyilatkozatot.<br>
A Döntõbizottság a D.742/3/2002. számú 2002. december 5-én kelt határozatában ideiglenes intézkedésként a közbeszerzési eljárást lezáró szerzõdés megkötését megtiltotta.<br>
Ajánlatkérõ, az I. r. kérelmezett írásbeli észrevételében és tárgyaláson tett nyilatkozatában elõadta, hogy közbeszerzési eljárása elõkészítése és lefolytatása során a Kbt. elõírásait nem sértette meg.<br>
Valóban a közbeszerzési eljárásuk mûszaki dokumentációjának elkészítésében tervezõként részt vett Linka Péter és Fézler János, ezt rá is vezették a tervekre. A két tervezõ személye az ajánlatkérõ számára azonban nem volt összefüggésbe hozható a részvételre jelentkezést benyújtó II. r. kérelmezettel. Ugyanis az Enterplan Bt.-vel állapodtak meg a tervek és a kapcsolódó dokumentáció elkészítésében.<br>
Magából a részvételre jelentkezésbõl sem tûnt ki az esetleges kapcsolat a II. r. kérelmezett és a tervezõk között, mivel a II. r. kérelmezett részvételi jelentkezése nem tartalmazott arra vonatkozó adatot, hogy akár az Enterplan Bt.-vel, akár a két tervezõvel szerzõdéses vagy más jogviszonyban állt, illetve áll. A bemutatott szakemberek között Linka Péter és Fézler János nevét nem tüntették fel.<br>
Ajánlatkérõ csak a jogorvoslati kezdeményezés kézbesítését követõen értesült arról, hogy a terveket készítõ személyek esetleg munkavégzésre irányuló egyéb jogviszonyban állnak a részvételre jelentkezést benyújtó II. r. kérelmezettel.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>rendelkezései, továbbá ajánlatkérõ szabályzata alapján a II. r. kérelmezettet, illetve a tervezõket terhelte volna vele szemben nyilatkozattételi kötelezettség arról, hogy nem összeférhetetlen részükrõl ajánlatkérõ közbeszerzési eljárásában való részvétele. Maga ajánlatkérõ ugyanis jóhiszemûen járt el, így vele szemben, ha valóban fenn is áll az összeférhetetlenség, nem alkalmazható hátrányos jogkövetkezmény. Bejelentette, hogy az ajánlattételi határidõre az ajánlatokat benyújtották, a II. r. kérelmezett is tett ajánlatot. Ajánlatkérõ az eredményhirdetés idõpontját - a benyújtott jogorvoslati kezdeményezésre tekintettel - elhalasztotta.<br>
A II. r. kérelmezett írásbeli észrevételében és tárgyaláson tett nyilatkozatában arra hivatkozott, hogy nem megalapozott a jogorvoslati kezdeményezés és erre tekintettel kérte a jogorvoslati eljárás megszüntetését.<br>
Elõadta, hogy a II. r. kérelmezett vonatkozásában összeférhetetlenség nem áll fenn és a II. r. kérelmezett nem szolgáltatott hamis adatot, nem tett hamis nyilatkozatot.<br>
A II. r. kérelmezett 1998. december 15-én kötött keretmegállapodást Fézler Jánossal és Linka Péterrel. E megállapodás megkötésének célja az volt a II. r. kérelmezett részérõl, hogy a közbeszerzési eljárásokban való eredményes részvétele érdekében biztosítsa annak lehetõségét, hogy megfelelõ szakképzettségû, gyakorlatú szakembereket jelölhessen meg, és annak alapján megfeleljen a támasztott alkalmassági követelményeknek.<br>
Ez a megállapodás azonban tartalma alapján nem minõsíthetõ sem munkaviszonynak, sem munkavégzésre irányuló egyéb jogviszonynak. Ezt a megállapodás 2. pontjában a felek kifejezetten is rögzítették.<br>
A II. r. kérelmezett csak arra vált jogosulttá, hogy a két tervezõt a közbeszerzési eljárásokban részérõl bevonni kívánt személyekként feltüntesse, természetesen csak abban az esetben, ha összeférhetetlenség nem áll fenn.<br>
A megállapodás 4. pontjában rögzítették, hogy minden esetben, amikor a II. r. kérelmezett az adott közbeszerzési eljárásban nyertes lesz "külön-külön az adott, konkrét feladat ismeretében, megbízási szerzõdés kerül megkötésre a felek között, amelyek alapján a magánszemélyek el fogják látni a tervezõi vagy irányítói, mûszaki vezetõi feladatokat".<br>
Ajánlatkérõ közölte, hogy e keretmegállapodás alapján konkrét, munkavégzésre irányuló megbízási szerzõdés megkötésére nem került sor. Ténylegesen ugyanis két közbeszerzési eljárásban tüntették fel a két tervezõt mint részükrõl nyertességük esetén a teljesítésbe bevonni kívánt személyeket. A gellénházai közbeszerzési eljárás esetében a II. r. kérelmezettet alkalmatlannak minõsítették. Zalalövõ Város Önkormányzatának közbeszerzési eljárása esetében pedig nem a II. r. kérelmezett lett az eljárás nyertese, így szintén nem került sor a két tervezõvel megbízási jogviszony létesítésére.<br>
Elõadása alátámasztására írásbeli észrevételéhez csatolta a két tervezõ teljes bizonyító erejû magánokiratba foglalt azon nyilatkozatát, hogy: "az Arinext Kft.-vel munkakapcsolatban soha nem álltunk. Közöttünk sem munkaviszony, sem munkavégzésre irányuló egyéb jogviszony soha nem jött létre."<br>
A II. r. kérelmezett hivatkozott arra is, hogy Zalalövõ Város Önkormányzatának felhívásában az alkalmassági követelmények akként voltak meghatározva, hogy nem zárták ki a két tervezõ megjelölését és összeférhetetlenségi probléma sem vetõdött fel, nem õk készítették a mûszaki dokumentációt.<br>
A II. r. kérelmezettnek ajánlatkérõ közbeszerzési eljárásában nem is állt szándékában a két tervezõ bevonása a teljesítésbe. Egyrészt ismert volt elõttük, hogy a két tervezõ készítette a mûszaki dokumentáció terveit. Másrészt rendelkeztek az elõírt követelményeknek megfelelõ fõállású szakemberrel, így nem is volt szükséges számukra a két tervezõ igénybevétele.<br>
Erre tekintettel nem követtek el hamis adatszolgáltatást a két tervezõt valóban nem kívánják bevonni nyertességük esetén a teljesítésbe.<br>
A Döntõbizottság a jogorvoslati eljárás során meghallgatta tanúként Fézler Jánost és Linka Pétert.<br>
Mindketten azt a nyilatkozatot tették, hogy az 1998-ban kötött keretmegállapodáson kívül a II. r. kérelmezettel más jogviszonyt nem létesítettek, szerzõdést nem kötöttek.<br>
A Döntõbizottság az alábbi indokokra tekintettel megállapította, hogy a jogorvoslati kezdeményezés nem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdése az alábbiak szerint állapítja meg az összeférhetetlenségi szabályokat:<br>
"Az eljárás elõkészítésében, a felhívás, illetve a dokumentáció elkészítése során vagy az eljárás más szakaszában az ajánlatkérõ nevében nem járhat el, illetõleg az eljárásba nem vonható be a közbeszerzés tárgyával kapcsolatos gazdasági tevékenységet végzõ gazdálkodószervezet (a továbbiakban: érdekelt gazdálkodószervezet), illetõleg az olyan személy vagy szervezet, aki (amely)<br>
a) az érdekelt gazdálkodószervezettel munkaviszonyban vagy munkavégzésre irányuló egyéb jogviszonyban áll;<br>
b) az érdekelt gazdálkodószervezet vezetõ tisztségviselõje;<br>
c) az érdekelt gazdálkodószervezetben tulajdoni részesedéssel rendelkezik;<br>
d) az a)-c) pont szerinti személy hozzátartozója."<br>
Tényként megállapítható, hogy a két tervezõ a tervek elkészítésével részt vett ajánlatkérõ közbeszerzési eljárásának elõkészítésében.<br>
A Döntõbizottság erre a tényre és a Kbt. fenti szabályozására tekintettel azt vizsgálta, hogy közbeszerzési eljárás által érintett idõszakban a II. r. kérelmezett - mint érdekelt gazdálkodószervezet - és a tervezõk között állt-e fenn munkaviszony vagy munkavégzésre irányuló egyéb jogviszony.<br>
A Döntõbizottság a becsatolt szerzõdések, nyilatkozatok és tanúvallomások alapján vizsgálta, hogy a két tervezõ és a II. r. kérelmezett között milyen jogviszony állt, illetve áll fenn, ugyanis ennek tükrében állapítható meg, hogy áll-e fenn összeférhetetlenség.<br>
A II. r. kérelmezett és a tervezõk között áll fenn jogviszony, mivel egymással jogokat és kötelezettségeket keletkeztetõ szerzõdést kötöttek 1998. december 15-én. A szerzõdést a felek keretmegállapodásnak nevezték, a Döntõbizottság álláspontja szerint ugyanakkor a szerzõdés annak tartalma alapján minõsíthetõ. A szerzõdés - fent idézett - 2. és 4. pontja alapján megállapítható, hogy egy atipikus megállapodás, azzal kapcsolatban keletkeztet jogokat, hogy a tervezõket közbeszerzési eljárásokban a II. r. kérelmezett általa igénybe venni kívánt szakemberekként feltüntethesse.<br>
Erre tekintettel a Döntõbizottság megállapította, hogy e megállapodás nem minõsíthetõ munkaviszonynak, vagy munkavégzésre irányuló egyéb jogviszonynak.<br>
A Döntõbizottság a becsatolt teljes bizonyító erejû magánokiratok és az ezzel egyezõ tanúvallomások alapján megállapította, hogy a II. r. kérelmezett és a tervezõk között a fenti atipikus megállapodáson kívül más jogviszony nem jött létre.<br>
Így a fentiek alapján a Döntõbizottság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(2) bekezdésének összeférhetetlenségre vonatkozó rendelkezése nem került megsértésre.<br>
A Döntõbizottság másodlagosan azt vizsgálta, hogy a II. r. kérelmezett szolgáltatott-e hamis adatot.<br>
Tény, hogy a II. r. kérelmezett a tervezõket a részvételi jelentkezésében nem tüntette fel általa a teljesítésbe bevonni kívánt személyek között.<br>
Ugyanakkor a rendelkezésre álló bizonyítékok alapján nem vonható le arra következtetés, hogy a II. r. kérelmezett a nyilatkozatával ellentétben valójában be kívánta õket vonni. A II. r. kérelmezett egyben okszerû magyarázatát adta nyilatkozatának, rendelkezik az alkalmassági követelményeknek megfelelõ fõállású szakemberrel, továbbá ismert volt elõtte, hogy a terveket Fézler János és Linka Péter készítette.<br>
Erre tekintettel a Döntõbizottság álláspontja szerint a hamis adatszolgáltatás megvalósulására nem vonható le következtetés.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az államigazgatási eljárásról szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság megállapította, hogy folytatásra okot adó körülmény - figyelemmel arra, hogy összeférhetetlenség nem áll fenn, illetve hamis adatszolgáltatás nem történt - nem állapítható meg, ezért az Áe. 14. § (2) bekezdése alapján az eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 13.<br>
<br>
Dr. Nagy Gizella s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>