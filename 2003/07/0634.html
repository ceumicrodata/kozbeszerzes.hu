<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0634)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.743/10/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Dél-magyarországi Áramszolgáltató Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Dél-magyarországi Áramszolgáltató Rt. (6720 Szeged, Klauzál tér 9., a továbbiakban: ajánlatkérõ) "egy- és háromfázisú elektromechanikus villamosenergia-fogyasztásmérõk TMK, nem szabványosított mûszaki berendezések cseréje, valamint új fogyasztói bekapcsolási feladatok ellátása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok alapján az alábbi tényállást állapította meg.<br>
A Ganz Mérõgyár Kft. 10 megyei napilapban, köztük a Dél-magyarország 2002. november 13-i számában tett közzé felhívást, mely szerint "a gyártósor bõvítésével létrejött többletkapacitásának gazdaságos kihasználása érdekében rendkívüli kedvezményes akciót hirdet, amelynek keretében a hirdetés megjelenésétõl számított két héten belül történt legalább 100 000 db lakossági fogyasztásmérõre kapott megrendelésre a normál listához képest 25-35% árengedményt nyújt típustól függõen".<br>
Ajánlatkérõ ezen hirdetmény ismeretében 2002. november 19-én hirdetmény közzététele nélküli tárgyalásos közbeszerzési eljárást indított a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés d) pontja alapján, melyrõl tájékoztatta a Döntõbizottság elnökét is.<br>
Ajánlatkérõ a Döntõbizottság elnöke részére írt tájékoztatóban elõadta, hogy a kisfeszültségû villamoshálózatáról ellátott régebbi fogyasztóinak lejárt vagy hamarosan lejáró hitelesítésû mérõjének folyamatos TMK szerinti cseréje, ezen fogyasztók üzemzavar által meghibásodott mérõinek cseréje, valamint új fogyasztói igényekre történõ bekapcsoláshoz szükséges mérõk biztosítása alapozza meg a beszerzési szándékát. Lakossági fogyasztóinak villamosenergia-felhasználását szinte kizárólag a meghirdetett típusú készülékekkel méri. Ajánlatkérõ ennek alapján ajánlattételre hívta fel a hirdetmény közzétevõjét, az Actaris Ganz Mérõgyár Kft.-t, valamint a Siemens Rt.-t, mint a Siemens magyarországi képviselõjét és a Siemens-Landis-mérõk forgalmazóját, az ABB Kft.-t, mint az ABB magyarországi leányvállalatát, az ABB-mérõk gyártóját és forgalmazóját, valamint a BanKonzul Kft.-t, mint az Iskra-mérõk kizárólagos forgalmazóját.<br>
Ajánlatkérõ az ajánlati felhívásban az eljárásfajta választását azzal indokolta, hogy a Ganz Mérõgyár Kft. nyilvános, rendkívüli akciót hirdetett meg elektromechanikus mérõinek értékesítésére.<br>
Ajánlatkérõ dokumentációt is készített, melyet az ajánlati felhívással együtt megküldött az ajánlattételre felhívottak részére.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõnek a szerzõdés teljesítésére alkalmatlanná minõsítés szempontjait.<br>
Ajánlatkérõ az összességében legelõnyösebb ajánlatot kívánta kiválasztani, melyhez megadta a részszempontokat, azok súlyszámát és a részszempontok tartalmi elemeire adható pontszám alsó és felsõ határát, valamint azt a módszert, amellyel a pontozás történik. Az ajánlattételi határidõ 2002. november 27. volt, majd ezt követõen az elsõ tárgyalás idõpontjaként ajánlatkérõ a 2002. november 29-ét jelölte meg.<br>
Ajánlatkérõ dokumentációjában a várható rendelési mennyiséget - tájékoztató jelleggel - megadta, amely szerint egyfázisú, kétvezetékes közvetlen csatlakozású elektromechanikus hatásos villamosenergia-fogyasztásmérõkbõl 5-30 A-bõl 18 000, 10-60 A-bõl 66 000 db-ra kér ajánlatot, a háromfázisú, négyvezetékes, közvetlen csatlakozású, elektromechanikus, hatásos villamosenergia-fogyasztásmérõk esetén az 5-40 A-es, illetve a 10-60 A-es mérõkre 30 000-30 000 db-ra kért ajánlatot.<br>
A dokumentáció 1/7. pontjában ajánlatkérõ elõírta, hogy ajánlatkérõ a szerzõdés teljes futamidejére évenként csak rögzített, konkrét árat fogad el.<br>
A Döntõbizottság elnöke 2002. december 4-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratokból a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára alapított eljárása jogszerû. Ezt az eljárásfajta választását megalapozta a Dél-magyarország napilap a 2002. november 13-i számában közzétett hirdetménye, melynek keretében az Actaris Ganz Mérõgyár Kft. rendkívül kedvezményes akciót hirdetett, amely kedvezményt két héten belüli rendelés esetén lehetett igénybe venni.<br>
Ajánlatkérõ hivatkozott arra is, hogy a meghirdetett akciótól függetlenül a <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdése értelmében további három ismert ajánlattevõt is felhívott ajánlattételre.<br>
Az ajánlattételi határidõre mind a négy felhívott ajánlattevõ benyújtotta ajánlatát.<br>
Ajánlatkérõ az ártárgyalásokat 13 fordulóban folytatta le, mely során az ABB Kft.-t az ajánlatkérõ az eljárásból kizárta, mely döntését a 2002. december 5-én felvett jegyzõkönyve tartalmazza.<br>
Ajánlatkérõ 2002. december 6-án hirdetett eredményt, a nyertes ajánlattevõ az Actaris Ganz Mérõgyár Kft. ajánlata lett. Az ezt követõ legkedvezõbb ajánlat a BanKonzul Kft. ajánlata volt. Az elsõ termékcsoportban az elfogadott ajánlati ár 4740 Ft/db, illetve 4340 Ft/db, a második termékcsoportban 10 300 Ft/db, illetve 9950 Ft/db volt.<br>
Az egyéb érdekelt a Ganz Mérõgyár Kft. érdemi észrevételében elõadta, hogy a tulajdonosi jogait gyakorló Actaris cégcsoport úgy határozott, hogy az egy- és háromfázisú elektromechanikus villamosenergia-fogyasztásmérõk németországi gyártását jelentõsen csökkentve, termelõ kapacitását a Ganz Mérõgyár Kft. telephelyére telepíti át. E döntés következtében a Ganz Mérõgyár Kft. termelési kapacitásai jelentõsen bõvülnek, a gyár eddigi 750 000 db mérõ elõállítására vonatkozó kapacitása megnövekszik és 1 100 000 db mérõ elõállítására válik alkalmassá. Ennek alapján a Ganz Mérõgyár Kft.-nek döntenie kellett arról, hogy a megnövekedett kapacitását magyarországi rendelésekkel mily módon tudja lefedni. Ennek alapján történt a döntés, hogy jelentõs árengedmény nyújtását vállalva is akciót hirdet lakossági villamosenergia-fogyasztásmérõk eladása céljából. A potenciális vevõk mûködési területéhez igazodva 10 megyei napilapban tette közzé hirdetményét. Ennek alapján álláspontja szerint bárki által hozzáférhetõ volt a kedvezményes akció igénybevétele. Figyelemmel arra, hogy a Ganz Mérõgyár Kft.-nek a Magyarországra telepítendõ termelõeszközök pontos körének meghatározásáról legkésõbb ez év decemberében kellett döntenie, ennek alapján rövid idõ állt rendelkezésre, hogy a megrendelésekkel lefedhetõ lehetõ legnagyobb kapacitást hozzák létre, így a potenciális vevõk vételi szándékát szükséges volt mielõbb megismerni. Ennek alapján történt a rövid határidejû, kedvezményes akció felajánlása, amelynek érvényességét egy ízben, 2002. december 15-ig újabb hirdetménnyel meghosszabbítottak. Becsatolta a Döntõbizottság részére a 2002. december 31-ig a viszonteladók részére irányadó, érvényes árlistáját, melyben az ajánlati árak a megvásárolt mennyiség függvényében változtak. A 100 db feletti vétel esetén a legolcsóbb ár 6170 Ft/db, míg a legmagasabb 16 900 Ft/db volt. Érdemi észrevételében a Ganz Mérõgyár Kft. hivatkozott arra is, hogy lényegében a potenciális vevõkör hat áramszolgáltató vállalatot érint. Léteznek ugyan viszonteladók is, azon<br>
ban az ezek által vásárolt mennyiség az áramszolgáltató cégekhez képest elhanyagolható. Hivatkoztak továbbá arra is, hogy lényegében az ilyen termékek forgalmazói is csupán korlátozott számú cég és ezen cégek mindegyike ajánlattételi felhívást kapott.<br>
A BanKonzul Kft. észrevételében sérelmezte, hogy az ajánlattételre rendkívül rövid idõ állt rendelkezésre. Sérelmezte továbbá az ajánlatkérõ által alkalmazott szerzõdés teljesítésére alkalmassá minõsítés szempontjait, illetõleg az elbírálási részszempontok meghatározását is.<br>
A Döntõbizottság a közbeszerzési eljárásban keletkezett iratok, ajánlatkérõ és egyéb érdekelt érdemi észrevétele alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés d) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a beszerzés nyilvánosan közzétett és bárki által igénybe vehetõ kedvezõ feltételei csak rövid ideig állnak fenn, és a kedvezõ feltételek igénybevétele más típusú eljárás alkalmazása esetén meghiúsulna.<br>
A Döntõbizottság kizárólag azt vizsgálta, hogy ezen feltételek a jelen közbeszerzési eljárásban megvalósultak-e.<br>
Az Actaris Mérõgyár Kft. fogyasztásmérõinek kedvezményes áron történõ értékesítését 10 megyei napilapban közzétette és meghirdette. A nyilvános közzététel tehát megvalósult figyelemmel arra a körülményre is, hogy a fogyasztásmérõk beszerzési igénye elsõsorban az áramszolgáltató cégek részérõl merül fel, így a potenciális vevõkör számára ismertté vált a kedvezményes akció.<br>
A hirdetés több megyei napilapban megjelent, így az ott biztosított kedvezmények bárki számára, így esetlegesen a viszonteladók részére is biztosított volt. A kedvezmények egyebekben bárki számára igénybe vehetõk voltak.<br>
A kedvezõ feltételek továbbá rövid ideig álltak fenn, hiszen a hirdetmény szerint a kedvezményeket felajánló - a hirdetés megjelenésétõl számított két héten belüli rendelés megtörténte esetén - biztosította az akciós árat.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (4) bekezdése szerint a 70. § (1) bekezdésének d) pontja szerinti, hirdetmény közzététele nélküli tárgyalásos eljárásban az ajánlatkérõ a kedvezõ feltételekrõl való tudomásszerzést követõen haladéktalanul ajánlati felhívást küld telefaxon a kedvezõ feltételeket felajánlónak és még legalább két ismert ajánlattevõnek. A felhívottakkal a kedvezõ feltételek fennállásának idõtartamán belül kell tárgyalni, és a nyertessel írásban szerzõdést kötni. A kedvezõ feltételt felajánló dokumentumot is a 61. § (5) bekezdése szerint kell megõrizni.<br>
Az ajánlatkérõ a fenti jogszabályi elõírásnak is eleget tett, hiszen a hirdetmény 2002. november 13-i megjelenését követõen rövid idõn belül, 2002. november 19-én a hirdetmény közzététele nélküli tárgyalásos eljárását megindította és további három ismert ajánlattevõ részére is megküldte ajánlati felhívását. A lefolytatott közbeszerzési eljárás is biztosította a verseny megvalósulását, hiszen ajánlatkérõ a hirdetményben foglalt akciós árnál is kedvezõbb árat tudott elérni a lefolytatott közbeszerzési eljárás eredményeként.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított, vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 6.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Hámori András s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>