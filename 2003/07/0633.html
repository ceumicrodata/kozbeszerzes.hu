<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0633)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.762/8/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Ózd Városi Önkormányzat Területi Szociális Gondozási Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Ózd Városi Önkormányzat Területi Szociális Gondozási Központ (3600 Ózd, Bolyki Tamás út 15., a továbbiakban: ajánlatkérõ) "napi egyszeri meleg étel - kétfogásos ebéd - egyévi biztosítása napi 400 adagban munkanapokon" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ a Közbeszerzési Értesítõ 2002. június 19-én megjelent számában tett közzé ajánlati felhívást nyílt eljárás megindítására a rendelkezõ részben megjelölt beszerzés tárgyában. Ajánlatkérõ eljárása a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#60">Kbt.) 60. §</a> (1) bekezdés b) pontja alapján eredménytelenül zárult 2002. augusztus 13-án.<br>
Ajánlatkérõ ezen elõzményeket követõen 2002. november 29-én tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a rendelkezõ részben megjelölt beszerzés tárgyában. A Döntõbizottság elnöke részére írt tájékoztatóban ajánlatkérõ a választott eljárásfajtát nem jelölte meg, csupán annyi indokot közölt, hogy a Kbt.-ben elõírt határidõk nem lennének betarthatók egy megismételt és ismét eredménytelen nyílt eljárás meghirdetése esetén. A tárgyalásos eljárás lehetõvé teszi a közvetlen együttes tárgyalást az ajánlattevõkkel és az eredményességet garantálja.<br>
Ajánlatkérõ ajánlati felhívást is készített, mely szerint a jelentkezési határidõ 2002. december 13-a volt, a tárgyalás lefolytatását december 18-ára tervezte.<br>
Az ajánlati felhívás nem tartalmazta, hogy ajánlatkérõ kiket kíván ajánlattételre felhívni.<br>
A Döntõbizottság elnöke 2002. december 13-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat szerint a rendelkezésre bocsátott iratokból nem állapítható meg, hogy ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>mely pontjára alapítja a közbeszerzési eljárását, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Az ajánlatkérõ érdemi észrevételében arra hivatkozott, hogy eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára alapítja azon indokkal, hogy a nyílt eljárás eredménytelen volt és a dokumentációnak a közbeszerzés tárgyára vonatkozó feltételei idõközben nem változtak meg.<br>
Ajánlatkérõ tájékoztatta a Döntõbizottságot arról is, hogy három ajánlattevõt kért fel ajánlattételre, nevezetesen az Almási Balogh Pál Kórházat, az Alsófokú Oktatási Intézmények Gondnokságát és a Bükk Mûvelõdési és Vendéglátó Házat.<br>
Ajánlatkérõ becsatolta a 2002. december 13-án felvett jegyzõkönyvet, melybõl kitûnik, hogy a megjelölt ajánlattételi határidõre egyetlenegy ajánlattevõ sem nyújtotta be ajánlatát.<br>
A Döntõbizottság a közbeszerzési eljárásban keletkezett iratok alapján az alábbiakat állapította meg:<br>
Ajánlatkérõ az eljárás jogalapjaként a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontját jelölte meg.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha a nyílt vagy a meghívásos eljárás - a 60. § (1) bekezdésének e) vagy f) pontjában foglaltak kivételével - eredménytelen volt, feltéve, hogy a felhívásnak, illetõleg a dokumentációnak a közbeszerzés tárgyára vonatkozó feltételei idõközben nem változtak meg.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71. § </a>(1) bekezdése alapján a tárgyalásos eljárás hirdetmény közzétételével vagy anélkül indul. Az ajánlatkérõnek a tárgyalásos eljárás megindításáról csak a 70. § (1) bekezdésének a) és e) pontja, valamint (3) bekezdésének a) pontja szerinti esetekben kell - a 9. számú mellékletben meghatározott minta szerinti - hirdetménnyel az ajánlattevõket részvételre felhívnia.<br>
A fentiek alapján, amennyiben ajánlatkérõ az eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés a) pontjára kívánja alapítani, úgy az eljárás hirdetmény közzétételével indul.<br>
A Döntõbizottság elnöke részére csak a hirdetmény közzététele nélkül induló tárgyalásos eljárásokról kell tájékoztatást adni.<br>
A <a href="http://net.jogtar.hu/jr/gen/getdoc.cgi?docid=99500040.tv#71">Kbt. 71/B. </a>§ (2) bekezdése ugyanis kimondja, hogy a hirdetmény közzététele nélkül induló tárgyalásos eljárás megkezdésekor meg kell küldeni a Bizottság elnöke részére - telefaxon is - az ajánlati felhívást, továbbá a meghívni kívánt szervezetek (személyek) nevérõl, székhelyérõl, valamint a tárgyalásos eljárás alkalmazását megalapozó körülményekrõl szóló tájékoztatást.<br>
A rendelkezésre álló iratokból kitûnõen ajánlatkérõ feltehetõen eljárását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára kívánta alapítani, mely szerint az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
Ezen eljárásfajta választása esetén valóban a Döntõbizottság elnökét az eljárás megindításáról és az azt megalapozó körülményekrõl tájékoztatni kell. E szakasz esetében azonban három együttes feltételnek kell fennállnia ahhoz, hogy az eljárás jogszerû legyen. Elõre nem látható okból kell elõállnia a rendkívüli sürgõsségnek, a rendkívüli sürgõsséget indokoló körülmények ajánlatkérõ mulasztására nem vezethetõek vissza, illetõleg ha a Kbt.-ben az egyéb eljárásokra elõírt határidõk nem lennének betarthatóak. Bármely feltétel hiánya az eljárás jogszerû alkalmazását nem teszi lehetõvé.<br>
A Döntõbizottság azonban megállapította, hogy jelen eljárásban ajánlat benyújtására nem került sor, így a közbeszerzési eljárás tényleges lefolytatása elmaradt. A Döntõbizottság megítélése szerint erre tekintettel a jogorvoslati eljárás további folytatása nem indokolt.<br>
A Döntõbizottság ennek alapján az eljárás megszüntetésérõl határozott.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 6.<br>
<br>
Dr. Engler Magdolna s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>