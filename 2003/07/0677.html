<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0677)
</b></h2><FONT size=3><i><u></i></u><br>
25.K.31.836/2002/6.<br>
<br>
A bíróság a dr. Rönky Ernõ jogtanácsos által képviselt Antenna Hungária Magyar Mûsorszóró és Rádió Hírközlési Rt. (1119 Budapest, Petzvál J. u. 31-33.) felperesnek, a dr. Engler Magdolna jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott (hiv.sz.: D.284/10/2002.) - közigazgatási határozat felülvizsgálata iránti perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A lerótt 10 000 Ft (azaz: tízezer Ft) kereseti illetéket a felperes maga viseli.<br>
Kötelezi a bíróság a felperest, hogy 15 nap alatt fizessen meg az alperesnek 20 000 Ft (azaz húszezer Ft) perköltséget.<br>
Az ítélet ellen a kézbesítéstõl számított 8 nap alatt fellebbezésnek van helye, amelyet ennél a bíróságnál lehet a Magyar Köztársaság Legfelsõbb Bíróságához 3 pld.-ban elõterjeszteni.<br>
<br>
INDOKOLÁS<br>
<br>
Felperes ajánlatkérõként 2938/2002 sz. alatt ajánlati felhívást tett közzé a Közbeszerzési Értesítõ 2002. április 17. napján megjelent 16. számában "Sopron TV állomáson lévõ vasbeton torony felületvédelmi munkáinak elvégzése" tárgyban nyílt közbeszerzési eljárás megindítására.<br>
Az ajánlati felhívás 15. pontjában az egyéb információk között az 5. francia bekezdésben felperes rögzítette, hogy az ajánlatkérõ nem biztosít hiánypótlási lehetõséget.<br>
A felperes a felhívás 6. a) pontjának megfelelõen 2002. május 14-én bontotta az ajánlatokat, a bontási eljárásról jegyzõkönyvet készített. A jegyzõkönyv rögzítette, hogy az ajánlatok beadási határideje 2002. május 14. napjának 12.00 órája, amely határidõig 5 cég nyújtotta be ajánlatát. A jegyzõkönyv tartalmazza azt is, hogy "az ajánlatok bontását megelõzõleg ajánlatkérõ kijelentette, hogy az ajánlati felhívásban meghatározottakkal ellentétben 2002. május 17-e 12.00 óráig a hiányzó dokumentumok benyújtására hiánypótlási lehetõséget biztosít". Felperes a bontást követõen megvizsgálta az ajánlatokat, és megállapította, hogy az EKS Service Kft. által benyújtott ajánlatból hiányzik az 1999. és a 2000. év mérlegének kiegészítõ melléklete (szöveges rész), továbbá, hogy a Pannon Freyssinet Kft. által benyújtott ajánlatból hiányzik az 1999. és a 2000. év mérlegének kiegészítõ melléklete (szöveges rész), valamint a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) és (2) bekezdésében meghatározott nyilatkozatok. A hiányzó dokumentumok pótlására felperes a megadott határidõig hiánypótlási lehetõséget biztosított.<br>
Felperes átvizsgálta az ajánlatok mûszaki tartalmát is, és megállapította, hogy az EKS Service Kft., az Excellsior Kft., valamint a Vertikor Rt. ajánlatához nem csatolt mûszaki ütemtervet, amely a szerzõdés elválaszthatatlan részét fogja képezni. A naptári beosztással ellátott mûszaki ütemterv pótlására 2002. május 17-e 12.00 óráig adott lehetõséget, amelyrõl a 2002. május 15-én kelt levelében adott tájékoztatást.<br>
A Strabag Építõ Kft. ezt követõen jogorvoslati kérelmet terjesztett elõ az alperesnél azzal az indokkal, hogy a felperesi ajánlatkérõ a felhívásban a hiánypótlás lehetõségét kizárta, ennek ellenére az ajánlatok bontásakor a hiánypótlást elrendelte.<br>
Az alperes a 2002. június 3. napján kelt D.284/10/2000. sz. határozatában megállapította, hogy a felperes megsértette a közbeszerzésekrõl szóló, többször módosított 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#43">Kbt.) 43. §</a> (4) bekezdése és a 48. § (1) bekezdésére tekintettel a 26. § (2) bekezdését, ezért a felperesi ajánlatkérõnek a bontási eljáráson hiánypótlás tárgyában hozott és az azt követõ döntéseit megsemmisítette, továbbá a felperest 2 M Ft pénzbírság megfizetésére kötelezte.<br>
Az indokolásban rögzítette, hogy a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése alapján az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban meghatározott feltételekhez kötve van, így jogsértõ módon határozott a felperes a felhívással ellentétben a hiánypótlás elrendelésérõl.<br>
Az alperes megállapította azt is, hogy a felperesi ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését, amely szerint az ajánlati felhívás módosítása esetén egyrészt új hirdetményt kell közzétenni, másrészt ebben új ajánlattételi határidõt kell megállapítani. Felperes ezen kötelezettségeinek nem tett eleget. Megállapította mindezeken túl azt is, hogy a felperes megsértette a Kbt. 43. § (4) bekezdését is, mert a törvény felhívott rendelkezése csak egy ízben ad lehetõséget az ajánlattal kapcsolatos formai hiányosságok pótlására, ezzel szemben felperes 2002. május 14-én, majd az ezt követõ napon, május 15-én is hiánypótlás elrendelésérõl határozott.<br>
A bírság összegének megállapításával kapcsolatban az alperes hangsúlyozta, hogy az ajánlati kötöttség elvének megsértése súlyos jogsértésnek minõsül, ezért a minimális bírság összegénél magasabb összegû bírság kiszabását tartotta indokoltnak. A bírság összegének meghatározásánál figyelemmel volt a beszerzés értékére, valamint arra, hogy ideiglenes intézkedés eredményeként a jogsértés reparálható volt.<br>
A határozat ellen a felperes keresettel élt. Jogszabálysértésre hivatkozással kérte a határozat bírósági felülvizsgálatát, ennek keretében elsõdlegesen a határozat hatályon kívül helyezését, másodlagosan a kiszabott bírság összegének a minimális összegre való mérséklését. Álláspontja szerint az alperes által a határozatban terhére rótt jogsértéseket nem követte el. Azzal érvelt, hogy az ajánlati felhívásban ugyan eredetileg nem adott lehetõséget hiánypótlásra, ám a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdése alapján lehetõsége volt az ajánlattételi határidõ lejárta (az ajánlatok bontása) elõtt hiánypótlási lehetõséget biztosítani. Az alperesi indokolással szemben elõadta, hogy egy alkalommal adott csak hiánypótlási lehetõséget. Állítása szerint a hiánypótlás lehetõségének biztosítása általános jellegû döntés volt, amely kiterjedt mind a mérleggel kapcsolatos, mind a mûszaki ütemtervre vonatozó hiányok pótlására. Adminisztrációs okokra vezette vissza azt, hogy a 2002. május 14-én felvett jegyzõkönyvben ez a körülmény nem szerepel pontosan, továbbá hogy mûszaki ütemterv vonatkozásában a hiánypótlást biztosító levelet csak másnap faxolták el az érintettek részére. Mindez azonban nem jelenti azt, hogy két ízben biztosítottak volna hiánypótlási lehetõséget. Elõadta még azt is, hogy az ajánlati felhívás módosításáról szóló hirdetményt elõkészítette, ám azt azért nem tudta már megjelentetni, mert az alperes a közbeszerzési eljárást ideiglenes intézkedéssel felfüggesztette. Erre tekintettel a módosított feltételekrõl szóló hirdetmény közzététele iránti kérelmét a Közbeszerzési Értesítõ szerkesztõségének már nem küldte el. A bírság mérséklésére vonatkozó másodlagos kereseti kérelmével kapcsolatban egyrészt arra hivatkozott, hogy a hiánypótlással kapcsolatos Kbt. 43. § (5) bekezdésében rögzített rendelkezés csak 2002. január 1-jétõl lépett hatályba. Tehát a perbeli közbeszerzési eljárás idõszakában még teljesen új szabályozásnak mondható. Másrészt arra is hivatkozott, hogy a korábbi alperesi gyakorlat nem vette olyan súllyal a felperes terh<br>
ére rótt jogsértést, amely az emelt szintû bírság kiszabását indokolná. Mindezeken túl sérelmezte, hogy az alperes a mérlegelési körében eljárva nem vette figyelembe a felperes javára szolgáló körülményeket, így különösen azt, hogy a Kbt. egyik alapelvét sem sértette, érdeksérelmet senkinek nem okozott, és eljárása nem minõsíthetõ rosszhiszemûnek. Mindezekre tekintettel álláspontja szerint a bírság összege eltúlzott, így még a törvénysértés megállapítása esetén is annak mérséklése indokolt.<br>
Az alperes kérte a kereset elutasítását és felperes perköltségben való marasztalását, tekintettel arra, hogy álláspontja szerint a perben támadott határozat nem jogszabálysértõ a felperes által megjelölt körben. Hangsúlyozta, hogy az ajánlati felhívás módosítására, így jelen esetben a hiánypótlás biztosítására jogszerûen akkor van lehetõség, ha errõl a felperesi ajánlatkérõ az ajánlattételi határidõ lejártáig rendelkezik. A módosított feltételekrõl új hirdetményt kell közzétenni, amelyben új ajánlattételi határidõt is meg kell állapítani. E kötelezettségének a felperes nem tett eleget, így jogsértést követett el a határozatban foglaltak szerint. A bírság mérséklésével kapcsolatban elõadta, hogy nincs jelentõsége annak, hogy egy jogszabályi rendelkezés mikor lép hatályba, hiszen a felperesnek a vonatkozó jogszabályok alapján kell eljárni. Hivatkozott továbbá arra, hogy az alperes hatásköre a jogszabálysértés megállapítására irányulhat csak. E körben a rosszhiszemûség nem képezheti a vizsgálat tárgyát. Nem vitatta, hogy a felperes alapelvet nem sértett meg, ám hangsúlyozta, hogy errõl nem is rendelkezett. Elõadta még, hogy a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése meghatározza azon körülményeket, amelyeket a bírság kiszabása során értékelni kell, álláspontja szerint e kötelezettségének az alperes megfelelõképpen eleget tett. A felperes által felhívott indokok pedig a bírság összegének megállapításánál nem vehetõk figyelembe.<br>
Felperes keresete nem alapos.<br>
A bíróság az alperes határozatát az államigazgatási eljárásról szóló, többször módosított 1957. évi IV. törvény (Áe.) 72. § (1) bekezdése alapján a polgári perrendtartásról szóló, többször módosított 1952. évi III. törvény (Pp.) 324. § (1) bekezdése szerint lefolytatott eljárásban vizsgálta felül, amelynek során a kérelem és az ellenkérelem korlátai között kizárólag azt vizsgálhatta, hogy az megfelel-e támadott rendelkezéseiben az anyagi és eljárási jogszabályoknak.<br>
A bíróságnak a perben azt kellett megítélnie, hogy a felperes a perbeli közbeszerzési eljárása során megsértett-e a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése és a 48. § (1) bekezdésére tekintettel a 26. § (2) bekezdését, és mindezek alapján jogsértõ-e az alperes határozata.<br>
A bíróság a keresetlevél, az ellenkérelem, a felek nyilatkozatai és a csatolt közigazgatási iratok alapján megállapított tényállásból kiindulva a következõkre alapozta döntését.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése szerint az ajánlatkérõ az ajánlati felhívásban, illetve a dokumentációban meghatározott feltételekhez kötve van. E kötöttségtõl való eltérésre a Kbt. 48. § (1) bekezdése olyképpen ad lehetõséget, hogy rögzíti, hogy az ajánlatkérõ az ajánlati felhívásban, illetve a dokumentációban meghatározott feltételeket az ajánlattételi határidõ lejártáig módosíthatja. Egyben elõírja azt is, hogy a módosított feltételekrõl új hirdetményt kell közzétenni, amelyben új ajánlattételi határidõt kell megállapítani.<br>
A fentiekbõl kiindulva megállapítható, hogy a felhívásban, illetve a dokumentációban rögzített feltételektõl a következõ feltételek együttes fennállása esetén lehet jogszerûen eltérni.<br>
<br>
1. A feltételeket módosítani csak az ajánlattételi határidõ lejártáig lehet. Az ajánlattételi határidõ lejárta után az ajánlati felhívásban, illetve a dokumentációban foglaltaktól eltérni nem lehet.<br>
<br>
2. A módosított feltételek csak akkor lesznek joghatályosak, ha azokról az ajánlatkérõ új hirdetményt készít, és ezen új hirdetmény a Közbeszerzési Értesítõben közzétételre kerül.<br>
<br>
3. A fentiek szerint közzétett új hirdetményben új ajánlattételi határidõt is meg kell állapítani.<br>
Amennyiben a fentiek szerint körülírt feltételek egyike nem teljesül, úgy az ajánlati felhívás, illetve dokumentáció módosítása nem jogszerû.<br>
A bíróság rámutat arra, hogy a Kbt. nem tartalmaz elõírást arra vonatkozóan, hogy az ajánlati felhívás, illetve dokumentáció módosítására hány esetben van lehetõsége az ajánlatkérõnek. Ám az általában korlátlan számú módosítási lehetõséget jelen ügyben a Kbt. 43. § (4) bekezdése mégis korlátozza, amikor is a hiánypótlási lehetõség biztosításával kapcsolatban rögzíti, hogy az ajánlatkérõ egy ízben biztosíthat határidõt az ajánlattevõk számára bizonyos iratok utólagos csatolására, illetõleg egyes formai hiányosságok pótlására.<br>
A bíróság az irányadó tényállás alapján egyértelmûen megállapította, hogy a felperes a perbeli közbeszerzési eljárás során a <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdése ellenére eltért a felhívásban foglaltaktól, és az eredeti elõírással szemben mégis biztosított hiánypótlási lehetõséget.<br>
A bíróság egyértelmûen megállapította azt is, hogy a felperes az ajánlattételi határidõ után módosította az ajánlati felhívást. Nem változtat e tényen az sem, hogy a jegyzõkönyv szerint a felhívás módosítására az ajánlatok bontását megelõzõen került sor, hiszen a törvény a fentiek szerint a módosítás lehetõségét nem az ajánlatok bontásához, hanem az ajánlattételi határidõ lejártához kötötte. Márpedig a jegyzõkönyvbõl világosan kitûnik az, hogy annak felvételére akkor került sor, amikor az ajánlatok beadási határideje már lejárt, hiszen tartalmazza azt a megállapítást is, hogy az ajánlattételi határidõig 5 cég nyújtotta be ajánlatát. A perbeli kérdés eldöntése szempontjából tehát közömbös, hogy az ajánlattételi határidõ lejárta után az ajánlatok bontását megelõzõen vagy bontása után módosította a felhívásban foglaltakat. Ám ha az ajánlattételi határidõ lejárta elõtt is módosította volna felperes a felhívásban foglaltakat, az akkor sem lett volna jogszerû, mert a fent kifejtettek szerint a módosításhoz jogi hatály csak akkor fûzõdik, ha az a Közbeszerzési Értesítõben közzétételre kerül és e közzétett hirdetményben új ajánlattételi határidõt is megállapít a felperes. E körben nem alapos felperes azon hivatkozása, miszerint a közzétételben éppen az alperes ideiglenes intézkedése akadályozta meg. Egyrészt a módosításnak, illetve a közzétételnek az ajánlattételi határidõ lejártáig, vagyis 2002. május 17. napjáig sorra kellett volna kerülnie, ebben pedig az alperes 2002. május 23. napján tett ideiglenes intézkedése nem akadályozhatta meg felperest. Másrészt a módosítással egyidejûleg a felperes legfeljebb a hiánypótlásra biztosított határidõt, ám új ajánlattételi határidõt nem állapított meg. Mindezekre tekintettel felperes eljárása sértette a <a href="http://net.jogtar.hu/jr/gen/getdoc.cgi?docid=99500040.tv#48">Kbt. 48. § </a>(1) bekezdését is.<br>
A bíróság megállapította azt is, hogy a felperesi érvelésével szemben felperes két esetben biztosított hiánypótlási lehetõséget, és ezzel megsértette a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdését is. A felperes által felhozott adminisztrációs okok nem cáfolják a jogszabálysértés elkövetésének tényét, hiszen az adminisztrációs hiba, még fennállása esetén sem alkalmas annak bizonyítására, hogy a két egymást követõ napon, eltérõ tartalommal és eltérõ ajánlattevõk számára, formailag különbözõ iraton, más-más kézbesítési módon közölt hiánypótlási lehetõségrõl adott tájékoztatás valójában csak egy. Mindezekre tekintettel a bíróság megállapította, hogy a felperes megsértette mind a Kbt. 43. § (4) bekezdését, és a 48. § (1) bekezdését, és minderre tekintettel sérült a 26. § (2) bekezdése.<br>
A kiszabott bírság mérséklésével kapcsolatban a bíróság rámutat arra, hogy a közigazgatási határozat felülvizsgálata során a bíróságnak csak arra van lehetõsége, hogy megállapítsa, hogy a határozat e tekintetben jogsértõ-e a felperes által meghatározott körben. A bíróságnak tehát azt kell megítélnie, hogy az alperes a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésének megfelelõen meghatározta-e az esetek összes körülményére tekintettel az irányadó mérlegelési szempontokat, és e mérlegelési szempontok alapján határozta-e meg a bírság összegét. A bíróságnak nincs arra lehetõsége, hogy az alperes mérlegelését felülmérlegelje. A felperes által felhozott indokok, illetve körülmények pedig nem alkalmasak arra, hogy a bíróság újabb mérlegelési szempontként azokat figyelembe vegye.<br>
A fentiek alapján a bíróság megállapította, hogy az alperes határozata a felperes által meghatározott körben nem jogszabálysértõ, erre tekintettel a felperes keresetét mint alaptalant el utasította.<br>
A bíróság a Pp. 78. § (1) bekezdése alapján kötelezte a felperest az alperes költségeinek megfizetésére.<br>
Az illeték viselésérõl a bíróság az illetékrõl szóló, többször módosított 1990. XCIII. törvény 43. § (3) bekezdése alapján rendelkezett, figyelemmel arra, hogy a tárgyi illetékfeljegyzési jog ellenére a felperes a keresetlevelén 10 000 Ft illetéket lerótt.<br>
Az ítélet elleni fellebbezést a Pp. 340. § (2) bekezdése biztosítja.<br>
<br>
Budapest, 2002. november 18.<br>
<br>
dr. Vitál-Eigner Beáta s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>