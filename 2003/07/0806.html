<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0806)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.752/6/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a Miniszterelnöki Hivatal közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a Miniszterelnöki Hivatal (1055 Budapest, Kossuth tér 2-4., megbízásából képviseletében eljár: a Miniszterelnökség Közbeszerzési és Gazdasági Igazgatósága, 1054 Budapest, Báthory út 12., képviseli: dr. Maczurka Csilla jogtanácsos, a továbbiakban: ajánlatkérõ) "a kormány egyes kiemelt programjaival kapcsolatos stratégiai tervezés, tartalmi kidolgozás és az azokkal kapcsolatos kommunikációs feladatok lebonyolítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és a tárgyaláson tett nyilatkozata alapján az alábbi tényállást állapította meg.<br>
Ajánlatkérõ 2002. november 26-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján a rendelkezõ részben meghatározott beszerzés tárgyában.<br>
Ajánlatkérõ az eljárásfajta választását azzal indokolta, hogy kormányváltás következtében az ajánlatkérõ által elõre nem látható okból elõállt rendkívüli sürgõsség miatt a Kbt.-ben elõírt határidõk nem lennének betarthatók. A kormány mûködési koncepciójának kialakítása után az egyes kiemelt feladatokkal kapcsolatos kommunikációs stratégia tervezéséhez, kialakításához és végrehajtásához külsõ tanácsadó cég szolgáltatásait kívánja igénybe venni. A Tanácsadó közremûködésével kerül végleges kialakításra és jóváhagyásra egyes stratégiai programok kommunikációs terve, ebbõl eredõen az eljárást rendkívüli sürgõsséggel kell lefolytatni. A hirdetmény közzétételével induló eljárás választása azért sem célszerû, mivel a feladat ellátásra csak igen kis számú, szakmailag megfelelõen felkészült, a szükséges információk birtokában lévõ, a nemzetbiztonsági és titoktartási követelményeket teljes mértékben kielégítõ ajánlattevõ lehet alkalmas.<br>
Ajánlatkérõ ajánlattételre három céget hívott fel: a Gaming Communications Kft.-t, a One Off Kft.-t és a Phenomenon Bt.-t.<br>
Ajánlatkérõ ajánlati felhívást is készített, mely szerint a teljesítés határideje, illetve a szerzõdés idõtartama 2003. december 31-e. Az ajánlatok, benyújtásának határideje 2002. november 28-a.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõnek a szerzõdés teljesítésére alkalmassá, illetve alkalmatlanná minõsítésének szempontjait.<br>
Ajánlatkérõ a legalacsonyabb összegû ellenszolgáltatás alapján kívánta az ajánlatokat elbírálni. Az ajánlatkérõ ajánlati dokumentációt is készített, mely tartalmazta az elvégzendõ feladat ismertetését hat pontban az alábbiak szerint:<br>
<br>
1. Egyes stratégiai programok kommunikációs tervének elkészítése, tartalmi kidolgozása és az azokkal kapcsolatos feladatok lebonyolítása.<br>
<br>
2. A miniszterelnök és a kormány munkatervéhez kommunikációs stratégia kidolgozása.<br>
<br>
3. A kommunikációs stratégia megvalósításának felügyelete, kritikai elemzése, a stratégiai megbeszéléseken való aktív részvétel és folyamatos konzultáció keretében.<br>
<br>
4. Hatékony közremûködés a kommunikációs stratégia megvalósításában, folyamatos tanácsadás és koordináció formájában.<br>
<br>
5. Stratégiai jelentõségû ügyek, események kommunikációjának tervezése.<br>
<br>
6. Személyes konzultáció szükség szerinti biztosítása.<br>
A Döntõbizottság elnöke 2002. december 11-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ 2002. december 17-én elõterjesztett érdemi észrevételében kérte a jogorvoslati eljárás megszüntetését.<br>
Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. Indoklásként elõadta, hogy a 2000. évi CXXXIII. törvény 2001. és 2002. közötti idõszakra határozza meg a Magyar Köztársaság költségvetését.<br>
A 2002. áprilisában történt országgyûlési választásokat követõen az új kormány 2002. május-október hónapok között végezte el az egyes ágazatok problémajelzései, illetve financiális helyzete figyelembevételével a költségvetési elõtervezést - majd annak bizottságokban történõ megtárgyalását követõen - 2002. október 31-én nyújtotta be az Országgyûlés által kijelölt bizottságok tárgyalásait követõen a 2003. évi költségvetésrõl szóló törvényjavaslatot parlamenti általános vitára. A benyújtott törvényjavaslatban szereplõ adatok alapján a kormány szükségesnek tartott bizonyos szintû stratégiai tervezést, illetve hatásvizsgálatot annak megállapítása érdekében, hogy az elõirányzatok a megvalósítani tervezett és a tárcák által támogatott feladatokhoz képest pontosan kerültek-e meghatározásra, illetve szükséges-e újabb költségvetési források átcsoportosításának megteremtése. (Kormányzati program pl. állami ünnepségek tervezése, a magyarok európai tudatának építése keretében, a közelgõ európai integráció társadalomra gyakorolt hatásának vizsgálata, nemzeti érdekteremtõ programok kidolgozása stb.) Részben ezt a célt szolgálja a közbeszerzési eljárás, mert még a költségvetési záró vitáig el kell végezni ezt a hatástanulmányt, és ez eleve kizárja a nyílt eljárás lefolytatását, amely mintegy 90 nap idõigényû. A stratégiai tervezést az eljárás lebonyolításának szükségességét tovább erõsítette a költségvetési javaslathoz az Országgyûlés által november hónapban benyújtott rendkívül nagy számú módosító javaslat is. A beszerzés tárgyának és az annak alapján megkötendõ szerzõdés tartalmának meghatározása ebbõl következõen csak a költségvetési törvényjavaslat benyújtása után volt lehetséges. A beszerzés idõtartama az okból került 2003. december 31-ig meghatározásra, hogy a feladatok megvalósításának kormányhatározat szintû részletezésének elõkészítését ugyanazzal az ajánlattevõvel célszerû megvalósítani, mely a stratégiai tervezést is végzi. Ezen cég elõtt már minden szükséges információ ismert, továbbá nem szükséges a nemzetbiztonság<br>
i és titoktartási követelmények kielégítése érdekében újabb vizsgálat elvégzése. 2002. december hónapban egyszeri - jelentõsebb összegû - kifizetés történik a folyamatosan felmerülõ, nem tervezhetõ, ad-hoc jellegû feladatok elvégzésének kompenzációjaként, míg a 2003. évben folyamatos, azonos mértékû havi kifizetéssel történik az elszámolás, a már költségvetési szinten tervezett feladatok megvalósítása, elõkészítésének díjazásaként.<br>
Ajánlatkérõ a döntõbizottsági tárgyaláson bejelentette, hogy a szerzõdés megkötésre került a nyertes ajánlattevõvel, a Gaming Communications Kft.-vel. Hivatkozott arra is, hogy a szerzõdés 2003. december 31-ig történõ megkötése szükséges volt, hiszen a beszerzés tárgya nem osztható és a 2002. évben elvégzett hatásvizsgálatokra és azok alapján meghatározott stratégiai programokra épülnek lényegében a 2003. évi feladatok. Ennek alapján elképzelhetetlen, hogy a 2003. évre esõ feladatokat más ajánlattevõ végezze el.<br>
A Döntõbizottság a jogorvoslati kezdeményezés és a Döntõbizottság hatásköre, valamint a részére a Kbt.-ben biztosított döntési jogkörök alapján eljárásában kizárólag a választott eljárásfajta jogalapját vizsgálta. A hirdetmény közzététele nélküli tárgyalásos közbeszerzési eljárás esetén a Kbt. szabályozása alapján ajánlatkérõ jogosult arról dönteni, hogy hány szervezetet és konkrétan kiket hív fel ajánlattételre.<br>
A fentiek alapján a Döntõbizottság azt tette vizsgálat tárgyává, hogy az eljárásfajta választása megfelelt-e a törvényi elõírásoknak. Ennek alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság kizárólag azt vizsgálta, hogy ezen feltételek a jelen közbeszerzési eljárásban megvalósultak-e.<br>
A Döntõbizottság a rendelkezésre álló adatok alapján megállapította, hogy a 2003. évi költségvetés tervezési folyamata a kormányváltást követõen 2002. októberig tartott. Ennek alapján ajánlatkérõ számára a költségvetési tervezet elkészítését követõen vált ismertté, hogy bizonyos szintû stratégiai tervezés, illetve hatásvizsgálat szükséges annak megállapítása érdekében, hogy az elõirányzatok a megvalósítani tervezett és a tárcák által támogatott feladatokhoz képest pontosan kerültek-e meghatározásra, továbbá szükséges-e újabb költségvetési forrás megteremtése, illetve átcsoportosítása. Mindez annak érdekében, hogy biztosított legyen stratégiai programok megvalósítása is. Ennek ismertté válását követõen ajánlatkérõ a közbeszerzési eljárás megindításáról rövid idõn belül intézkedett.<br>
A Döntõbizottság arra tekintettel fogadta el a rendkívüli sürgõsséget, hogy a beszerzés tárgyaként megjelölt feladatok egy részét még a költségvetési törvény elfogadása elõtt el kellett végezni, és ez a szerzõdés mielõbbi megkötését indokolta. A feladatok másik része ugyan a következõ évre átnyúló beszerzés, hiszen ajánlatkérõ a szerzõdést a nyertes ajánlattevõvel 2003. december 31-ig kötötte meg, ez azonban a beszerzés jellege alapján önmagában nem szünteti meg a feltétel fennállását. A 2003. évre meghatározott feladatok ugyanis a 2002. évben elvégzett hatásvizsgálatokra és az azok alapján készített stratégiai programokra épülnek, valamint azok végrehajtásának megvalósulását jelentik. Ez tükrözõdik az ajánlatkérõ által megjelölt feladatok több pontjában is. Ebbõl következõen a 2002. és 2003. évre esõ feladatok ugyanazon munkafolyamat részei, így indokolt volt egy eljárásban a beszerzés lebonyolítása és az, hogy ugyanaz az ajánlattevõ végezze az egész folyamat során a teljesítést arra tekintettel, hogy az elvégzendõ munkának a szétválasztása a megvalósíthatóságot akadályozná.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 9.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Nagy Gizella s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>