<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0691)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.741/13/2002.<br>
<br>
Tárgy: a BITU-BAU Építõipari Vállalkozó Kft. jogorvoslati kérelme a Hajdú-Bihar Megyei Munkaügyi Központ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BITU-BAU Építõipari Vállalkozó Kft. (5000 Szolnok, Gábor Áron tér 6., a továbbiakban: kérelmezõ) által a Hajdú-Bihar Megyei Munkaügyi Központ (4024 Debrecen, Piac u. 54., a továbbiakban: ajánlatkérõ) a "Hajdú-Bihar Megyei Munkaügyi Központ 578,2 m2 alapterületû irodaépületének és 111,98 m2 pincéjének (Debrecen, Erzsébet u. 25.) teljes körû építõipari kivitelezése" tárgyú közbeszerzési eljárása ellen indított jogorvoslati eljárást megszünteti.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. november 20-án ajánlati felhívást tett közzé a Közbeszerzési Értesítõ 47. számában a fenti tárgyban, illetve azt 2002. december 18-án módosította, valamint utóbbit 2003. január 2-án és 2003. január 8-án helyesbítette.<br>
Az ajánlati felhívás 11. a) pont 4. bekezdésben a mûszaki alkalmasság igazolása körében elõírta, hogy az ajánlattevõ vezetõ munkatársainak szakmai kamarák bejegyzett tagjainak kell lenniük, a 11. b) pontban a 2. bekezdésben a szerzõdés teljesítésére alkalmatlanná minõsítés mûszaki szempontja között, hogy alkalmatlan az ajánlattevõ, ha vezetõ munkatársai a szakmai kamaráknak nem bejegyzett tagjai.<br>
Kérelmezõ 2002. december 4-én benyújtott jogorvoslati kérelmében kérte az ajánlatkérõ kötelezését a Kbt. szabályainak megfelelõ eljárásra, mivel álláspontja szerint a mûszaki alkalmasság igazolásának fenti módon történõ elõírása sérti a Kbt. 24. § (2) bekezdését, azaz az esélyegyenlõséget.<br>
Egyéb érdekeltek észrevételt nem tettek.<br>
A Döntõbizottság ideiglenes intézkedést hozott 2002. december 4-én, mellyel az eljárást felfüggesztette.<br>
Ajánlatkérõ 2002. december 10-i észrevételében bejelentette, hogy mivel a kamarai tagság nem kötelezõ, ezért az ajánlati felhívás sérelmezett részét törölteti az ajánlati felhívásból, melynek megtörténtét - többszöri helyesbítés után - 2003. január 8-án igazolta.<br>
A kérelmezõ 2003. január 9-i bejelentésében közölte, hogy a jogorvoslati kérelmet visszavonja.<br>
A közbeszerzésekrõl szóló - többször módosított 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#79">Kbt.) 79. §</a> (2) bekezdése alapján a Bizottság eljárása kérelemre vagy hivatalból indul.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti kivéve, ha az eljárás hivatalból is megindítható és a közigazgatási szerv az eljárást folytatja.<br>
A fenti rendelkezésekre tekintettel, mivel a kérelmezõ jogorvoslati kérelmét visszavonta, a Döntõbizottság a rendelkezõ részben foglaltak szerint a jogorvoslati eljárást megszüntette.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 10.<br>
<br>
Dr. Csanádi Péter s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>