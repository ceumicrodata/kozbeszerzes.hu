<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0628)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.749/11/2002.<br>
<br>
Tárgy: dr. Kardkovács Kolos és Nováczky László, a Közbeszerzések Tanácsa tagjai által hivatalból kezdeményezett eljárás az Országos Állat-egészségügyi Intézet ajánlatkérõ közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság dr. Kardkovács Kolos, a Közbeszerzések Tanácsa tagja (1055 Budapest, Honvéd u. 13-15., továbbiakban kezdeményezõ I.) és Nováczky László, a Közbeszerzések Tanácsa tagja (1024 Budapest, Margit krt. 85., továbbiakban kezdeményezõ II.) kezdeményezõ iratai alapján az Országos Állat-egészségügyi Intézet (1149 Budapest, Tábornok u. 2., képv.: dr. D. Horváth László ügyvéd, 1061 Budapest, Andrássy út 31., a továbbiakban ajánlatkérõ) "országos állat-egészségügyi információs rendszer egész országra kiterjedõ karbantartása és rendszerfelügyelete, valamint OÁIR fejlesztésének informatikai támogatása...." tárgyú közbeszerzési eljárása ellen hivatalból indított jogorvoslati eljárásában megállapítja, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) és c) pontját, ezért az ajánlati felhívás 13. b) pontját, továbbá az eljárásban ezt követõen hozott döntéseit megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát annak kézhezvételétõl számított 15 napon belül keresettel, a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a rendelkezésére álló iratok alapján, a felek nyilatkozatai és a tárgyaláson elhangzottak alapján az alábbi tényállást állapította meg.<br>
Ajánlatkérõ 2002. november 20. napján a Közbeszerzési Értesítõ (K. É.) 47. számában közzétett ajánlati felhívással nyílt közbeszerzési eljárást indított a rendelkezõ részben meghatározott beszerzés tárgyában.<br>
Ajánlatkérõ az ajánlati felhívás 11. a) pontjában meghatározta az ajánlattevõk pénzügyi, gazdasági és mûszaki alkalmasságára kért adatokat és tényeket, majd ezek alapján a 11. b) pontban rögzítette az ajánlattevõk szerzõdés tejesítésére alkalmatlanná minõsítés szempontjait.<br>
Az ajánlati felhívás 13. a) pontjában ajánlatkérõ meghatározta, hogy az összességében legelõnyösebb ajánlat szempontja szerint kívánja az ajánlatokat értékelni, és a 13. b) pontban az ehhez szükséges részszempontokat, súlyszámokat és az értékelés módszerét az alábbiak szerint adta meg:<br>
részszempontok	súlyszámok<br>
- minõségi követelmény	5<br>
- a felügyelni kívánt rendszerek forgalmazásához és integrálásához szükséges minõsítés szintje	3<br>
- a vizsgázott szakemberek száma és minõsítési szintje szerint, kizárólag az alkalmassági szint elõírásait meghaladó adatokat értékelve	2<br>
(a felügyelt rendszerek leírását és a szükséges szakmai vizsgákat l. a dokumentációban, valamint a 11. a) pont alatt)*<br>
- a legkisebb mértékû munkakiesés biztosítása ajánlatkérõ részére	4<br>
- kedvezõ ár	3<br>
A pontozás 1 és 10 pont között történik, a legmagasabb pontszámot a legjobb ajánlat kapja, aztán az ajánlattevõk száma szerint arányosan csökkenõ sorrendben folytatódik a pontozás. A szempontok az ajánlatok elbírálása során fontossági sorrendjük szerint súlyozott pontszámmal kerülnek figyelembevételre.<br>
<br>
* A jogorvoslati eljárás során tartott tárgyaláson ajánlatkérõvel tisztázásra került, hogy a K. É.-ben a *-gal jelölt mondat gépelési hiba folytán került önálló alszempontként meghatározásra, az kizárólag az ajánlattevõk tájékoztatását szolgálta, nem képzett értékelési szempontot és nem is került súlyozásra. Az ajánlatkérõ által elõadottakat támasztják alá a közbeszerzési ügy iratai is, ugyanis a javítások utáni végleges formájú felhívás szövege a fent ismertettek szerint került megjelölésre, a Döntõbizottság értelemszerûen tehát ezen szöveget ismertette határozatának indoklásában.<br>
<br>
A Szerkesztõbizottság ajánlatérõ felhívását azzal a megjegyzéssel tette közzé az Közbeszerzési Értesítõben, hogy a felhívás 13. b) pont elsõ részszempontja ellentétes a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a)-e) pontjaiban meghatározott követelményekkel.<br>
Ajánlatkérõ dokumentációt is bocsátott az ajánlattevõk rendelkezésére, amely alapvetõen az ajánlattételhez szükséges mûszaki adatokat és követelményeket rögzítette.<br>
Ajánlatkérõ által közzétett ajánlati felhívás ellen a Közbeszerzések Tanácsa két tagja, dr. Kardkovács Kolos és Nováczky László kezdeményezett a Kbt 79. § (4) bekezdés a) pontja alapján jogorvoslati eljárást a Döntõbizottság elõtt 2002. december 9. napján. Beadványukban elõadták, hogy álláspontjuk szerint ajánlatkérõ ajánlati felhívásában jogsértõen határozta meg az elbírálás elsõ "minõségi követelmény" részszempontját. Egyrészt a részszempont elsõ alszempontja nem felel meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés d) pontjában elõírt követelménynek, ugyanis nem derül ki, hogy a "felügyelni kívánt rendszerek forgalmazásához és integrálásához szükséges minõsítési szint"-et hogyan és milyen gazdaságilag értékelhetõ mennyiségi és minõségi szempontok alapján fogja figyelembe venni. Másrészt jogsértõ megítélésük szerint az elsõ részszempont második alszempontja is, mert az sérti a Kbt. 34. § (4) bekezdés a) pontját, ugyanis ajánlatkérõ e körben olyan körülményeket kíván értékelni, amely az ajánlattevõk alkalmasságának megítélésére szolgálnak. Kezdeményezõk kérték, hogy a Döntõbizottság vizsgálja a kifogásolt értékelési részszempontok jogszerûségét, semmisítse meg ajánlatkérõ ajánlati felhívását, valamint ideiglenes intézkedés alkalmazásával függessze fel a közbeszerzési eljárást.<br>
Ajánlatkérõ érdemi észrevételében kifejtette, hogy ajánlati felhívásuk mindenben megfelelt a törvény követelményeinek, az elsõ értékelési részszempont meghatározása körében nem sértették meg a kezdeményezõk által megjelölt Kbt 34. § (4) bekezdés a) és d) pontját. Ajánlatkérõ indoklásként elõadta, hogy az informatikai szakmában a forgalmazási és integrálási minõsítési szint fogalom egyértelmû jelentéssel bír, és az ajánlatban foglalt szövegkörnyezetben pedig nyilvánvaló a tartalma. Ez az "ún." minõsítési szint, amelyet az egyes rendszerek tulajdonosai, vagy azok képviseletei (CISCO, NOVELL, 3COM) a terjesztõk, forgalmazók, alkalmazó cégek részére tanúsítanak, ezeknek különbözõ fokozatai vannak, amelyeket az adott rendszergazdák által tartott oktatásokon, konzultációkon szerzett igazolás tartalmaz. Ajánlatkérõ a tárgyaláson kifejtette, hogy e körben is szigorúan csak az elvárt alkalmassági szint feletti minõsítési szinteket veszi figyelembe az értékelés során.<br>
Megalapozatlannak tartja ajánlatkérõ továbbá az elsõ részszempont második alszempontjának körében tett kifogásokat is. A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontja szerint - a kezdeményezõk által idézetten is - az értékelés körébe nem vonhatóak az alkalmasság körében elbírálásra került adatok. A felhívásban azonban egyértelmûen kiemelésre került, hogy nem az alkalmassági feltételek körében megjelölt minõsítési szintet értékeli ajánlatkérõ, hanem csak az azon felüli képzettséget, minõsítést veszi figyelembe az értékelésnél úgy, hogy a több jól képzett szakembert felvonultató ajánlattevõ kap több pontot az adott részszempontra.<br>
Ajánlatkérõ észrevételében elõadta továbbá, hogy nem lehet elvitatni ajánlatkérõ jogát az értékelési részszempontot meghatározása körben a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontjának kiterjesztõ értelmezésével, álláspontja szerint ajánlatkérõnek alapvetõ joga, hogy a jelentkezõk közül a magasabb képzettségû szakembergárdát válassza ki, vagy a szakemberképzésbe több energiát fektetõ cég nagyobb eséllyel induljon a közbeszerzési eljárásban. Másrészt nem ésszerû ajánlatkérõt arra rászorítani, hogy a magasabb alkalmassági szint elõírásával szûkítse az eljárásban részt vevõk körét.<br>
Kifejtette továbbá, hogy a szakmai hozzáértés fokozott jelentõséggel bír az ajánlatevõk kiválasztásánál, már csak azért is, mert a beszerzés tárgya az EU állat-egészségügyi rendszeréhez csatlakozó számítógépes rendszer felügyeletét és karbantartását célozza.<br>
A Döntõbizottság 2002. december 11. napján meghozott D.749/3/2002 sz. határozatával ideiglenes intézkedés keretében a közbeszerzési eljárást felfüggesztette.<br>
A Döntõbizottság - a kezdeményezõ iratban foglaltak keretei között - megállapította, hogy ajánlatkérõ felhívása az alábbiak szerint jogsértõ.<br>
A Döntõbizottságnak jelen ügyben abban a kérdésben kellett alapvetõen állást foglalnia, hogy ajánlatkérõ felhívásában meghatározott elsõ értékelési részszempont körében meghatározott alszempontok olyan körülményeket határoznak-e meg, amelyek ajánlattevõk szerzõdés teljesítésére való pénzügyi, gazdasági és mûszaki alkalmassága körébe tartozik, illetve ezzel összefüggésben milyen módon értelmezhetõek a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontjában rögzítettek.<br>
Az a kérdés, hogy ajánlatkérõt az ajánlati felhívás tartalmának összeállításánál és így az értékelési részszempontok meghatározásánál milyen mértékû "szabadság" illeti meg, a törvény vonatkozó rendelkezésének megfelelõ értelmezése mellett dönthetõ el.<br>
Az értékelési részszempontok meghatározására vonatkozóan a törvény 34. § (1)-(4) bekezdései tartalmaznak rendelkezéseket. Ezen elõírások ajánlatkérõ számára megadják a korlátokat az elbírálás szempontjainak meghatározása körében. A fentiek alapján ajánlatkérõ szabadságát az értékelés során figyelembe venni kívánt szempontok meghatározása tekintetében semmiképpen sem lehet korlátlannak tekinteni.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdése szerint a Kbt. 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
A "minõségi követelmény" értékelési részszempont elsõ a "felügyelni kívánt rendszerek forgalmazásához és integrálásához szükséges minõsítési szintje" alszempontja a Döntõbizottság álláspontja szerint nem felel meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontjában meghatározott feltételeknek.<br>
Az alszempont megfogalmazása önmagában nem teszi lehetõvé, hogy az alapján a benyújtott ajánlatok elbírálhatóak legyenek, méghozzá gazdaságilag értékelhetõ mennyiségi és minõségi tényezõk alapján. Ajánlatkérõ sem a felhívásban, sem a dokumentációban nem határozta meg, hogy az egyes minõsítési szintek mennyiben, milyen mértékben jelentik a minõségi követelmények magasabb szintjét, milyen tényezõk alapján eredményezik azok az ajánlatkérõ kedvezõbb értékelését. Az alszempont körébe tartozó elemek, a kiadott minõsítések anélkül, hogy ajánlatkérõ pontosan meghatározná, hogy a vizsgált közbeszerzési eljárásban azok milyen tényezõk alapján fogják lehetõvé tenni a megadott módszer szerinti arányos pontszámok meghatározását, nem elégítik ki a gazdasági értéklehetõség követelményét, amelyet a törvény fent idézett 34. § (4) bekezdés c) pontja rögzít a részszempont meghatározása körében.<br>
A "minõségi követelmény" értékelési részszempont második a "vizsgázott szakemberek száma és minõsítési szintje" alszempontja a Döntõbizottság álláspontja szerint nem felel meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontjában meghatározott feltételeknek.<br>
A fent idézett 34. § (4) bekezdés a) pontja tiltja, hogy részszempontként olyan körülmény kerüljön meghatározásra, amely ajánlattevõ pénzügyi gazdasági és mûszaki alkalmassága megítélésére szolgál.<br>
Azt, hogy mi értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága körében a törvény szintén konkrétan meghatározza a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1)-(2) bekezdésben, valamint a törvény tartalmazza az alkalmasság megítélési szempontjainak szabályait is.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése a mûszaki alkalmasság körében határozza meg a bekezdés c) pontjában a teljesítésben bevonni kívánt szakemberek, vezetõk, szervezeti egységek bemutatását.<br>
A fenti citált jogszabályi rendelkezések egyértelmûvé teszik, hogy az ajánlattevõ mûszaki alkalmassága körébe tartozik a szakemberek képzettsége, azok száma, amely álláspontot maga ajánlatkérõ is osztotta azzal, hogy a felhívás 11. a) pontjában részletesen megadta a szakembergárda képzettségével összefüggõ elvárásait, valamint ezzel kapcsolatban alkalmatlansági szempontot is meghatározott.<br>
Nem fogadta el a Döntõbizottság az ajánlatkérõ értelmezését a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontja tekintetében, mely szerint csak az alkalmasság körében elbírálásra került adatok részszempontként történõ értékelése tiltott.<br>
A Döntõbizottság álláspontja szerint a hivatkozott rendelkezés úgy értelmezhetõ, hogy értékelési részszempontként nem szerepelhet, a részszempont tartalmi elemeként nem határozható meg olyan körülmény, amely a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) és (2) bekezdésben megjelölésre kerülnek, mivel az itt megnevezett valamennyi tény, adat, körülmény az ajánlattevõk alkalmasságának megítélésére hivatott. A Kbt. 44. § (7) bekezdése csak arra ad jogszerû lehetõséget ajánlatkérõ számára, hogy ezen követelmények mértékét határozza meg a szerzõdés teljesítéséhez ténylegesen szükséges feltételek szintjéig. A törvény nem ad arra lehetõséget, hogy az alkalmasság vizsgálatában figyelmen kívül hagyott körülményeket, illetve azok figyelmen kívül hagyott mértékét az értékelési részszempontok körében bármilyen formában érvényesítse, éppen ellenkezõleg, ezen lehetõséget a vizsgált 34. § (4) bekezdés a) pontja kategorikusan kizárja a Döntõbizottság megítélése szerint.<br>
Jelen ügyben ajánlatkérõ az elsõ értékelési részszempont második alszempontja körében nem vitathatóan olyan tényezõket fogalmaz meg, amelyek arra szolgálnak, hogy az ajánlattevõ szerzõdés teljesítésére való alkalmassága megállapítható legyen.<br>
A fenti indokok alapján ajánlatkérõ a felhívásának 13. b) pontjában a minõségi követelményértékelési részszempontot meghatározó mindkét alszempontot jogsértõ módon határozta meg, az sérti a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdésnek a) és c) pontját.<br>
Tekintettel a fent leírtakra a Döntõbizottság a rendelkezõ részben foglaltak szerint határozott és a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c), d) és f) pontja szerinti jogkövetkezményeket alkalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb 30%-a, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg.<br>
A Magyar Köztársaság 2001-2002. évi költségvetésérõl szóló 2000. évi CXXXIII. tv. 59. § (2) bekezdésben meghatározott legkisebb összeg 1 000 000 Ft, természetes személyek tekintetében 100 000 Ft.<br>
Miután a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja alapján a törvény szabályait megszegõvel szemben a Döntõbizottság köteles bírságot kiszabni, és a bírság összegének megállapításánál méltányosságból sem mehet a minimumösszeg alá, így a Döntõbizottság a bírság összegét a törvényi minimum összegében állapította meg. A bírság összegének megállapításánál az eset összes körülményeit figyelembe véve alapvetõen arra volt tekintettel a Döntõbizottság, hogy az alkalmazott jogkövetkezménnyel a megállapított jogsértés kiküszöbölésére ajánlatkérõ részérõl sor kerülhet. A felhívás jogsértõ pontjának és az eljárás során hozott további döntései megsemmisítésével az elkövetett jogsértés kiküszöbölhetõvé válik azáltal, hogy a jogsértõnek minõsített ajánlati felhívás szabályszerû módosítása mellett folytatja az eljárást, illetve megfelelõ tartalmú felhívás közzétételével új eljárást folytathat le.<br>
A határozatban megállapított jogsértések tekintetében a Döntõbizottság álláspontja szerint a rendelkezésre álló iratok alapján a személyi felelõsség megállapításának és bírság jogkövetkezmény alkalmazásának nem volt helye.<br>
A költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 9.<br>
<br>
Dr. Sárkány Izolda s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>