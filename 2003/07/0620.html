<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0620)
</b></h2><FONT size=3><i><u></i></u><br>
<br>
2.K.30.539/2002/6.<br>
<br>
A Fõvárosi Bíróság a dr. Ferenczi Gábor (1026 Budapest, Kelemen L. u. 2/3.) ügyvéd által képviselt Sodexho Magyarország Kft. (1115 Budapest, Etele u. 68.) felperesnek, a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen közbeszerzési ügyben meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a bíróság a felperest, hogy 15 nap alatt fizessen meg alperesnek 10 000 (tízezer) Ft perköltséget.<br>
Az ítélet ellen a kézbesítésétõl számított 8 nap alatt fellebbezésnek van helye, amelyet a Legfelsõbb Bírósághoz címezve ennél a bíráságnál kell 3 példányban benyújtani. A fellebbezési határidõ letelte elõtt a felek közösen kérhetik a fellebbezés tárgyaláson kívüli elbírálását. Ha a fellebbezés kizárólag a Pp. 256/A. § (1) bekezdés a)-d) pontjaiban felsorolt rendelkezések ellen irányul, tárgyalás tartása kérhetõ.<br>
<br>
INDOKOLÁS<br>
<br>
Budapest VII. Kerület, Erzsébetváros Önkormányzat GAMESZ (a továbbiakban: ajánlatkérõ) a Közbeszerzési Értesítõ 2001. október 24-i számában tette közzé közétkeztetés az önkormányzat oktatási és szociális intézményeiben tárgyú felhívását.<br>
A kibocsátott dokumentáció III. Minõségi követelmények 3.2.1. pontja elõírta, hogy az ajánlattevõ az "étlapok összeállításárról gondoljon legalább a cukorbetegekre és a lisztérzékenyekre".<br>
Az ajánlatkérõ négy szempont és a hozzájuk rendelt súlyszámok alapján kívánta a legelõnyösebb ajánlatot kiválasztani.<br>
A 2001. december 28-án tartott eredményhirdetésen ajánlatkérõ - a beérkezõ hét ajánlat közül - az Attila Bt.-Bajor Sarok Kft. és az Erfa Kft. közös ajánlatát hirdette ki nyertesnek.<br>
Az eljárást lezáró döntést sérelmezve felperes jogorvoslati kérelmet terjesztett elõ.<br>
A 2002. január 16-án kiegészített érvelésében egyebek mellett állította, hogy a nyertes ajánlat érvénytelen, mert az eredményhirdetésen ismertetett összegzés szerint az ajánlat nem tért ki a lisztérzékenyekre.<br>
Alperes a 2002. január hó 29. napján kelt D-3/7/2002. számú határozatában a felperes jogorvoslati kérelmének részben helyt adott, és megállapította, hogy az ajánlatkérõ megsértette az 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését.<br>
A meghaladó kérelmet elutasítva alperes kötelezte ajánlatkérõt, hogy 15 nap alatt fizessen meg felperesnek 30 000 Ft igazgatási szolgáltatási díjat.<br>
Az indokolásban részletezettek szerint alperes úgy ítélte meg, bár a 2. részszempont 4. alszempontjánál ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdéssel ellentétesen nem az ajánlatok tartalmi elemei közötti különbséget ténylegesen tükrözõ módon pontozott - a nyertes magasabb összpontszáma miatt - a Kbt. 59. § (I) bekezdésének megfelelõen történt meg a legkedvezõbb ajánlat kiválasztása.<br>
Miután pedig felperes a 2001. december 28-i (a határozat nyilvánvaló tévedésbõl december 29-ét tartalmaz) eredményhirdetésen már tudomást szerzett arról, hogy a nyertes ajánlata nem tért ki a lisztérzékenyekre, alperes megállapította, e körben a jogorvoslati kérelem benyújtására a 15 napos jogvesztõ határidõ után került sor.<br>
Ezért a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdés alkalmazásával ezt a kérelmet érdemi vizsgálat nélkül elutasította.<br>
Nem találta továbbá alperes megalapozottnak azt a felperesi kifogást, hogy a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés megsértésével az írásbeli összegzés megküldésére öt munkanapon túl került sor.<br>
A felperes fenntartott keresetében azt kérte, hogy a bíróság alperes határozatát helyezze hatályon kívül, és rendelkezzen új eljárás lefolytatásáról.<br>
A felperes perköltségeire igényt tartott.<br>
Elõadta, az eredményhirdetésen jelenlévõ ajánlattevõk nem kaptak lehetõséget arra, hogy kérdést, észrevételt terjesszenek elõ, illetve kontrollálhassák az összegzés szó szerint ismertetésre került-e.<br>
Miután a Kbt. .szabályai nem tértek ki arra, hogy az eredményt mikor kell közöltnek tekinteni és a jelen esetben 22 oldal terjedelmû, nagy mennyiségû számadatot tartalmazó, bonyolult rendszerben összeállított anyag készült, álláspontja szerint az írásbeli közlés is önálló megtámadási lehetõséggel bír.<br>
Így a 2002. január 9-én kézhez vett összegzésre tekintettel az érvénytelenséget sérelmezõ kérelme sem késett el.<br>
Az alperes ellenkérelmében a felperesi kereset elutasítását kérte, perköltségeire igényt tartott. Hangsúlyozta, ha az eredményhirdetésen hallottak jogsértés megvalósítását vetik fel, a jogorvoslati eljárást meg kell indítani. Ellentétes értelmezés ugyanis a jogviták elhúzódásához vezetne.<br>
A perben feltárt adatok alapján a bíróság a tényállást a következõkkel egészíti ki:<br>
Az eredményhirdetésre 2001. december hó 28. napjának 14.00 órájakor a Budapest VII. kerület, Erzsébet krt. 6. .szám alatti házasságkötõ teremben került sor.<br>
Az egy példányban elkészült összegzés teljes terjedelmû - két személy által ellenõrzött - ismertetésekor a felperes képviselõje is jelen volt.<br>
Az õrszolgálat feljegyzése szerint a meghívottak 14 óra 55 perckor távoztak az épületbõl.<br>
A felperes fenntartott keresete nem volt megalapozott.<br>
A perbeli esetben a bíróságnak elsõként abban a kérdésben kellett állást foglalnia, hogy a felperes dátum szerint mikor szerzett tudomást arról, a nyertes ajánlatában a lisztérzékenységre nem gondolt.<br>
A tárgyaláson meghallgatott ismertetésen ajánlatkérõ részérõl részt vett Ivaskó István, dr. Varga Norbert, Varga Dániel és a nyertes képviselõjeként jelenlévõ Godolák László vallomásának egybevetésébõl a bíróság azt állapította meg, hogy a mintegy egy órán át tartó tételes ismertetés során elhangzott az a megjegyzés is, a nyertes ajánlatában a lisztérzékenyekre nem tért ki.<br>
Ezt a következtetést támasztja alá azon nem vitatható tény, hogy az õrszolgálat feljegyzése szerint a jelenlévõk (köztük a 2-3 percre visszamaradó nyertes is) 14 óra 55 perckor távoztak. A részletes, mindenre kiterjedõ ismertetést erõsítette meg továbbá a perben érdektelennek tekinthetõ Kolozsy Antal Károlyné tanúvallomása is, aki több mint félórás felolvasásról tett említést.<br>
Mindezekkel szemben a felperes képviseletében jelen lévõ dr. Perjés András vallomását a bíróság azért nem tudta elfogadni, mert a felpereshez fûzõdõ érdekeltsége nem vitathatóan fennáll, ugyanakkor a fél órával késõbbi távozás tényét a hitelesnek minõsülõ õrszolgálati feljegyzés sem támasztotta alá.<br>
Így azt az érvelést, mely szerint az ismertetés rövid idõtartama (15-20 perc) kizárta az összegzés tételes, nyertes ajánlatának hiányosságára is kitérõ felolvasását, ténybeli adatok nem támogatták.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése elõírja, hogy az eljárást az e törvény szabályait sértõ esemény tudomásra jutásától számított tizenöt napon belül, de legkésõbb az esemény bekövetkezésétõl számított kilencven napon belül lehet kérelmezni vagy kezdeményezni, illetve e határidõn belül indítható meg hivatalból az (5), vagy (6) bekezdés szerint. E határidõk elmulasztása jogvesztéssel jár.<br>
Tekintettel arra, hogy a felperes már 2001. december 28-án tudomást szerzett a nyertes ajánlatának összegzésben szereplõ hiányosságáról, emiatt legkésõbb 2002. január 14-én (a szombaton lejáró tizenötödik napot követõ hétfõn) kérelmet kellett volna elõterjesztenie.<br>
A felperes azonban csupán 2002. január 16-i kiegészítésében jelezte ezen sérelmét, azaz kérelmét a jogvesztõ határidõn túl nyújtotta be.<br>
Mindezekre figyelemmel az alperes helytállóan állapította meg, hogy a felperes érvénytelenséget sérelmezõ jogorvoslati kérelme elkésett.<br>
Egyetértett a bíróság alperes álláspontjával abban is, hogy a jogvesztés terhével elõírt igényérvényesítési határidõ az irásbeli összegzés kézhezvételéig eltelt idõvel nem hosszabbítható meg.<br>
Ilyen értelmezés amellett, hogy szemben állna a közbeszerzési eljárás mielõbbi gyors lezárásának követelményével, a jogszabályi rendelkezésekbõl sem vezethetõ le.<br>
A elõzõek alapján így a bíróság megállapította, hogy a fenntartott keresettel támadott alperesi határozat jogszerû volt, ezért a <a href="http://net.jogtar.hu/jr/gen/getdoc.cgi?docid=99500040.tv#91">Kbt. 91. § </a>(5) bekezdése szerinti eljárásban a bíróság a felperes keresetét elutasította.<br>
A felperes pervesztes lett, ezért a Pp. 78. § (1) bekezdése alapján köteles az alperes képviseletével felmerült perköltségeinek a megfizetésére. Ennek összegét a bíróság a 8/2002. (III. 30.) IM számú rendelet 3. § (2) bekezdése alkalmazásával határozta meg.<br>
A felperes a per tárgyi illetékfeljegyzési joga ellenére a kereseti illetéket lerótta, emiatt ennek térítése felõl intézkedni nem kellett.<br>
<br>
Budapest, 2002. október 16.<br>
<br>
dr. Öcsödi Ágnes s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>