<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6828)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.374/9/2003.<br>
<br>
Tárgy: dr. Kardkovács Kolos, dr. Varga Zs. András és dr. Berczi Norbert, a Közbeszerzések Tanácsa tagjai által kezdeményezett jogorvoslati eljárás az Antenna Hungária Rt. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Kardkovács Kolos (1011 Budapest Mária tér 3.), dr. Varga Zs. András (1372 Budapest Pf. 438) és dr. Berczi Norbert (1055 Budapest Kossuth L. tér 11.) a Közbeszerzések Tanácsa tagjai kezdeményezésére az Antenna Hungária Rt. (1119 Budapest Petzvál J. u. 31-33., továbbiakban: ajánlatkérõ) 1 db a 18 GHz-es sávban üzemelõ, automatikus követésre képes mûholdas feladó antennarendszer szállítása és telepítése tárgyú közbeszerzési eljárásában a Döntõbizottság megállapítja, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) és e) pontját, valamint a 24. § (2) bekezdését.<br>
A jogsértés miatt - felhívás jogsértõ részei megsemmisítése mellett - a Döntõbizottság 3 000 000 Ft, azaz hárommillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa MNB 10032000-01720361-00000000 számú számlájára történõ átutalással.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ 2002. április 18-án kezdeményezte a tárgyi közbeszerzési eljárásra vonatkozó hirdetmény közzétételét a Közbeszerzési Értesítõ Szerkesztõbizottságánál (továbbiakban: Szerkesztõbizottság).<br>
A Szerkesztõbizottság elõször április 22-én, majd április 30-án az ajánlati felhívást hiánypótlásra visszaküldte ajánlatkérõnek, többek között azzal az észrevétellel, hogy a 13. b) pontban a második és ötödik részszempontot a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) és e) pontjaiban elõírtak szerint kell meghatározni.<br>
Ajánlatkérõ a 2002. május 7-i válaszában közölte, hogy a részszempontok körében meghatározó alszempont nincs, ezért kéri a hirdetmény általa meghatározott formában történõ megjelentetését.<br>
Az ajánlati felhívás 2002. május 15-én jelent meg a Közbeszerzési Értesítõben, azt a Szerkesztõbizottság a 128/1999. (X. 20.) Korm. rendelet 6. § (3) bekezdése alapján az ajánlatkérõ által kért formában, megjegyzéssel tette közzé.<br>
Eljárást kezdeményezõk május 22-én, június 6-án és június 7-én terjesztették elõ indítványukat a jogorvoslati eljárás hivatalból való megindítására.<br>
Kérték a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés b), d) és f) pontban elõírt jogkövetkezmények alkalmazását, valamint ideiglenes intézkedésként a közbeszerzési eljárás felfüggesztését.<br>
Az indítvány indokaként a következõket adták elõ:<br>
Ajánlatkérõ az ajánlati felhívás 13. b) pontjának második és ötödik elbírálási részszempontját nem a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontjában foglalt követelményeknek megfelelõen határozta meg. A második részszempontnál ugyanis nem kerültek meghatározásra azok a konkrét mûszaki paraméterek, melyeket az ajánlatkérõ értékelni kíván, illetve az ötödik részszempont esetében alszempontokat adott meg, azonban a részszempont súlyszámát nem osztotta meg ezen alszempontok között,<br>
Az ajánlati felhívás 13. b) pontjának ötödik bekezdésében foglaltakat illetõen a fentieken túlmenõen nem állapítható meg egyértelmûen, hogy ajánlatkérõ az ajánlatokban mit kíván értékelni, továbbá az "opciós ajánlattétel" lehetõségét a <a href="http://net.jogtar.hu/jr/gen/getdoc.cgi?docid=99500040.tv#32">Kbt. 32. § </a>(2) bekezdésében foglaltakkal összhangban többváltozatú ajánlattétel és nem értékelési részszempontként való meghatározással kellett volna biztosítani.<br>
A felhívás 11. a) pontja a pénzügyi, gazdasági alkalmassága igazolására kért adatok és tények között - második "-" bekezdésben elõírta a 2001. üzleti évrõl szóló éves beszámoló nyilvános része (mérleg, eredménykimutatás, kiegészítõ melléklet), illetve amennyiben a számviteli törvény szerint a vállalkozás konszolidálásba bevont, akkor a konszolidált beszámoló csatolását is. Ezáltal sérült a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése is. Az üzleti év ugyanis eltérhet a naptári évtõl, így ezen adatok kérése folytán elesnek az ajánlattételtõl azok a cégek, melyek az ajánlattétel idõpontjában elfogadott beszámolóval (konszolidált beszámolóval) még nem rendelkeznek.<br>
A Döntõbizottság a D.290/19/2002. számú határozatával kijavított D.290/10/2002. számú határozatában megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) és e) pontját, valamint a 24. § (2) bekezdését. A jogsértés miatt megsemmisítette az ajánlati felhívás 13. b) pontja második "-" bekezdését és ötödik "-" bekezdését, valamint a 11. a) pont harmadik "-" bekezdését és 3 000 000 Ft bírságot szabott ki ajánlatkérõ terhére.<br>
Ajánlatkérõ a határozat bírósági felülvizsgálata iránt keresetet terjesztett elõ a Fõvárosi Bírósághoz. Kérte a jogsértések megállapítása és ezzel együtt a bírság kiszabása mellõzését. Másodlagos kérelme a bírság minimális mértékûre való leszállítására irányult.<br>
A Fõvárosi Bíróság a 25.K.32.039/2002/8. számú ítéletében "a jogsértés miatt a Döntõbizottság 3 millió forint bírságot szab ki ajánlatkérõ terhére" rendelkezését hatályon kívül helyezte és az ajánlatkérõ terhére kiszabandó bírság tekintetében a Döntõbizottságot új eljárás lefolytatására kötelezte. A jogsértés megállapítása és a felhívás adott pontjainak megsemmisítése jogkövetkezmények alkalmazása tekintetében a Döntõbizottság határozatának helyt adott azzal, hogy az ajánlati felhívás megsemmisítendõ pontjaiként a 13. b) pont második és ötödik "-" bekezdését és a 11. a) pont második "-" bekezdését jelölte meg.<br>
Elõírta, hogy a megismételt eljárásban a Döntõbizottságnak figyelemmel kell lennie a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. §-</a>ának (5) bekezdésében meghatározott valamennyi szempontra, emellett meghatározhat a törvény céljára és alapelveire figyelemmel olyan további szempontokat, amelyeket mérlegelési jogkörben eljárva a konkrét ügyben értékelni kíván. Elõírta továbbá, hogy a határozatnak tartalmaznia kell, hogy milyen körülményeket vett figyelembe, mit és milyen indokkal vetett el, az egyes tényeknek mi okból és milyen súlyuk miatt tulajdonított jelentõséget.<br>
A Döntõbizottság a megismételt eljárásban ismételten vizsgálat tárgyává tette a bírság mértéke tekintetében irányadó szempontokat, megállapításait a következõkben rögzítette:<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése elõírja: "A bírság mértéke a közbeszerzés értékének legfeljebb harminc százaléka, de legalább a jogsértõ esemény elkövetésének idõpontjában hatályos éves költségvetési törvényben meghatározott összeg."<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a "bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani."<br>
A Döntõbizottság a jogsérelem súlyát jelentõsnek ítélte, mert ajánlatkérõ a felhívás jogsértõ elõírásai által - konszolidált beszámoló megkövetése, egyes bírálati részszempontoknál, alszempontoknál az értékelendõ ajánlati elemek, súlyszámok megadása hiánya - több ajánlattevõt elzárt az ajánlattétel lehetõségétõl, illetõleg több potenciális ajánlattevõ számára kétségessé tette, hogy érdemes indulni az eljárásban, lévén, hogy abban az objektív elbírálás kétséges lehet.<br>
A közbeszerzés értéke ajánlatkérõ nyilatkozata szerint 40 millió Ft. Ezt az értéket a Döntõbizottság átlagosnak tartotta. A kiszabott bírság a közbeszerzés ajánlatkérõ által 40 millió Ft-ra becsült értékének 7,5%-a.<br>
Ajánlatkérõnek a jogorvoslati eljárásban tanúsított magatartása nem tekinthetõ teljes mértékben együttmûködõnek. Ajánlatkérõ az elsõ eljárás kezdeményezés alapján történt eljárás megindításáról szóló értesítést a tértivevény tanúsága szerint május 27-én vette kézhez. Az értesítésben szerepelt, hogy a közbeszerzéssel kapcsolatban rendelkezésre álló összes, ezen belül a közbeszerzési eljárás belsõ felelõsségi rendjét szabályozó, illetõleg az eljárásba bevont személyek felelõsségi körét tartalmazó iratot azonnal, az észrevételt 5 napon belül kell megküldeni a Döntõbizottság részére. Ehhez képest ajánlatkérõ a felelõsségi renddel kapcsolatos nyilatkozatát és az arra vonatkozó iratot csak külön felhívásra, 2002. június 11-én küldte meg.<br>
A Döntõbizottság - bár csekély súllyal - figyelembe vette a bírság megállapításánál ajánlatkérõ ezen késedelmét is.<br>
Ajánlatkérõ terhére korábbiakban elkövetett jogsértés nem került megállapításra, ezért e tényezõ nem nyert értékelést a bírság kiszabásakor. (Megállapítást nyert ugyan ajánlatkérõ terhére jogsértés a D.284/2002. eljárásban, de késõbbi, 2002. május 24-i jogsértés miatt.)<br>
A Döntõbizottság fentieken túlmenõen súlyosbító tényezõként értékelte, hogy ajánlatkérõ alapelvi rendelkezést sértett meg, valamint azt, hogy a jogsértés magában hordozta az elbírálás objektivitásának veszélyét. Enyhítõ körülményként értékelte a Döntõbizottság azt, hogy a felhívás jogsértõ részeinek megsemmisítése folytán a jogsértés orvoslást nyert.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés c), d) és f) pontja szerint rendelkezett.<br>
A bírósági jogorvoslatot a 89. § (1) bekezdése biztosítja.<br>
<br>
Budapest 2003. augusztus 14.<br>
<br>
Dr. Csitkei Mária s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>