<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6898)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.364/8/2003.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás Besenyszög Község Önkormányzata + további 24 önkormányzat közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által Besenyszög Község Önkormányzata és további 24 önkormányzat megbízásából: az ÉARFÜ Észak-alföldi Regionális Fejlesztési Ügynökség Kht. (4025 Debrecen, Miklós u. 18., képviseli: dr. Mancsiczky László ügyvéd, 4042 Debrecen, Pallagi u. 13., a továbbiakban: ajánlatkérõ) "az Észak-alföldi Régió ivóvízminõség-javító programjának 2003. évi III. ütemének megvalósítása - tanulmányok megrendelése" tárgyú közbeszerzési eljárása ellen hivatalból kezdeményezett jogorvoslati eljárásban megállapítja, hogy az ÉARFÜ Észak-alföldi Regionális Fejlesztési Ügynökség Kht. megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#34">Kbt.) 34. §</a> (4) bekezdés a), c) és e) pontját, ezért ajánlatkérõt 1 000 000 Ft, azaz egymillió forint pénzbírság megfizetésére kötelezi.<br>
A Döntõbizottság kötelezi az ajánlatkérõt, hogy a bírságot a határozat kézbesítésétõl számított 15 napon belül a Közbeszerzések Tanácsa Magyar Államkincstár (MÁK) 10032000-01720361-00000000 számú számlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele és tárgyaláson tett nyilatkozata alapján az alábbi tényállást állapította meg.<br>
Az Észak-alföldi Régió ivóvíz-javító projektje a 201/2001. (X. 25.) Korm. rendelet alapján indult. Az I. ütemben a régió összes településére vonatkozóan elkészült egy részletes helyzetfelmérés. Ebben megállapították a települések ivóvizének minõségét. A települések közül 25-re készült el a projekt II. üteme, azaz a vízjogi engedélyezési dokumentációk és a vízjogi engedélyek beszerzése. A II. ütem 2003. év elején zárult le.<br>
A Miniszterelnöki Hivatal Nemzeti Fejlesztési Terv és EU Támogatások Hivatala 2003. május 20-án megbeszélést tartott az érintett önkormányzatok képviselõivel, a projekttel kapcsolatos további feladatokról. Megállapították, hogy lehetõség van a megfelelõ háttértanulmányok (megvalósíthatósági tanulmány, költség-haszon elemzés, környezeti hatások nem mûszaki összefoglalója) elkészítését követõen arra, hogy a projekt bekerüljön a Kohéziós Alapra benyújtandó projektek elsõ körébe, ennek azonban az a feltétele, hogy a tanulmányok 2003. október elejéig elkészüljenek.<br>
A régió alább felsorolt 25 településének önkormányzata 2003. június 20-án kötöttek megbízási szerzõdést az Észak-alföldi Regionális Fejlesztési Ügynökség Kht.-val.<br>
- Besenyszög Község Önkormányzata,<br>
- Jászjákóhalma Község Önkormányzata,<br>
- Jásztelek Község Önkormányzata,<br>
- Kisújszállás Város Önkormányzata,<br>
- Kunmadaras Nagyközség Önkormányzata,<br>
- Nagyiván Község Önkormányzata,<br>
- Tiszabura Község Önkormányzata,<br>
- Tiszagyenda Község Önkormányzata,<br>
- Tiszapüspöki Község Önkormányzata,<br>
- Tiszaszentimre Község Önkormányzata,<br>
- Csökmõ Nagyközség Önkormányzata,<br>
- Darvas Község Önkormányzata,<br>
- Ebes Község Önkormányzata,<br>
- Hajdúnánás Város Önkormányzata,<br>
- Mezõsas Község Önkormányzata,<br>
- Nyíradony Város Önkormányzata,<br>
- Pocsaj Nagyközség Önkormányzata,<br>
- Bihartorda Község Önkormányzata,<br>
- Gacsály Község Önkormányzata,<br>
- Gulács Község Önkormányzata,<br>
- Gyõrtelek Község Önkormányzata,<br>
- Kállósemjén Nagyközség Önkormányzata,<br>
- Máriapócs Város Önkormányzata,<br>
- Nagyecsed Város Önkormányzata,<br>
- Tunyogmatolcs Község Önkormányzata.<br>
A megbízás értelmében a kht. feladata annak a közbeszerzési eljárásnak a lebonyolítása, amelyben a beszerzés tárgya a projekt III. ütemében még szükséges tanulmányok elkészítése (megvalósíthatósági tanulmány, költség-haszon elemzés, környezeti hatások nem mûszaki összefoglalója). A kht. az ajánlatkérõk nevében, a megbízók utasításai szerint köteles eljárni. Már a megbízási szerzõdésben rögzítették, hogy hirdetmény közzététele nélküli tárgyalásos eljárás lefolytatására kerül sor.<br>
A megbízott 2003. június 27-re elkészítette a közbeszerzési eljáráshoz szükséges dokumentációt, 2003. július 3-án pedig megküldte az ajánlati felhívását - a Döntõbizottság elnökének tájékoztatása mellett - az alábbi szervezeteknek: Aquaprofit Rt., Bio-Genezis Kft., Keviterv Plussz Komplex Kft., VITUKI Innosystem, ÖKO Rt., ForEnviron Környezetvédelmi Kft. A közbeszerzési eljárást a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerint folytatja le.<br>
Az ajánlati felhívás szerint a beszerzés tárgya 25 település esetében azon tanulmányok elkészítése, amelyek a Kohéziós Alapra benyújtandó pályázat kidolgozásához szükségesek (megvalósíthatósági tanulmány, költség-haszon elemzés, környezeti hatások nem mûszaki összefoglalója), továbbá a projekt egészére a pályázati ûrlap elkészítése.<br>
A szerzõdés teljesítésének határideje 2003. szeptember 15., angol nyelvû fordítására vonatkozóan pedig 2003. szeptember 29. A 2003. július 15-i ajánlattételi határidõre írásbeli ajánlatokat kért. Az ajánlati felhívás tartalmazta a pénzügyi, gazdasági és mûszaki alkalmasság igazolásának módját és az alkalmatlansági szempontokat is.<br>
A felhívás 18. pontja szolgált az elbírálás szempontjának meghatározására, amely az összességében legelõnyösebb ajánlat szempontja. Hat részszempontot határozott meg az ajánlatkérõ, azok mindegyikéhez több alszempont tartozott, azok súlyszámát is megadták. A részszempontok között szerepelt az ajánlat mûszaki tartalma, az ajánlati ár és fizetési feltételek, referencialista, formai és tartalmi követelmények, helyszíni kapcsolattartás feltételei. Meghatározták az értékelés módszerét is, amely az értékelõ bizottság mérlegelésén alapul. A részletes feltételeket a dokumentáció tartalmazta.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja szerinti eljárás alkalmazását ajánlatkérõ a következõkkel indokolta:<br>
A 201/2001. (X. 25.) Korm. rendelet szerint 2006. december 25-ig Magyarországon minden településen el kell érni, hogy az ivóvíz As-tartalma 30 µg/l határérték alá csökkenjen. Az Észak-alföldi Régió ivóvízminõség-javító programjának I. fázisában a régió összes településére elkészült egy részletes helyzetfelmérés, majd a II. fázisban a határérték fölötti 25 település esetében elkészültek - a vízgazdálkodásról szóló 1995. évi LVII. törvény elõírásainak megfelelõen - a Vízjogi Létesítési Engedélyezési Tervdokumentációk és a jogerõs Vízjogi Létesítési Engedélyek.<br>
Az Észak-alföldi Regionális Fejlesztési Ügynökség (ÉARFÜ) 2003. május 20-án, a MeH Kohéziós Alap Irányító hatósága által szervezett egyeztetésen szerzett tudomást arról, hogy a jelen beszerzés tárgyát képezõ szakmai tanulmányok 2003. szeptemberi határidõvel teljesített elkészítése esetén az ivóvízminõség-javító program bekerülhet a Kohéziós Alapra 2004. év elején az ún. "elsõ körben" benyújtandó és a támogatás elnyerése esetén megvalósulandó projektek közé. Ezért az ÉARFÜ 2003. május 26-án kelt szándéknyilatkozatában vállalta, hogy a hiányzó dokumentációkat 2003. szeptember 15-ig elkészítteti. Tekintettel az elõkészítõ munkálatokra, a nyílt, vagy a meghívásos közbeszerzési eljárás közbeszerzési törvény által szabályozott idõtartamára, a szakmai tanulmányok elkészítéséhez szükséges idõre, valamint a szûk határidõkre, kizárólag a hirdetmény közzététele nélküli tárgyalásos gyorsított eljárás folyamán alkalmazott minimális idõkeret ad lehetõséget arra, hogy a kiválasztott szakértõ cég a szándéknyilatkozatban megszabott határidõre az ajánlatkérõ részére elkészítse a jelen ajánlati felhívás tárgyát képezõ tanulmányokat.<br>
A 2003. július 15-i határidõre három ajánlat érkezett az alábbiaktól: Aquaprofit Rt. és a Vituki-Innosystem Kft. konzorcium, Bio-Genezis Kft., ForEnviron Környezetvédelmi Kft. és az ÖKO Rt. közösen. A bontást követõ napon hiánypótlást rendelt el az ajánlatkérõ, továbbá közölte a tárgyalás és az eredményhirdetés idõpontját az érdekeltekkel.<br>
A jogorvoslati eljárásról történõ tudomásszerzést követõen, 2003. július 17-én az ajánlatkérõ módosította az ajánlati felhívást és a dokumentációt, errõl a tájékoztatást megküldte minden érdekeltnek és a Döntõbizottság elnökének is.<br>
Az ajánlatkérõ a közbeszerzési eljárást lefolytatta, 2003. július 23-án eredményt hirdetett, a nyertes ajánlattevõ Aquaprofit Rt. és a Vituki Innosystem Kft. konzorciuma lett. Ajánlatkérõ a szerzõdést a nyertes ajánlattevõvel 2003. augusztus 1-jén megkötötte 28 millió Ft + áfa összegben.<br>
A Döntõbizottság elnöke 2003. július 16-án kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárás jogszerûsége egyértelmûen nem állapítható meg, továbbá a megküldött ajánlati felhívás nem felel meg a Kbt. elõírásainak. A részszempontok és alszempontok között szerepelnek az alkalmasság igazolásával összefüggõ ajánlati tartalmi elemek, valamint olyan körülmények értékelése, amelyek gazdaságilag értékelhetõ mennyiségi, minõségi elemeket nem tartalmaznak. A ponthatárok közötti pontszámok megállapításának módszereként az értékelõ bizottság szakmai ismeretei és tapasztalatai alapján történõ értékelés került megjelölésre.<br>
Ennek alapján indítványozta, hogy a Döntõbizottság a közbeszerzési eljárás jogalapját és a felhívás jogszerûségét vizsgálja meg.<br>
Ajánlatkérõ érdemi észrevételében kérte az eljárás megszüntetését, jogsértés megállapításának mellõzését. Az ajánlati felhívását és a dokumentációt módosította, ezen módosított formában kéri annak jogszerûségének vizsgálatát. Álláspontja szerint a felhívás és a dokumentáció ebben a formában jogszerû. Az eljárás jogalapját illetõen elõadja, hogy 2003. szeptember 15-ig el kell készülniük a tanulmányoknak, ellenkezõ esetben 25 település lakosságának érdekei sérülnek. Az ajánlatkérõk nem láthatták elõre az eljárást megalapozó körülményeket, azaz azt, hogy a tanulmányoknak az uniós forrás elérhetõsége érdekében ezen idõpontig el kell készülniük.<br>
A Döntõbizottság a közbeszerzési eljárásban keletkezett iratok, ajánlatkérõ észrevétele alapján megállapította, hogy ajánlatkérõ közbeszerzési eljárása ellen kezdeményezett jogorvoslati eljárás részben megalapozott.<br>
A Döntõbizottság elsõdlegesen azt vizsgálta, hogy az ajánlatkérõ által választott jogalap jogszerû volt-e.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha azt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak: a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A rendelkezésre álló iratok alapján egyértelmûen megállapítható volt, hogy a tanulmányok elkészítése kétségkívül a megadott határidõre szükséges, az ajánlatkérõk késõn tudták meg, hogy ez a rövid határidõ számukra követelmény, ha a Kohéziós Alapra be akarják nyújtania pályázatukat. Ebbõl következõen egyértelmûen megállapítható, hogy ajánlatkérõk elõre nem láthatták a rendkívüli sürgõs helyzet bekövetkeztét, sõt ez a helyzet nem a mulasztó magatartásuk eredménye, továbbá más eljárásfajta alkalmazása beszerzési igényüket ellehetetlenítené.<br>
Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása nem jogsértõ.<br>
A Döntõbizottság ezt követõen vizsgálta, hogy az ajánlatkérõ által készített módosított ajánlati felhívás megfelel-e a Kbt. elõírásainak.<br>
A <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) és (4) bekezdése szerint:<br>
(3) Ha az ajánlatkérõ az összességében legelõnyösebb ajánlatot kívánja kiválasztani, a részvételi felhívásban jogosult, az ajánlati felhívásban köteles meghatározni<br>
a) az összességében legelõnyösebb ajánlat megítélésére szolgáló részszempontokat;<br>
b) részszempontonként az azok súlyát meghatározó - a részszempont tényleges jelentõségével arányban álló - szorzószámokat (a továbbiakban: súlyszám);<br>
c) az ajánlatok részszempontok szerinti tartalmi elemeinek értékelése során adható pontszám alsó és felsõ határát, mely minden részszempont esetében azonos;<br>
d) azt a módszert, amellyel megadja a ponthatárok [c) pont] közötti pontszámot, mely módszer minden részszempont esetében azonos.<br>
(4) A 34. § (3) bekezdésének a) pontja szerinti részszempontokat az ajánlatkérõnek az alábbi követelményeknek megfelelõen kell meghatároznia:<br>
a) a részszempontok körében nem értékelhetõ az ajánlattevõ szerzõdés teljesítéséhez szükséges pénzügyi, gazdasági és mûszaki alkalmassága;<br>
b) a részszempontok között mindig meg kell adni az ellenszolgáltatás (ajánlati ár, díj) mértékének részszempontját;<br>
c) a részszempontoknak gazdaságilag értékelhetõ mennyiségi, illetve minõségi tényezõkön kell alapulniuk, a közbeszerzés tárgyával, illetõleg a szerzõdés feltételeivel kell kapcsolatban állniuk;<br>
d) a részszempontok nem eredményezhetik ugyanazon ajánlati tartalmi elem többszöri értékelését;<br>
e) ha részszempont körében alszempontok is meghatározásra kerülnek, alszempontokként azok - tényleges jelentõségével arányban álló - súlyszámát is meg kell adni.<br>
A jelen eljárásban ajánlatkérõ több ajánlattevõ versenyét kívánta biztosítani, így az ajánlati felhívásnak az ajánlatok értékelésére vonatkozó feltételrendszerének meg kell felelnie a Kbt. elõírásainak, hiszen csak ily módon biztosítható az alapelvi rendelkezések érvényesülése és az ajánlatok összehasonlításának jogszerûsége.<br>
Az ajánlatok elbírálása szempontját ugyan már némileg módosítva tartalmazza a 2003. július 17-én módosított ajánlati felhívás, azonban még most sem teljesíti a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. §-</a>a szerinti követelményeket teljes mértékben. A felhívás az alábbi:<br>
Az ajánlatok elbírálásának szempontrendszere:<br>
részszempontok	súlyszámok<br>
- az ajánlat szakmai tartalma	<br>
  - a felhívásban megadott tematika részletezésének mértéke/az egyes tanulmányfejezetek tartalmára vonatkozó javaslat kidolgozottsága	2<br>
  - megfelelés a Kohéziós Alap formanyomtatvány tartalmi követelményeinek	2<br>
	elérhetõ max. 40 pont<br>
- ajánlati ár, fizetési feltételek<br>
  - az ajánlati ár mértéke	2,5<br>
  - az ajánlati ár maradéktalanul tartalmazza a közbeszerzés tárgyát	0,5<br>
  - kedvezõ fizetési feltételek (elõleg &plusmn;, részletfizetés &plusmn;, fizetési határidõ stb.)	1,5<br>
  - az ajánlati ár tartalmazza-e a dokumentációra vonatkozó utólagos munkálatokat (esetlegesen szükséges javítások, további egyeztetések a felülvizsgálat, véglegesítés során)	1,5<br>
	elérhetõ max. 60 pont<br>
- referencialista környezetvédelmi területen<br>
  - elkészített teljes ISPA környezetvédelmi pályázatok száma alapján, eltekintve a mûszaki alkalmasság igazolásánál figyelembe vett egy munkától	1,5<br>
  - az igénybe venni kívánt külsõ szakértõk/alvállalkozók ISPA v. EU-s környezetvédelmi projekttapasztalata az adott szakterületen a projektek száma alapján	0,5<br>
	elérhetõ max. 20 pont<br>
- referencialista vízgazdálkodási területen<br>
  - elkészített teljes ISPA környezetvédelmi pályázatok száma alapján, eltekintve a mûszaki alkalmasság igazolásánál figyelembe vett egy munkától	2,5<br>
  - az igénybe venni kívánt külsõ szakértõk/alvállalkozók ISPA v. EU-s környezetvédelmi projekttapasztalata az adott szakterületen a projektek száma alapján	1,5<br>
	elérhetõ max. 40 pont<br>
- formai és általános tartalmi követelmények<br>
  - a benyújtott ajánlat áttekinthetõsége, a tartalmi részek közötti koherencia	2,5<br>
	elérhetõ max. 25 pont<br>
- helyszíni kapcsolattartás feltételei<br>
  - az ajánlat részeként a projekt által érintett önkormányzatokkal, vízmûvekkel való kapcsolattartás rendszeressége, javasolt módja	1<br>
  - helyszíni szakértõ igénybevétele	0,5<br>
	elérhetõ max. 15 pont<br>
Adható minimális pontszám: 1, adható maximális pontszám: 10.<br>
Összes pontszám: <= 200.<br>
A ponthatárok közötti pontszámokat az értékelõ bizottság tagjai a felhívás tárgyával érintett szolgáltatásra irányuló ajánlat minõségének színvonala alapján határozzák meg. A részszempontok és alszempontok szerinti értékelésre a számszerûsített mennyiségi és minõségi tényezõk alapján az adható maximum és minimum pontszámok között arányosítva került sor.<br>
A fentiekbõl kitûnõen több olyan részszempont van, amely az alkalmassági szempontok körébe tartozik függetlenül attól, hogy ajánlatkérõ hivatkozik arra, hogy itt nem az ajánlattevõ alkalmasságának megítélésére szolgál, ilyenek a 3. és 4. részszempontok. E szempontok körében ajánlatkérõ az ajánlattevõk referenciamunkáit kívánta értékelni egyrészt a környezetvédelem, másrészt a vízgazdálkodás területén, holott ezek a részszempontok tipikusan a mûszaki alkalmasság igazolására szolgálnak [<a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés a) pont], hiszen ajánlatkérõ e körben azt kívánta értékelni, hogy hány db korábban elkészített pályázattal rendelkezett az ajánlattevõ.<br>
Ajánlatkérõ az ajánlati felhívásában az értékelési szempontok ily módon történõ meghatározásával megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés a) pontját.<br>
Több további részszempont, illetve hozzá tartozó alszempont olyan tartalmi elem, amelynek számszerûsítése és értékelhetõsége objektíven nem valósítható meg. E körbe tartoznak az 1., 5. és 6. részszempontok.<br>
Figyelemmel arra, hogy ezen részszempontok nem gazdaságilag értékelhetõ mennyiségi és minõségi tényezõkön alapulnak, ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontját.<br>
A 2. részszempont ugyan nagyrészt számszerûsíthetõ tartalmi elemekbõl áll, itt viszont több alszempont aggályos az alábbi okokból: a 3. alszempont további szempontokból áll (elõleg, részletfizetés, fizetési határidõ) azonban ezen belül belsõ súlyozás nem került megállapításra. Amennyiben ajánlatkérõ egy szemponton belül több alszempontot is kíván értékelni, úgy ezen szempontok esetében is a súlyszámok megadása kötelezõ, hiszen csak ily módon biztosítható az értékelés objektivitása. Ajánlatkérõ a megadott alszempontot még további alszempontra osztotta és az alszemponton belül is több tényezõt kíván figyelembe venni. Ily módon ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés e) pontját.<br>
A 2. részszemponton belül a 2. alszempont egy egyszerû érvényességi feltétel, hiszen amennyiben az ár nem tartalmazza a közbeszerzés tárgyát, úgy az az ajánlat nem teljes körû, tehát érvénytelen. A 4. alszempont szintén érvényességi feltételt tartalmaz a 2. alszemponthoz hasonlóan. Ennek alapján a felhívásnak meg nem felelõ ajánlat az értékelésben nem vehet részt, pontszámot egyáltalán nem kaphat. Az elbírálási részszempontok ily módon történõ meghatározása sérti a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(4) bekezdés c) pontját, hiszen nem gazdaságilag értékelhetõ mennyiségi és minõségi tényezõkön alapulnak.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján a jogsértést megállapította, az f) pont alapján határozott a bírság kiszabásáról.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint: "A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg."<br>
A bírság minimális mértékét a költségvetési törvény 2003-ban 1 000 000 Ft-ban állapította meg.<br>
A Döntõbizottság a rendelkezésre álló iratok alapján megállapította, hogy az ajánlatkérõ által választott jogalap jogszerû volt, azonban az ajánlati felhívás lényeges eleme az ajánlatok elbírálására vonatkozó feltételrendszer megállapítása sértette a Kbt. rendelkezéseit, így a minimális bírság kiszabása elengedhetetlen volt. A rendelkezésre álló iratokból egyértelmûen megállapítást nyert, hogy ajánlatkérõ a közbeszerzési eljárás teljes körû lebonyolításával az ÉARFÜ Észak-alföldi Regionális Fejlesztési Ügynökség Kht.-t bízta meg az önkormányzatok és a kht. közötti megállapodás alapján. Ennek alapján az eljárás lefolytatásával megbízott kötelezettsége volt az ajánlati felhívás elkészítése és annak jogszerûségéért a felelõsség vállalása. Ezen tény alapján döntött a Döntõbizottság arról, hogy a jogsértésért a jogkövetkezményt a közbeszerzési eljárás lebonyolításával megbízott kht.-vel szemben alkalmazza. A belsõ felelõsségi rend alapján az ajánlati felhívás jogszerûségéért való felelõsség egy meghatározott személyhez nem volt köthetõ, így a Döntõbizottság a személlyel szembeni bírság alkalmazását mellõzte.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 6.<br>
<br>
Dr. Engler Magdolna s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>