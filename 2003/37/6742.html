<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6742)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.347/12/2003.<br>
<br>
Tárgy: a Schindler Hungária Kft. jogorvoslati kérelme a Miniszterelnökség Közbeszerzési és Gazdasági Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Schindler Hungária Lift és Mozgólépcsõ Kft. (1117 Budapest, Budafoki u. 60., képviseli: dr. Rakvács Péter jogtanácsos, 1126 Budapest, Királyhágó tér 2., a továbbiakban: kérelmezõ) jogorvoslati kérelmének, melyet a Miniszterelnökség Közbeszerzési és Gazdasági Igazgatósága (1054 Budapest, Báthory u. 12., a továbbiakban: ajánlatkérõ) "Miniszterelnöki Hivatal irodaházában kettõ darab személyfelvonó beépítése a meglevõ körforgó-személyfelvonó helyére" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdés elsõ fordulatában foglaltakat.<br>
A Döntõbizottság ajánlatkérõt 1 000 000 Ft, azaz egymillió forint bírsággal sújtja.<br>
Ajánlatkérõ a bírság összegét a határozat kézhezvételétõl számított 15 napon belül a Közbeszerzések Tanácsa MÁK-nál vezetett 10032000-01720361-00000000 számú számlájára köteles befizetni.<br>
A Döntõbizottság kötelezi ajánlatkérõt, hogy kérelmezõ részére a határozat kézhezvételétõl számított 15 napon belül 150 000 Ft (azaz egyszázötvenezer forint) igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai, a felek írásban és a tárgyaláson tett nyilatkozatai alapján az alábbi tényállást állapította meg:<br>
Az ajánlatkérõ 2003. április 23.-án, a Közbeszerzési Értesítõ 17. számában ajánlati felhívást tett közzé nyílt közbeszerzési eljárás megindítására.<br>
Az ajánlati felhívás szerint a beszerzés tárgya a Miniszterelnöki Hivatal irodaházában (1055 Budapest, Kossuth tér 4.) 2 db személyfelvonó beépítése a meglevõ körforgó-személyfelvonó helyére.<br>
Az ajánlati felhívás 13. a) pontja szerint ajánlatkérõ az összességében legelõnyösebb ajánlatot kívánta kiválasztani, meghatározta az ennek megítélésére szolgáló részszempontokat, súlyszámokat, pontszámokat, és az értékelés módszerét a következõk szerint:<br>
részszempontok	súlyszámok<br>
- a mûszaki dokumentációban szereplõ felvonók kivitelezésére adott vállalási ár	7<br>
- helyszíni kivitelezési idõ	2<br>
- felvonók éves karbantartási díja (az éves karbantartási anyag és munkadíjköltségek együttesen)	1<br>
Adható pontszám valamennyi részszempont esetén 1-10 pont. Részszempontonként a legkedvezõbb ajánlat a legmagasabb pontot (10) kapja, a többi ajánlat arányosítással lesz értékelve. A súlyszám és az értékelési pont szorzata adja a részszempontok pontszámát. A nyertes ajánlattevõ az, aki a súlyozott részpontok összesítését követõen a legtöbb pontot éri el.<br>
Ajánlatkérõ ajánlati dokumentációt készített, amely a mûszaki követelményeket, szerzõdéstervezetet, valamint a beadandó dokumentumok jegyzékét tartalmazta.<br>
Az ajánlattételi határidõre, 2003. június 3-ra kérelmezõn kívül 2 ajánlattevõ nyújtotta be ajánlatát: a Miskolc-lift Kft. és az OTIS Felvonó Kft. A bontási eljárás során ismertetésre került az ajánlattevõk neve, az ellenszolgáltatás összege, valamint a vállalt teljesítési határidõ.<br>
A 2003. június 24-én megtartott eredményhirdetésen, melyen valamennyi ajánlattevõ megjelent, az ajánlatkérõ a Miskolc-lift Kft. ajánlatát nyertesnek hirdette ki és ismertette az eljárásról készült összegezést, melyet írásban is megküldött ajánlattevõk részére.<br>
Az összegezés 2. b) pontjában ajánlatkérõ táblázatba foglalta az elbírálás részszempontjait, megadta az értékelési pontszámot, a részszempontok súlyszámait, a súlyszámok és a pontszámok szorzatát minden ajánlattevõre vonatkozóan.<br>
Az összegezés 2. c) pontjában, a táblázatban szereplõ értékelési pontszámok indokolásaként ajánlatkérõ a pontszámok meghatározására alkalmazott arányossági képletet mutatta be:<br>
    9 × (legkedvezõbb ajánlati tartalmi elem)<br>
P = ---------------------------------- + 1<br>
        Vizsgált ajánlati tartalmi elem<br>
Az összegezés 2. a) pontja az egyes ajánlatok tartalmi elemeit, számszerû adatait, a 2. c) pontja értékelést nem tartalmazott.<br>
Az ajánlatkérõ a nyertes ajánlattevõvel 2003. július 2-án a szerzõdést megkötötte.<br>
Kérelmezõ 2003. július 8-án jogorvoslati kérelmet nyújtott be, melyben kérte ideiglenes intézkedésként az eljárást lezáró szerzõdés megkötésének megtiltását. Kérelmét az eljárás során tartott tárgyalást követõen, 2003. július 30-án kelt beadványában módosította. A módosított jogorvoslati kérelmében kérte a jogsértés megtörténtének megállapítását, valamint ajánlatkérõnek az eljárási díj és költségek viselésére való kötelezését.<br>
Indokolásul elõadta, hogy az "Összegezés az eljárásról" elnevezésû dokumentumban nem kerültek feltüntetésre a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében és a törvény 5. számú mellékletében rögzítettek szerint a legelõnyösebb ajánlat részszempontok szerinti tartalmi elemei. Tekintettel arra is, hogy az ajánlatkérõ által részére 2003. június 4-én megküldött bontási jegyzõkönyvben csak a törvény szerinti minimum került ismertetésre, így a többi ajánlat vonatkozásában csak az elsõ két részszempont alapjául szolgáló adatok állnak a rendelkezésére, és ennek következtében nem tudja kontrollálni az ajánlatok értékelését. Az ajánlatkérõ az ajánlatok részszempontok szerinti tartalmi elemeit nem tüntette fel.<br>
Ajánlatkérõ a kérelemmel kapcsolatos észrevételében, a jogorvoslati eljárás során tartott tárgyaláson tett nyilatkozatában jogszerûnek tartotta az eljárását és kérte a kérelem elutasítását megalapozatlanság jogcímén.<br>
Hivatkozott arra, hogy álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdésében foglalt kötelezettségének az általa elkészített összegezés megfelel. Elõadta, hogy az 5. sz. mellékletben a 2. b) pontban formailag elõre kialakított és pontosan megfogalmazott táblázat adja meg egyértelmûen, hogy melyek azok az ajánlatok értékelésére vonatkozó számadatok, melyeket az ajánlatkérõnek az eredményhirdetéskor ismertetnie kell, valamint azok a tartalmi elemek, melyek az ajánlatokból értékelésre kerülnek, úgyszintén ezek elbírálásának módszertana is. Álláspontja szerint a táblázat összes elemét hiánytalanul kitöltötte.<br>
Elõadta, hogy az értékelési pontszámból a megadott képlet és módszer alapján az ajánlattevõk egyszerû matematikai összefüggéssel bármikor vissza tudják számolni a számszerûsített ajánlati paramétereket is. Számítási módszere azon alapult, hogy az ajánlati felhívásában rögzítette, hogy az értékelés során részszempontonként a legkedvezõbb ajánlat a maximális pontszámot kapja, a kevésbé kedvezõ ajánlat pontszáma ehhez képest az egyszerû, általánosan ismert fordított arányosság alapján történõ arányosítással kerül meghatározásra. Az aránypár mindhárom részszempontnál a következõ:<br>
Amin: Ap = p:10<br>
Hmin: Hp = p:10<br>
Kmin: Kp = p:10<br>
A = ellenszolgáltatás összege<br>
H = teljesítési határidõ<br>
K = karbantartási költség<br>
Ha a részszempont 10 pontot kapott, akkor övé a kedvezõbb ajánlati paraméter, így pl.: Ap = 10 Amin : p<br>
Ha a részszempontra 10 pontnál kevesebbet kapott, akkor a másik ajánlatban van a kedvezõbb paraméter, így pl.: Amin = p Ap : p<br>
Ha a részszempontra mindegyik ajánlat 10 pontot kapott, akkor pl.: Amin = Ap<br>
Ezzel indokolta, hogy ilyen adatsor nincs a hivatkozott táblázatban.<br>
Elõadta továbbá, hogy az eredményhirdetésen kérelmezõ képviselõje jelen volt, s arra a kérdésre, hogy kíván-e az eredményhirdetésre észrevételt tenni, avagy kérdést feltenni, nemmel válaszolt.<br>
Hivatkozott ajánlatkérõ a továbbiakban arra is, hogy a szerzõdés a <a href="http://net.jogtar.hu/jr/gen/getdoc.cgi?docid=99500040.tv#62">Kbt. 62. § </a>(4) bekezdése alapján közérdekû adatnak minõsül, s a szerzõdés elválaszthatatlan részét képezi az ajánlat, melyekhez ajánlatkérõ folyamatos hozzáférést biztosít. Kérelmezõ azonban az eredményhirdetést követõen sem szóban, sem írásban nem kereste meg további információkért.<br>
Hivatkozott arra is, hogy a kérelmezõ legutolsó írásbeli beadványában "dokumentációban nem került" feltüntetésre megfogalmazás szerepelt, így emiatt is kérte a jogorvoslati kérelem elutasítását.<br>
A Döntõbizottság megállapította, hogy a jogorvoslati kérelem alapos.<br>
A <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése elõírja, hogy az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. sz.</a> melléklete szerint az összegezésnek az eljárásról tartalmaznia kell:<br>
<br>
2. a) Az érvényes ajánlatot tevõ, ki nem zárt és alkalmasnak talált ajánlattevõk neve, ajánlatuknak az elbírálás szempontja és - az összességében legelõnyösebb ajánlat választása esetén - annak részszempontjai szerinti tartalmi elemei:<br>
b)** Az a) pont szerinti ajánlatok értékelése a következõ táblázatba foglalva:<br>
c)** A táblázatban szereplõ értékelési pontszámok indokolása:<br>
A Döntõbizottság megállapította, hogy ajánlatkérõ által készített és az eredményhirdetéskor ismertetett összegezés nem tartalmazza az ajánlatok értékelt tartalmi elemeit.<br>
Az összegezés 2. c) pontjában ajánlatkérõ a táblázatban szereplõ értékelési pontszámok indokolásaként az általa választott pontozási módszer szerinti arányosítás matematikai képleteit ismertette részszempontok szerint.<br>
Az ajánlatok számszerû tartalmi adatait sem külön, sem a képletekbe helyettesítve az összegezés nem tartalmazta.<br>
A Döntõbizottság nem fogadta el kérelmezõ azon érvelését, hogy ajánlattevõk a képletbõl vissza tudják számolni a számszerûsített ajánlati paramétereket. Nincs ugyanis jogi relevanciája annak, hogy az ismertetett számítási módszerrel el lehet-e jutnia kívánt eredményhez.<br>
A törvény elõírja, hogy az összegezésnek tartalmazni kell a részszempontok szerinti tartalmi elemeket. Az ajánlattevõk ennek alapján tudják megállapítani, hogy az ajánlatkérõ helyesen értékelt-e, valóban az ajánlati felhívásban meghatározott elbírálási szempont, az összességében legelõnyösebb ajánlat részszempontjai, és azok és súlyozása alapján döntött-e. A tájékoztatási kötelezettség az eljárás tisztaságának egyik fontos biztosítéka.<br>
Ajánlatkérõ hivatkozott arra is, hogy kérelmezõ nem járt el nála az adatok megszerzése vonatkozásában.<br>
A Döntõbizottság ezzel kapcsolatban rámutat arra, hogy a Kbt. ajánlatkérõ kötelezettségévé teszi a tájékoztatást, a megfelelõ tartalmú összegezés elkészítését.<br>
A Döntõbizottság álláspontja szerint a kérelmezõ által megjelölt jogszabályi rendelkezés [<a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés 5. sz. melléklet], szövegkörnyezet alapján egyértelmûen megállapítható, hogy kérelmezõ ajánlatkérõ írásbeli összegezését, annak tartalmi hiányosságait kifogásolta. Így a "dokumentáció" kifejezés használatának nincs relevanciája, figyelemmel az Áe. 16. § (3) bekezdésére. A kérelmezõ egyébként is a mondatában az írásbeli összegezést nevezi dokumentumnak.<br>
A fentiek alapján az ajánlatkérõ által készített összegezés nem felelt meg a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdés elsõ fordulatában meghatározottaknak.<br>
Mindezekre tekintettel a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva, a Kbt. 88. § (1) bekezdés d) és h) pontjai szerinti jogkövetkezményeket állapította meg.<br>
A Döntõbizottság ideiglenes intézkedést nem alkalmazott, mivel annak törvényi feltételei nem álltak fenn.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ rendelkezése alapján döntött a bírság kiszabásáról.<br>
E szakasz szerint a Döntõbizottság bírságot szab ki az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértést, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) és (5) bekezdése az alábbiak szerint szabályozza a bírság kiszabásának alapvetõ elveit.<br>
A (4) bekezdés szerint a bírság mértéke a közbeszerzés értékének legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg. Ez jelenleg 1 000 000 Ft, magánszemélyek esetében 100 000 Ft.<br>
Az (5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A Döntõbizottság a jogsértés súlyára tekintettel nem ítélte indokoltnak a minimális bírságnál magasabb összegû bírság kiszabását.<br>
A Döntõbizottság személyi bírságot nem szabott ki, mert a rendelkezésre álló adatok alapján nem volt egyértelmûen megállapítható a jogszabálysértõ összegezés elkészítésért felelõs személye.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 1.<br>
<br>
Dr. Nagy Gizella s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Dr. Telek Katalin s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>