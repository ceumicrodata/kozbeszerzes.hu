<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6807)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.333/12/2003.<br>
<br>
Tárgy: a MONTANA Rt. jogorvoslati kérelme a Miniszterelnöki Hivatal Nemzeti Fejlesztési Terv és EU Támogatások Hivatala közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az MONTANA Rt. (1085 Budapest, Gyulai Pál u. 13., képviseli: dr. Gombocz Judit ügyvéd, 1035 Budapest, Tahi út 53-59., továbbiakban: kérelmezõ) által a Miniszterelnöki Hivatal Nemzeti Fejlesztési Terv és EU Támogatások Hivatala (1133 Budapest, Pozsonyi út 56., képviseli: dr. Patay Géza ügyvéd, a továbbiakban: ajánlatkérõ) "Egységes Monitoring Informatikai Rendszer Fejlesztése az EU Strukturális és Kohéziós Alapok magyarországi támogatási rendszeréhez" tárgyú közbeszerzési eljárása ellen indított jogorvoslati eljárást - a jogorvoslati kérelem visszavonására tekintettel - megszünteti.<br>
A felek viselik az eljárás során felmerült költségeiket.<br>
A határozat ellen fellebbezésnek helye nincs és a határozat bírósági felülvizsgálata sem kérhetõ.<br>
<br>
INDOKOLÁS<br>
<br>
Ajánlatkérõ a Közbeszerzési Értesítõ 2003. május 14-i számában tette közzé részvételi felhívását a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés e) pontjára alapított hirdetmény közzétételével induló tárgyalás eljárás megindítására a rendelkezõ részben meghatározott tárgyban.<br>
Ajánlatkérõ a felhívása 8. és 9. pontjában határozta meg a részvételre jelentkezõk alkalmasságának megítélésével kapcsolatos követelményeit. Felhívás 9. d) pontjában rendelkezett arról, hogy a részvételi felhívásban meghatározott alkalmassági kritériumok alapján kiválasztott és a keretszámnak megfelelõ számú ajánlattételre felkért ajánlattevõ részére megküldött ajánlati felhívásban határozza meg a <a href="http://net.jogtar.hu/jr/gen/getdoc.cgi?docid=99500040.tv#34">Kbt. 34. § </a>(3) bekezdésében foglaltakat.<br>
Az ajánlatkérõ a meghívni kívánt ajánlattevõk keretszámát felhívása 10. pontjában, háromban határozta meg.<br>
Ajánlatkérõ dokumentációt is összeállított és ez tartalmazta a részvételi felhívást is.<br>
A felhívás 13.10. pontja szerint ajánlatkérõ a referenciák összértékét használja fel a részvételre jelentkezõk rangsorolásához, ezért kéri, hogy a jelentkezõ az erre vonatkozó valamennyi adatot szerepeltesse a benyújtásra kerülõ jelentkezésében.<br>
A közbeszerzési eljárás során 20 jelentkezõ nyújtotta be részvételre jelentkezését.<br>
Ajánlatkérõ 2003. június 13-án hirdette ki a részvételi szakaszt lezáró döntését, minden jelentkezést érvényesnek fogadott el és minden jelentkezõt alkalmasnak minõsített.<br>
Ajánlattételre a Welt 2000 Szolgáltató és Kereskedelmi Kft.-t, a Io Számítástechnikai Szolgáltató és Kereskedelmi Kft.-t és az IQSYS Informatikai Rt.-t hívta fel.<br>
A kérelmezõ 2003. július 2-án nyújtotta be jogorvoslati kérelmét, melyet az eljárás során részben pontosított. A kérelmezõ álláspontja szerint ajánlatkérõ az eljárása során nem tartotta be azt a szempontot, amelyet meghatározott a részvételre jelentkezõk rangsorolásához és egyébként is ajánlatkérõ köteles indokolni arra vonatkozó döntését, hogy milyen szempontok alapján választotta ki az ajánlattételre felhívottakat és a döntésének ellenõrizhetõnek, a Kbt. alapelveinek megfelelõnek kell lenni.<br>
Kérte ajánlatkérõ részvételi szakaszt lezáró és azt követõ döntéseinek megsemmisítését, ideiglenes intézkedésként az eljárást lezáró szerzõdés megkötésének megtiltását.<br>
Ajánlatkérõ kérte a jogorvoslati kérelem elutasítását, elsõdlegesen elkésettség, másodlagosan érdemi alaptalanság miatt.<br>
Egyrészt hivatkozott arra, hogy a Közbeszerzési Értesítõben megjelent szöveg a téves megjelenés miatt nem tartalmazza a "rangsorolás" szót. Másrészt álláspontja szerint a Kbt. rendelkezései alapján ajánlatkérõt nem terheli sem indokolási kötelezettség, sem rangsorolási, sem sorrend-felállítási kötelezettség. Ajánlatkérõ az eljárási szabályokat betartva a Kbt. alapelveinek megfelelõen választotta ki a szakmai meggyõzõdése szerint az ajánlattételre felhívottakat. Ajánlatkérõ bejelentette, hogy az eljárást lezáró döntését 2003. július 10-én kihirdette, az eljárás nyertese a Welt 2000 Szolgáltató és Kereskedelmi Kft. lett.<br>
A Döntõbizottság a jogorvoslati eljárást megindította, az ügyben 2003. július 11-én és 17-én tárgyalást tartott.<br>
A Döntõbizottság a D.333/10/2003. számú határozatában ideiglenes intézkedést hozott az eljárást lezáró szerzõdés megkötését megtiltotta.<br>
A kérelmezõ 2003. július 18-án kelt levelében bejelentette, hogy jogorvoslati kérelmét visszavonja és kérte a jogorvoslati eljárás megszüntetését.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Döntõbizottság eljárására - ha e törvény másként nem rendelkezik - az Áe. rendelkezéseit kell alkalmazni.<br>
Az Áe. 14. § (1) bekezdése szerint az ügyfél az eljárás megindítására irányuló kérelmét a határozat jogerõre emelkedéséig visszavonhatja. Ilyenkor a közigazgatási szerv az eljárást megszünteti, kivéve, ha az eljárás hivatalból is megindítható és a közigazgatási szerv az eljárást folytatja. A kérelmezõ jogorvoslati kérelmének visszavonására tekintettel a Döntõbizottság az Áe. 14. § (1) bekezdése alapján a jogorvoslati eljárást megszüntette.<br>
A jogorvoslatra vonatkozó rendelkezés a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdésén alapul.<br>
<br>
Budapest, 2003. július 21.<br>
<br>
Dr. Nagy Gizella s. k.,	Székelyné Bihari Mária s. k.,<br>
közbeszerzési biztos	közbeszerzési biztos<br>
<br>
Dr. Engler Magdolna s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>