<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6826)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.350/20/2003.<br>
<br>
Tárgy: a MÁVÉPCELL Kft. kérelmezõ jogorvoslati kérelme a Vas Megyei Állami Közútkezelõ Kht. közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a MÁVÉPCELL Kft. (9500 Celldömölk, Nagy S. tér 14., a továbbiakban: kérelmezõ) kérelmének, melyet a Vas Megyei Állami Közútkezelõ Kht. (9700 Szombathely, Március 15. tér 2., képviseli. dr. Fejesné dr. Márton Zsuzsanna ügyvéd, 9700 Szombathely, Vajdahunyad tér 2., dr. Nagy Zoltánné dr. Boros Erika ügyvéd, 9789 Sé, Rajki u. 10., a továbbiakban: ajánlatkérõ) "a 89. sz. Szombathely-Bucsu II. rendû fõút 4+300-9+700 km-szelvények között új útszakasz (IV/A. ütem) építési munkái, mely tartalmaz földmû, útburkolat, hídépítéseket, valamint közmûkiváltásokat" tárgyú közbeszerzési eljárása ellen nyújtott be, a Döntõbizottság helyt ad és megállapítja, hogy ajánlatkérõ megsértette a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (2) bekezdés g) pontjára tekintettel a 63. § (3) bekezdését, ezért az ajánlatkérõ részvételi felhívásának 9. b) pont harmadik bekezdésében és 10. a) pont negyedik, valamint a 10. b) pont hetedik bekezdésében, továbbá az elõminõsítési dokumentáció 3.3. pontjában és 12. számú mellékletében meghatározott "környezetirányítási rendszer"-re vonatkozó elõírását megsemmisíti, és ajánlatkérõvel szemben 1 000 000 Ft, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül, 150 000 Ft, azaz egyszázötvenezer forint igazgatási szolgáltatási díjat fizessen meg.<br>
Kötelezi továbbá ajánlatkérõt, hogy a bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Az ajánlatkérõ részvételi felhívást jelentetett meg elõminõsítési eljárás megindítására a rendelkezõ részben meghatározott beszerzés tárgyában a Közbeszerzési Értesítõ 2003. június 18-i számában 3896/2003 szám alatt.<br>
A részvételi felhívás 3. a) pontjában határozta meg ajánlatkérõ a beszerzés tárgyát és mennyiségét, a b) pontban a teljesítés helyét.<br>
Az ajánlatkérõ a 3. c) pontban a részajánlat tétel lehetõségét kizárta, a 11. pontban a többváltozatú ajánlat tételét lehetõvé tette, azzal, hogy annak részleteit az ajánlatkérési dokumentáció tartalmazza.<br>
Az ajánlatkérõ a 9. a) és b) pontban határozta meg az ajánlattevõk, pénzügyi, gazdasági és mûszaki alkalmassága igazolására kért adatokat és tényeket, így a 9. b) pont harmadik bekezdésében, hogy a részvételre jelentkezõnek be kell mutatnia a mûszaki alkalmasság igazolása vonatkozásában a minõségbiztosítási és környezetirányítási rendszerét, bármely nemzeti rendszerben akkreditált tanúsító általi tanúsításának csatolásával. A 10. a) pontban a negyedik bekezdés szerint a részvételre jelentkezõk alkalmasságának elbírálási szempontja a részvételre jelentkezõ minõségbiztosítási és környezetirányítási rendszerének bemutatása. A 10. b) pont hetedik bekezdése szerint a részvételre jelentkezõ a szerzõdés teljesítésére alkalmatlan, ha nem rendelkezik a bármely nemzeti rendszerben akkreditált tanúsító által kiadott minõségbiztosítási és környezetirányítási rendszerrel.<br>
Az ajánlatkérõ elõminõsítési dokumentációt bocsátott a részvételre jelentkezõk rendelkezésére, melynek megvásárlása az elõminõsítési eljárásban való részvétel feltétele volt. A dokumentáció a 3.3. pontban elõírta a minõségbiztosítási vagy minõségirányítási rendszer bemutatását a 12. sz. melléklet szerint. E szerint be kell mutatni a saját és teljesítésbe bevonandó egységek minõségbiztosítási-minõségirányítási és környezetirányítási rendszerét, valamint csatolni kell, ha van bármely nemzeti rendszerben akkreditált tanúsító általi tanúsítást.<br>
Ajánlatkérõhöz több kérdést intéztek a jövõbeli részvételi jelentkezõk, köztük a kérelmezõ is írásban megkereste. A kérelmezõ kérte az ajánlatkérõt, hogy a részvételi felhívást módosítsa, mivel a részvételi felhívásban a környezetirányítási rendszer elõírása nem felel meg a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjának.<br>
Az ajánlatkérõ válaszában a hirdetmény módosítására irányuló kérelemnek nem tett eleget azzal az indokolással, hogy a környezetirányítási rendszer egyfajta minõségbiztosítási rendszer, amelyre vonatkozó elõírás indokolt a beszerzés tárgyára figyelemmel, mivel az nagymértékû beavatkozás a természeti környezetbe.<br>
Az ajánlatkérõ tájékoztatása szerint a részvételi dokumentációt a következõ szervezetek vásárolták meg: kérelmezõ, Viadom Rt., Polár-húsz Kft., Hoffmann Rt., Swietelsky Kft., Mélyépítõ Bp. Kft., Strabag Rt., Betonút Rt., Vegyépszer Rt., Egri Útépítõ Rt., Hídépítõ Rt. A részvételi jelentkezés 2003. június 14-i határidejére a fenti szervezetek közül az Egri Útépítõ Rt. és a Hídépítõ Rt. kivételével valamennyien benyújtották a részvételi jelentkezést.<br>
A kérelmezõ 2003. július 8-án terjesztette elõ jogorvoslati kérelmét, melyben kérte, hogy a Döntõbizottság állapítson meg jogsértést arra vonatkozóan, hogy a részvételi felhívásban a környezetirányítási rendszer elõírása ellentétes a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjával, semmisítse azt meg és kötelezze az ajánlatkérõt a részvételi felhívás módosítására. A környezetirányítási rendszert a Kbt. e rendelkezése nem, csak a minõségbiztosítási rendszert nevesíti a lehetséges alkalmassági igazolási módok között.<br>
Az ajánlatkérõ észrevételében kérte a jogorvoslati kérelem elutasítását, mivel álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja lehetõvé teszi a környezetirányítási rendszer, mint egyfajta minõségbiztosítási rendszer mûszaki alkalmassági feltételként történõ meghatározását. A beruházás tárgyával összefüggõ nagymértékû természeti környezetbe való beavatkozás indokolta ennek elõírását és ezzel a minõségbiztosítási rendszerrel számos vállalkozás rendelkezik. Ezzel a követelménnyel számos felhívás megjelent a közelmúltban a Közbeszerzési Értesítõben. A Közbeszerzési Értesítõ szerkesztõsége észrevétel nélkül jelentette meg, a kifogásolt elõírást e vonatkozásban nem találta jogsértõnek, a hiánypótlási felhívása nem ezt az elõírást érintette.<br>
Az ajánlatkérõ elõadta, hogy kéri figyelembe venni a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontját tekintettel arra, hogy a beruházás különbözõ mûtárgyakat (hidak, átereszek) is magában foglal, melyek mûszaki leírására vonatkozóan a tágabb értelemben vett tanúsítvány fogalomkörébe tartozik a környezetirányítási rendszer is. A beszerzés tárgyát képezõ építési beruházás részben PHARE-támogatásból valósult meg és ezen uniós forrásból támogatott útszakaszhoz kapcsolódik a jelen beszerzés tárgyát képezõ út.<br>
Az Európai Unió támogatásával megvalósult beruházások vonatkozásában pedig elengedhetetlen a környezetvédelmi elõírások betartása. Az építési beruházás igen nagy volumenû, több évre elhúzódó és az esetleges késõbbi kártérítési igények miatt nem közömbös, hogy környezetbarát technológia során készül-e el az adott útszakasz.<br>
Hivatkozott a részvételi dokumentáció 9. oldalán található a "munkák rövid leírása", valamint a 33. oldalon található "mûszaki tervdokumentáció kivonat" dokumentumokra (átnézeti helyszínrajz, mintakeresztszelvény), mint mûszaki leírásokra.<br>
A Döntõbizottság megkeresésére a jogorvoslati eljárás tárgyára vonatkozóan a Magyar Szabványügyi Testület titkársága az alábbiakat közölte:<br>
"A környezetközpontú irányítási rendszerek követelményszabványa az MSZ EN ISO 14001:1997 (ISO 14001:1996), amely bármely nemzeti rendszerben akkreditált tanúsító szervezet számára a tanúsítás tárgyát képezheti. Ha egy vállalat olyan "környezetirányítási rendszert" vezetett be, amely nem felel meg ennek a szabványnak, úgy a rendszer szabványnak való megfelelõsége nem tanúsítható.<br>
A minõségirányítási rendszerek tanúsításának követelményeit az MSZ EN ISO 9001:2001 szabvány tartalmazza, tehát a "környezetirányítási", pontosabban környezetközpontú irányítási rendszer nem minõsül minõségirányítási rendszernek.<br>
Mindkettõ külön irányítási rendszer, amelyre eltérõ szabványkövetelmények vonatkoznak."<br>
A Döntõbizottság további megkeresésére a Nemzeti Akkreditáló Testület az alábbiakat közölte:<br>
"A "környezetirányítási rendszer" tanúsítás azt vizsgálja és tanúsítja, hogy egy szervezet környezetközpontú irányítási rendszere megfelel az MSZ EN ISO 14001:1997 Környezetpontú irányítási rendszerek. Követelmények és alkalmazási irányelvek (ISO 14001:1996) szabványban elõírt követelményeknek.<br>
A közbeszerzésekrõl szóló - többször módosított - 1995. évi XL. törvény 44. § (2) bekezdése g) pontjában hivatkozott minõségbiztosítási rendszerek tanúsításának alapja az MSZ EN ISO 9001:2001 Minõségirányítási rendszerek. Követelmények (ISO 9001:2000) szabvány.<br>
A két szabványnak - az MSZ EN ISO 14001:1997 szabvány Bevezetés fejezetében leírtak szerint - közös irányítási szemlélete van, de míg a minõségirányítási rendszerek a fogyasztók igényeivel foglalkoznak, addig a környezetközpontú irányítási rendszerek az érdekelt felek széles skáláját és a társadalom fejlõdõ környezetvédelmi szükségleteit veszik figyelembe.<br>
A fentiek alapján a környezetközpontú irányítási rendszer nem minõsül minõségbiztosítási rendszernek, s így a környezetközpontú irányítási rendszer tanúsítása nem meríti ki a Kbt. hivatkozott törvényi lehetõséget.<br>
Megjegyezzük még, hogy a NAT - más nemzeti akkreditáló testületekhez hasonlóan - akkreditál mind minõségirányítási, mind környezetközpontú irányítási rendszer tanúsító szervezeteket."<br>
A Döntõbizottság a D.350/13/2003. ideiglenes intézkedéssel a közbeszerzési eljárást felfüggesztette.<br>
A Döntõbizottság a közbeszerzési eljárásban keletkezett iratok, a felek írásbeli és a tárgyaláson megtett nyilatkozatai alapján megállapította, hogy a jogorvoslati kérelem megalapozott.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(3) bekezdése szerint a részvételi szakaszt megindító részvételi felhívásban a 44. § (1)-(7) bekezdése alapján meg kell határozni az eljárásban történõ részvételre való alkalmasság igazolásának módját és megítélésének szempontjait, illetve azt, hogy az e szempontokkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ a részvételre jelentkezõt alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a saját és a teljesítésbe bevonandó mûszaki vagy gazdasági egységek minõségbiztosítási rendszerének - bármely nemzeti rendszerben akkreditált - tanúsító általi tanúsításával.<br>
A Döntõbizottság megállapította, hogy az ajánlatkérõ a Kbt. fenti rendelkezéseit megsértve írta elõ a környezetirányítási rendszer bemutatására vonatkozó elõírást.<br>
A Kbt. fenti rendelkezései taxatíve határozzák meg, hogy az ajánlatkérõ milyen adatokat és tényeket kérhet az ajánlattevõnek, illetve az alvállalkozónak a szerzõdés teljesítéséhez szükséges mûszaki alkalmassága igazolására. Figyelembe veendõ a Kbt. 33. § (5) bekezdése is, mely kifejezetten elõírja, hogy csak a Kbt.-ben meghatározott módon írhatja elõ az ajánlatkérõ az ajánlattevõ pénzügyi, gazdasági és mûszaki alkalmasságának igazolását. Bár a Kbt. ezen rendelkezése az ajánlati felhívást említi, azonban a kétszakaszos eljárásban is alkalmazandó analóg módon.<br>
A <a href="http://net.jogtar.hu/jr/gen/getdoc.cgi?docid=99500040.tv#25">Kbt. 25. §-</a>ban foglalt kógenciára tekintettel pedig a fenti rendelkezésektõl az ajánlatkérõ nem térhet el.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdése azt ugyan lehetõvé teszi, hogy a (2) bekezdés körében több igazolási módot is elõírhasson az ajánlatkérõ arra azonban nincs lehetõség, hogy ezen igazolási módokon túlmenõen más módozatot követeljen meg.<br>
A Döntõbizottság az általa eszközölt megkeresésekre adott fentebb idézett válaszokra is tekintettel megállapította, hogy a környezetirányítási rendszer (környezetközpontú irányítási rendszer) nem minõsül minõségbiztosítási rendszernek. A követelmény szabványok a környezetközpontú irányítási rendszerek és a minõségirányítási (minõségbiztosítási) rendszerek tanúsítása vonatkozásában teljesen eltérõek. Teljesen elkülönült irányítási rendszerekrõl van tehát szó, a Kbt. pedig kifejezetten csak a minõségbiztosítási (minõségirányítási) rendszerre vonatkozóan teszi lehetõvé annak tanúsítását a szerzõdés teljesítésére való mûszaki alkalmasság körében.<br>
A fent kifejtettek alapján az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés g) pontjára tekintettel a Kbt. 63. § (3) bekezdését, ezért a Döntõbizottság a jogsértõ alkalmasság igazolási módot a határozat rendelkezõ részében megsemmisítette. A fent megállapított jogsértés kihat az ajánlattevõk szerzõdés teljesítésére alkalmatlanná minõsítés szempontjai körében tett elõírásokra is.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése szerint az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A környezetirányítási rendszer hiánya - mint a szerzõdés teljesítésére való alkalmatlanság egyik szempontja - az igazolási mód körében megvalósult jogsértésre tekintettel jogszerûen nem alkalmazható, ezért a Döntõbizottság a rendelkezõ részben meghatározott módon ajánlatkérõ jogsértõ elõírásai körében ennek megsemmisítésérõl is határozott.<br>
A Döntõbizottság nem osztotta a kérelmezõ álláspontját, hogy a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontjára hivatkozással az ajánlatkérõ a környezetirányítási rendszerre vonatkozó elõírását jogszerûen alkalmazhatta a részvételi felhívásban.<br>
A <a href="http://net.jogtar.hu/jr/gen/getdoc.cgi?docid=99500040.tv#63">Kbt. 63. § </a>(4) bekezdése szerint a két szakaszból álló eljárás során a részvételi felhívásban kell meghatározni az ajánlatok elbírálásának szempontját, továbbá meg lehet határozni a 34. §-ának (3) bekezdésében foglaltakat. A részvételi felhívásra a 32. § (2) bekezdését, a 33. §-ának (2)-(3) bekezdését, valamint a 40. §-át alkalmazni kell.<br>
A <a href="http://net.jogtar.hu/jr/gen/getdoc.cgi?docid=99500040.tv#40">Kbt. 40. § </a>(1) bekezdése szerint az ajánlatkérõ köteles az ajánlati felhívásban vagy a dokumentációban a közbeszerzés tárgyára vonatkozó részletes mûszaki leírást (különösen a mûszaki és minõségi követelmények, a megfelelõség tanúsítása és ellenõrzése, a minõségbiztosítási rendszer tanúsítása) adni.<br>
A részvételi felhívás dokumentációja a jelentkezések elkészítésének formai-tartalmi elõírásai mellett rövid (összefoglaló) mûszaki leírást is tartalmazott a 9. és 33. oldalon.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja szerint az ajánlattevõnek, illetõleg az alvállalkozónak a szerzõdés teljesítéséhez szükséges mûszaki alkalmassága igazolható a megkövetelt és egyértelmûen megadott mûszaki leírások tekintetében az elismert - bármely nemzeti rendszerben akkreditált - minõségtanúsító intézménytõl származó tanúsítvánnyal.<br>
A Kbt. fenti rendelkezése kifejezetten a beszerzés tárgyára vonatkozik és további feltétel, hogy az ajánlatkérõ által egyértelmûen megadott mûszaki leírások tekintetében nyerhet alkalmazást. Az ajánlatkérõ által hivatkozott a dokumentáció 9. és 33. oldalán megjelölt dokumentumok nem minõsülnek olyan mûszaki leírásnak, melyekre a környezetirányítási rendszer elõírása értelmezhetõ, igazolható lenne. A 9. oldalon csak a munkák rövid leírása található, míg a 33. oldalon egy átnézeti helyszínrajz, valamint két mintakeresztszelvény. Az ajánlatkérõ sehol nem kérte elõírásai között a mûszaki leírásokkal összefüggésben a minõségbiztosítási intézménytõl származó tanúsítványok csatolását. Az ajánlatkérõ ugyanakkor a mûszaki alkalmasság körében egyértelmûen magára az ajánlattevõre, illetve annak alkalmasságának igazolására vonatkozóan írta elõ a minõségbiztosítási rendszer mellett a környezetirányítási rendszer tanúsítását.<br>
A dokumentáció 12. sz. mellékletében a minõségbiztosítási-minõségirányítási és környezetirányítási rendszer bemutatási kötelezettsége körében az elõírás kifejezetten a saját és teljesítésbe bevonandó egységekre vonatkozik, nem pedig a beszerzés tárgyára. Mindezekbõl következik, hogy a környezetirányítási rendszert nem lehet a jelen ügyben az ajánlatkérõ <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdés e) pontja körében tett elõírásaként értelmezni.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzési értéknek legfeljebb 30%-a, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A hatályos költségvetési törvény 2002. évi LXII. törvény 55. § (2) bekezdés alapján a bírság minimális összege 1 000 000 Ft, természetes személlyel szemben pedig 100 000 Ft.<br>
A bírság összegének megállapításakor a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdésére tekintettel a reparálható jogsértésre, annak súlyára, valamint az ajánlatkérõ eljárást segítõ, együttmûködõ magatartására volt tekintettel. Ennek megfelelõen az ügy összes körülményét figyelembe véve a minimális mértékû bírságot tartotta a Döntõbizottság indokoltnak, figyelembe véve a Kbt. 88. § (4) bekezdését.<br>
A Döntõbizottság arra tekintettel, hogy az ajánlatkérõ belsõ felelõsségi rendjével kapcsolatos dokumentum szerint az elõkészítésre vonatkozóan öt fõbõl álló bizottság járt el és a részvételi felhívás elkészítésére külön felelõs személy nem került meghatározásra, ezért a személyes felelõsséget megállapítani nem lehetett.<br>
A Döntõbizottság a fentiekre tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontja szerint biztosított jogkörében eljárva a Kbt. 88. § (1) bekezdés c) és d) pontja szerinti jogkövetkezményeket alkalmazta és bírságot szabott ki a Kbt. 88. § (1) bekezdés f) pontja alapján. A Döntõbizottság álláspontja szerint a törvénysértõ rendelkezések megsemmisítésével a közbeszerzési eljárás jogszerûsége biztosítható.<br>
A Döntõbizottság a költségek viselésérõl a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján döntött.<br>
A bírósági jogorvoslatot <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. augusztus 6.<br>
<br>
Dr. Csanádi Péter s. k.,	Kalmárné Diósy Ildikó s. k.,<br>
közbeszerzési biztos	közbeszerzési biztos<br>
<br>
Ruthner Oszkár s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>