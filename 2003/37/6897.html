<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (6897)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.336/14/2003.<br>
<br>
Tárgy: a BUDABER Mérnöki Rt. jogorvoslati kérelme a Szegedi Tudományegyetem közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a BUDABER Mérnöki Rt. (1204 Budapest, Török Flóris u. 114., képviseli: dr. Páli Zsuzsanna ügyvéd, 1119 Budapest, Fehérvári út 44., a továbbiakban: kérelmezõ) kérelmét, melyet a Szegedi Tudományegyetem (6720 Szeged, Dugonics tér 13., képviseli: dr. Nagymihály Tamás ügyvéd, 6722 Szeged, Gogol u. 6. I/2., a továbbiakban: ajánlatkérõ) "a SZTE oktatási, igazgatási és kollégiumi épületeiben 61 241 m2 takarítás, járda 11 059 m2 és udvartakarítás 11 627 m2, parkgondozás 5320 m2 az ajánlatkérési dokumentáció szerint" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, a Döntõbizottsághoz kell benyújtani.<br>
<br>
INDOKOLÁS<br>
<br>
Az ajánlatkérõ 2003. április 23-án tett közzé ajánlati felhívását nyílt eljárásra a Közbeszerzési Értesítõ 17. számában 2498/2003 sz. alatt a rendelkezõ részben részletezett tárgyban.<br>
Az ajánlatkérõ felhívásában a 2. b) pont szerint elõírta, hogy az ajánlat tárgyát képezõ szerzõdés, vállalkozási szerzõdés.<br>
A beszerzés mennyisége és helye a 3. a) és 3. b) pontban került meghatározásra.<br>
Az ajánlatkérõ a részajánlat tételét a 3. c) pontban, míg a többváltozatú ajánlattétel lehetõségét a 14. pontban kizárta.<br>
A felhívás 4. pontja szerint a teljesítés határideje, illetve a szerzõdés idõtartama a szerzõdéskötés idõpontjától számított 5 év.<br>
Az ajánlatkérõ a 11. a) pont 2. bekezdésében elõírta többek között az ajánlattevõk pénzügyi, gazdasági alkalmasságának igazolása körében az elõzõ 2 év (2000. és 2001.) mérlegének és eredménykimutatásának, egyszerûsített mérlegének és eredménylevezetésének, illetve egyéni vállalkozó esetében adóbevallásának benyújtását. A mûszaki alkalmasság igazolására a 3. bekezdésben többek között elõírta az elõzõ 2 év legjelentõsebb épülettakarítási munkáinak ismertetését a takarított terület nagyságával, a szolgáltatás idõszakával és a szerzõdéskötõ fél megnevezésével, referencialevelek csatolásával.<br>
A felhívás 11. b) pont 2. bekezdése elõírta, hogy a szerzõdés teljesítésére alkalmatlan az az ajánlattevõ, aki a 2001. és 2002. években évente a jelen eljárás tárgya szerinti nagyságú szolgáltatásra vonatkozó referenciával nem rendelkezik, valamint a 3. bekezdés szerint, ha a mérlegadatokból kitûnõ veszteséges gazdálkodása volt 2000., vagy 2001. években.<br>
Az ajánlati felhívás 13. a) pontja szerint az ajánlatok elbírálásának szempontja az összességében legelõnyösebb ajánlat volt, melynek elbírálási részszempontjait és a hozzájuk rendelt ponthatárokat és súlyszámokat, illetõleg a bírálati módszert az ajánlatkérõ megadta.<br>
A felhívás 16. pontja (egyéb információk) között az ajánlatkérõ elõírta a 3. bekezdésben, hogy az ajánlattevõ csatoljon be 90 napnál nem régebbi cégkivonatot, valamint a cégjegyzésre jogosultak aláírási címpéldányát (eredeti, vagy közjegyzõ által hitelesített másolati példány). E pont 6. bekezdése szerint a közbeszerzés értékének 10%-át meghaladó mértékben igénybe venni kívánt alvállalkozók vonatkozásában ajánlatkérõnek be kell csatolnia a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(1) bekezdés a), b) és c) pontjai, valamint a (2) bekezdés a) és b) pontjai, továbbá a (4), (5) és (6) bekezdése szerinti igazolásokat és nyilatkozatokat.<br>
A 11. bekezdés szerint az ajánlatokat cégszerûen kellett aláírni.<br>
Az egyéb információk között a 12. bekezdésben az ajánlatkérõ elõírta az ajánlattevõknek felolvasólap becsatolását, amely tartalmazza a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésében elõírt adatokat, valamint a pályázó faxszámát.<br>
Az ajánlatkérõ dokumentációt is bocsátott az ajánlattevõk rendelkezésére, melynek megvásárlása az érvényes ajánlattétel feltétele volt.<br>
A dokumentáció tartalmazta az általános feltételeket, az ajánlatra vonatkozó formai és tartalmi követelményeket, az ajánlattevõkkel szembeni követelményeket (a 2. pont a nyilatkozatokat, a 3. pont a pénzügyi, gazdasági és mûszaki alkalmasság, a 4. pont az ajánlattevõnek a szerzõdés teljesítésére alkalmatlanná minõsítésének - a felhívás szerinti - szempontjait tartalmazta).<br>
Tartalmazta továbbá a bírálati szempontokra vonatkozó részletes, értelmezõ szabályokat, a határidõket és határnapokat, jogi szabályokat és a mellékleteket (takarítandó területek jegyzéke, szerzõdéses feltételek, épülettakarítással kapcsolatos elvárások, ajánlati felhívás).<br>
Az ajánlatkérõ helyszíni konzultációt biztosított az ajánlatkérõk részére 2003. május 13-án, melyrõl készült jegyzõkönyvet és adatszolgáltatást 5 munkanapon belül megküldte az ajánlattevõk részére.<br>
Az ajánlattételi határidõre 2003. június 3-ra a kérelmezõ, a Gránit Szolnok Kft., a P.Dusssmann Kft., a Tamax Kft., a Hocz és Medvegy Kft., Szemmán Lászlóné egyéni vállalkozó, a Food-Clean Rt., a T.O.M. Controll 2001. Vagyonvédelmi és Szolgáltató Rt., a Plural Servicepool Hungary Kft. adott be ajánlatot. Az ajánlatok bontásáról készült jegyzõkönyvet az ajánlattevõknek elküldték, melynek végén a P.Dussmann Kft., a Tamax Kft. és a Food-Clean Kft. felé ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése körében kérdést intézett, melyre a válaszaikat e cégek megküldték.<br>
Az eredményhirdetés halasztott határideje 2003. július 21-én volt, melyen a P.Dussmann Kft., a Tamax Kft., a Plural Servicepool Hungary Kft., a Hocz és Medvegy Kft. és a Food-Clean Rt. ajánlatát érvénytelennek nyilvánították, mivel e cégek nem csatolták az ajánlati felhívás 16. pontjában elõírt szakhatóság által kiadott, nevükre szóló alkalmazási, illetve tevékenységi engedélyt, mely a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése alapján nem pótoltatható.<br>
Érvényes ajánlatot nyújtott be a kérelmezõ, Szemmári Lászlóné egyéni vállalkozó, a Gránit Szolnok Kft. és a T.O.M. Controll 2001. Rt. Az ajánlatkérõ az eljárást eredménytelenné nyilvánította, mivel az összességében legelõnyösebb ajánlattevõ - a kérelmezõ - nem tett az ajánlatkérõ rendelkezésére álló anyagi fedezet mértékére tekintettel megfelelõ ajánlatot [<a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pont].<br>
A kérelmezõ 2003. július 3-án - még az eredményhirdetés elõtt - nyújtott be jogorvoslati kérelmet, melyben kérte a jogsértés megállapítását, ideiglenes intézkedés keretében az eljárás felfüggesztését, illetve a szerzõdéskötés megtiltását, az érintett ajánlattevõ eltiltását a közbeszerzési eljárásban való részvételtõl, valamint az érintett ajánlattevõk részérõl megállapítandó hamis adatszolgáltatás esetén a közbeszerzési eljárásból való kizárásukat. Kérte továbbá az ajánlatkérõ és az ajánlattevõk kötelezését az eljárási díj és a jogorvoslati eljárással kapcsolatban felmerült költségek viselésére.<br>
A jogsértések tudomásul vételének idejét az ajánlatkérõnek az eredményhirdetés idõpontjának elhalasztásáról szóló értesítésének 2003. június 19-i idõpontját jelölte meg. A kérelmezõ szerint ekkor szerzett arról tudomást, hogy az ajánlatkérõ nem zárta ki az eljárásból az általa alkalmatlannak tartott ajánlattevõket.<br>
Sérelmezte, hogy az ajánlatok bontásakor ajánlatkérõ nem ismertette a bírálati részszempontokat, valamint, hogy ajánlatkérõ a bontási jegyzõkönyvben tett fel kérdést a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése körében, továbbá az ajánlatkérõ nem vetette össze a becsatolt mérlegadatokat az ajánlati felhívás pénzügyi, gazdasági alkalmasság igazolására kért adataival.<br>
Álláspontja szerint az egyes ajánlattevõk mérlegadataiból, így különösen az alacsony bérköltségbõl következtethetõ, hogy ezek nem felelnek meg a referenciakövetelménynek, illetve nyilatkozatukkal ellentétben csak alvállalkozóval tudják a szolgáltatást nyújtani. Az egyes tételekre tett "0" Ft ajánlat nem értékelhetõ, ezeket úgy kell tekinteni, mintha e vonatkozásban ajánlatot nem adott volna az ajánlattevõ.<br>
Szemmári Lászlóné egyéni vállalkozó nincs bejegyezve egyéni cégként a cégnyilvántartásba, így nem tett eleget a cégkivonat és aláírási címpéldányra vonatkozó ajánlati felhívás elõírásának.<br>
A kérelmezõ a tárgyaláson elismerte, hogy az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontjára alapozott - az eljárást eredménytelenné nyilvánító - döntése jogszerû volt és õt, mint az összességében legelõnyösebb ajánlatot tevõt az eljárást lezáró döntés kapcsán jogsérelem nem érte.<br>
Az ajánlatkérõ észrevételében kérte az álláspontja szerint megalapozatlan jogorvoslati kérelem elutasítását.<br>
Elõadta, hogy a kérelem idõ elõtti, mivel a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az érvényesség és kizárás tekintetében történõ döntés az ajánlatok felbontását követõen egészen az eljárást lezáró döntésig bezáróan megtehetõ az ajánlatkérõ részérõl. Tehát az eredményhirdetés idõpontjáig a kérelem idõ elõtti.<br>
A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése szerint a felolvasólap kötelezõ tartalma nem terjed ki az egyes ajánlatok összes részszempontjai szerinti tartalmi elemeire. A "0" reagálási idõt tartalmazó ajánlatok érvényességi vizsgálatát az ajánlatkérõ el kívánja végezni.<br>
Az ajánlatkérõ elõadta, hogy az ajánlattevõk alkalmasságára vonatkozó vizsgálat csak a felhívásban konkrétan meghatározott adatokon, így a veszteséges gazdálkodáson, valamint a referencia hiányán alapulhat. A referenciák ellenõrzése az ajánlatkérõnél ugyan gyakorlat, de az ajánlatok valóságtartalmának vizsgálata helyett elsõsorban a hamis adatszolgáltatás szankciójára tekintettel kell az ajánlattevõknek eljárniuk.<br>
Az ajánlatkérõ a "0" összegû vállalások tekintetében eleget tett a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerinti kötelezettségének.<br>
Az egyéni vállalkozó ajánlattevõvel kapcsolatban a gazdasági társaságokra elõírt adatokat igazoló okiratokkal tartalmában megfelelõ, az egyéni vállalkozókra a jogszabályok által kötelezõen elõírt dokumentumok benyújtását lehetett csak elõírni, így pl. a vállalkozói igazolványt, mely az önkormányzati nyilvántartásba vételt igazolja.<br>
A Food Clean Rt., a T.O.M. Controll Rt. és Szemmári Lászlóné észrevételükben kérték a megalapozatlan kérelem elutasítását.<br>
A Döntõbizottság ideiglenes intézkedést nem alkalmazott, mert annak törvényi feltételei nem álltak fenn.<br>
A Döntõbizottság az eljárás iratai, a felek írásbeli, szóbeli nyilatkozatai alapján megállapította, hogy a jogorvoslati kérelem részben megalapozatlan, illetve a részben a kérelmezõ nem rendelkezik a <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése szerinti ügyfélképességgel.<br>
A közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#51">Kbt.) 51. §</a> (3) bekezdése szerint az ajánlatok felbontásakor ismertetni kell az ajánlattevõk nevét, székhelyét (lakóhelyét), az általa kért ellenszolgáltatást és az általa vállalt teljesítési határidõt.<br>
A Döntõbizottság megállapította, hogy az ajánlatok bontásakor az ajánlatkérõ a Kbt. fenti rendelkezéseinek megfelelõ adatokat ismertette, tehát jogsértést nem követett el.<br>
A <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdése szerint az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett, felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának tisztázása érdekében.<br>
A (2) bekezdés szerint, ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie.<br>
A Döntõbizottság megállapította, hogy ajánlatkérõ a bontási jegyzõkönyvben foglalt módon a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerinti kötelezettségének az egyes ajánlatokban megjelölt kirívóan alacsony ellenszolgáltatás vonatkozásában eleget tett.<br>
A bontási jegyzõkönyvet valamennyi ajánlattevõnek, így a kérelmezõnek is elküldte, tehát az ajánlattevõk a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése szerinti megkeresésrõl tudomást szereztek. Ugyanakkor a Kbt. 57. § (2) bekezdése alapján nincs olyan kötelezettsége az ajánlatkérõnek, hogy a kirívóan alacsony ellenszolgáltatással kapcsolatos ajánlattevõi magyarázatokat a többi ajánlattevõvel ismertetnie kellene.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(8) bekezdése szerint az ajánlatkérõ az ajánlatok felbontását követõen az (1), (2) és (6) bekezdés szerinti adatok, tények és körülmények alapján dönt az ajánlattevõnek a szerzõdés teljesítésére való alkalmasságáról vagy alkalmatlanságáról, ennek során az igazolások eredetiségét is ellenõrizheti.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdése szerint az ajánlatkérõ az ajánlatok felbontásakor, illetõleg azt követõen megállapítja, hogy mely ajánlatok érvénytelenek.<br>
A fenti rendelkezések alapján az ajánlatkérõ számára az ajánlatok elbírálásának teljes - az eredményhirdetés idõpontjáig terjedõ - idõtartama alatt lehetõsége van az ajánlattevõ alkalmatlanságával és az ajánlatok érvénytelenségével kapcsolatos döntéseit meghozni.<br>
A kérelmezõ tévesen kötötte a fenti körben hozott döntéseket a bontáshoz, illetve az eredményhirdetés idõpontja meghosszabbításához. Kérelme mindezek vonatkozásában idõ elõtt került benyújtásra, illetõleg megalapozatlan.<br>
A kérelmezõ ugyanakkor Szemmári Lászlóné egyéni vállalkozó vonatkozásában az eredményhirdetést követõen is fenntartotta kérelmét, kérte az ajánlat érvényességének vizsgálatát.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(3) bekezdése alapján az ajánlattevõknek széles körû jogosítványuk van a jogorvoslati kérelem benyújtására.<br>
A fenti rendelkezés azonban e jog gyakorlását minden esetben ahhoz köti, hogy a kérelmezõ jogát, vagy jogos érdekét a kifogásolt magatartás sérti, vagy veszélyezteti.<br>
A kérelmezõ az általa sérelmezett eljárásban az ajánlatkérõ értékelése szerint az összességében legelõnyösebb ajánlatot tette, tehát nem sérült joga (jogos érdeke) azzal, hogy az ajánlatkérõ a többi ajánlattevõ ajánlatával kapcsolatosan miként döntött.<br>
A kérelmezõ azt nem kifogásolta, hogy az ajánlatkérõ végül is a <a href="http://net.jogtar.hu/jr/gen/getdoc.cgi?docid=99500040.tv#60">Kbt. 60. § </a>(1) bekezdés d) pontja alapján az eljárást eredménytelenné nyilvánította, az eljárást lezáró döntést nem vitatta.<br>
A Döntõbizottság a fentiekre tekintettel nem vizsgálta a többi ajánlattal kapcsolatos ajánlatkérõi döntéseket, a kérelem ezen részét tehát ügyfélképesség hiányában utasította el.<br>
A fenti indokok alapján a Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a megalapozatlan kérelmet, a Kbt. 88. § (1) bekezdés a) pontja szerint - figyelemmel a Kbt. 80. § (4) bekezdésére is - elutasította.<br>
A Döntõbizottság a költségek viselésérõl a rendelkezõ részben foglaltak szerint a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján határozott.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése tartalmazza.<br>
<br>
Budapest, 2003. július 31.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>