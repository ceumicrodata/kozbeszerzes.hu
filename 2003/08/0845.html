<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0845)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.783/3/2002.<br>
<br>
Tárgy: Fejes Márton jogorvoslati kérelme Bodony Község Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság Fejes Márton (3243 Bodony, Rákóczi u. 14., a továbbiakban: kérelmezõ) jogorvoslati kérelmét, amelyet Bodony Község Önkormányzata (3243 Bodony, Liget u. 2., a továbbiakban: ajánlatkérõ) "Bodony község szennyvízcsatornázása kivitelezésének megvalósítása" tárgyú közbeszerzési eljárása ellen nyújtott be, elutasítja.<br>
A jogorvoslati eljárással kapcsolatban felmerült költségeit a kérelmezõ maga viseli.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a rendelkezésre álló iratok alapján az alábbi tényállást állapította meg:<br>
Az ajánlatkérõ nyílt elõminõsítési eljárást indított Bodony Község szennyvízcsatornázása kivitelezésének megvalósítása tárgyában, a részvételi felhívás 2002. szeptember 11-én jelent meg a Közbeszerzési Értesítõ 2002. évi 37. számában.<br>
Kérelmezõ 2002. december 19-én nyújtott be jogorvoslati kérelmet. A benyújtott jogorvoslati kérelemmel egyidejûleg a kérelmezõ nem rótta le a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#80">Kbt.) 80. §</a> (2) bekezdése szerinti igazgatási szolgáltatási díjat, továbbá a kérelem nem, illetve hiányosan tartalmazta a Kbt. 80. § (1) bekezdése szerinti adatokat.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(3) bekezdése alapján a 80. § (1) bekezdése c), d), e) és g) pontjai szerinti adatok megjelölésére, továbbá a Kbt. 80. § (2) és (3) bekezdése alapján százötvenezer forint igazgatási szolgáltatási díj megfizetésére hívta fel kérelmezõt azzal a figyelmeztetéssel, hogy amennyiben a hiánypótlásnak határidõben nem tesz eleget, úgy a jogorvoslati kérelmet a Kbt. 80. § (4) bekezdése alapján elutasítja.<br>
A hiánypótlási felhívást a kérelmezõ a visszaérkezett tértivevény szerint 2002. december 28-án vette át.<br>
Kérelmezõ a hiánypótlási határidõben az igazgatási szolgáltatási díjat nem fizette meg, a hiánypótlást nem teljesítette.<br>
A <a href="http://net.jogtar.hu/jr/gen/getdoc.cgi?docid=99500040.tv#80">Kbt. 80. § </a>(4) bekezdése szerint, ha a Döntõbizottság megállapítja, hogy a (3) bekezdés szerinti hiánypótlást nem teljesítették, illetõleg a kérelem nem felel meg a 79. § (3) vagy (7) bekezdése szerinti feltételeknek, a kérelmet elutasítja. Az elutasításról szóló határozat ellen a 89-93. § szerinti jogorvoslatnak van helye.<br>
A fentiek alapján a Döntõbizottság a jogorvoslati kérelmet elutasította.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja szerint a Döntõbizottság határozatában a jogsértõt, jogsértés hiányában az alaptalan kérelmet elõterjesztõt kötelezi az eljárási díj és a jogorvoslati eljárással kapcsolatban felmerült költségek viselésére.<br>
A fentiekre tekintettel a Döntõbizottság a költségek viselésérõl a rendelkezõ részben foglaltak szerint határozott.<br>
<br>
Budapest, 2003. január 13.<br>
<br>
Dr. Bankó Ágnes s. k.,	Beckné Erdei Beáta s. k.,<br>
közbeszerzési biztos	közbeszerzési biztos<br>
<br>
Kalmárné Diósy Ildikó s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>