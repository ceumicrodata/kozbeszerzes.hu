<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0897)
</b></h2><FONT size=3><i><u></i></u><br>
<br>
12.K.31.631/2001/7.<br>
<br>
A Fõvárosi Bíróság a dr. Szilágyi N. Péter ügyvéd (1029 Budapest, Huba vezér u. 9.) által képviselt Egészségügyi Minisztérium (1051 Budapest, Arany J. u. 6-8.) felperesnek, a dr. Mihalik Péter ügyvéd (1027 Budapest, Jurányi u. 10.) által képviselt IBUSZ Utazási Iroda Kft. (1052 Budapest, Ferenciek tere 10.) alperesi beavatkozó részvételével, a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 85.) alperes ellen - közbeszerzési ügyben hozott - közigazgatási határozat felülvizsgálata iránt indított perében meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
A felperes által le nem rótt kereseti illetéket az állam viseli.<br>
Kötelezi a bíróság a felperest, hogy 15 nap alatt fizessen meg az alperesnek 30 000 Ft (azaz harmincezer Ft) és a beavatkozónak 15 000 Ft (azaz tizenötezer Ft) perköltséget.<br>
Az ítélet ellen a kézbesítésétõl számított 8 napon belül a Legfelsõbb Bírósághoz lehet fellebbezni. A fellebbezést 5 pld.-ban a Fõvárosi Bíróságon lehet elõterjeszteni.<br>
<br>
INDOKOLÁS<br>
<br>
A bíróság a per adatai alapján a következõ tényállást állapította meg:<br>
Az ajánlatkérõ (jelen per felperese) 2001. január 10. napján ajánlati felhívást tett közzé nyílt eljárás megindítására az "Egészségügyi Minisztérium részére történõ utazási jegyek és biztosítások, valamint utazások lebonyolítását segítõ egyéb szolgáltatások igénybevételének biztosítása" tárgyában. Összesen hat pályázat érkezett, melybõl az egyik, az IBUSZ Kft.-é (továbbiakban: alperesi beavatkozó) volt, aki azonban nem nyerte el a jogot a szerzõdéskötésre.<br>
Ezért az IBUSZ Kft. jogorvoslati kérelemmel fordult az alperesi Döntõbizottsághoz, melyben azt elõadta, hogy álláspontja szerint sérelmet szenvedett a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdése, mert az ajánlatok felbontásakor a törvényben elõírt szükséges adatok ismertetése elmaradt, másrészrõl sérelmezte a Kbt. 61. § (1) bekezdésének megsértését is, mely elõírja, hogy az ajánlatok elbírálása során a Kbt. 5. számú melléklete szerinti összegzést kell készíteni. Eszerint a 2. b) pont alapján elkészített táblázatba kell foglalni az ajánlatok értékelését. a 2. c) pont pedig a táblázatban szereplõ értékelési pontszámok indokolását írja elõ. Az ajánlatkérõ értékelésébõl hiányzik, illetve az indokolásából nem állapítható meg, hogy az egyes részszempontokra adott értékelési pontszámok hogyan alakultak ki. Tehát az sem állapítható meg, hogy a gyõztes pályázó ajánlatát miért értékelték szinte minden részszempont vonatkozásában maximális pontszámmal. Ezáltal megnyugtatóan nem bizonyított, hogy a Kbt. 34. § (1) bekezdés a) pontja szerinti, összességében legelõnyösebb ajánlat került-e nyertesként kiválasztásra. Minderre tekintettel kérte a jogsértés tényének megállapítását, az ajánlatkérõ (felperes) bírság megfizetésére, valamint az eljárásban felmerült költségek megfizetésére kötelezését.<br>
Az ajánlatkérõ felperes a jogorvoslati kérelemre tett észrevételében kifejtette egyrészt, hogy a bontási jegyzökönyvvel kapcsolatos kifogás elkésett (március 8-ig lehetett volna benyújtani, ehelyett az 29-én érkezett az alperesi Döntõbizottsághoz). Érdemben pedig elõadta, hogy olyan speciális közbeszerzési eljárásról van jelen esetben szó, melynek mennyisége és határideje elõre nem tervezhetõ. Ezért egzakt módon a szolgáltatásokért kért ellenszolgáltatás összegét egyik pályázó sem tudta megjelölni. A legkedvezõbb díjtételt csak úgy lehetett megállapítani, hogy az egyes pályázók által megajánlott kedvezményeket értékelték. Álláspontja szerint a bírálat és az eredményhirdetés megfelelt a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletének, az mind az 5 szempont vonatkozásában tartalmazott szöveges indokolást. Minderre tekintettel a jogorvoslati kérelem elutasítását kérte.<br>
A jogorvoslati eljárásban tartott tárgyaláson a kérelmezõ (alperesi beavatkozó) a bontási jegyzõkönyvvel kapcsolatos kifogásától elállt, tekintettel arra, hogy az valóban elkésett. Azt viszont fenntartotta, hogy az összegzés (értékelés) nem volt elég részletes és konkrét. Különösen az 1., 3., 4-es részszempont vonatkozásában vitatta az ajánlatkérõ értékelését.<br>
Az alperesi Döntõbizottság 193/5/2001-es számú határozatában 1,5 M Ft bírságot szabott ki, a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdése megsértése miatt. Álláspontja szerint a kérelem nem felel meg az 5. sorszámú melléklet 2. c) pontjában foglaltaknak. A részszempontokra adott pontok indoka hiányzik, legalábbis konkrétan az egyes ajánlattevõk ajánlatára nem került lebontásra. Csak általánosan magyarázta meg a felperesi ajánlatkérõ az egyes részszempontoknál figyelembe vett körülményeket. Ezáltal megkérdõjelezõdik az értékelés objektivitása, amely egyben közvetve a Kbt. alapelveinek sérelmét jelenti. Kifejtette, hogy a bírság összegének megállapításánál a jogsértés súlyára volt tekintettel. Kitért arra is, hogy a bontási jegyzõkönyvvel kapcsolatos sérelemmel elkésettség miatt nem foglalkozhatott, az ajánlatok újrapontozását pedig okafogyottság  miatt nem tartotta szükségesnek.<br>
A felperes keresetében kifejtette, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete szerinti tájékoztató tartalmazza a Kbt.-ben elõírt tartalmi elemeket. Ehhez képest az alperesi határozat nem mondja meg, hogy mit kellene még - a felperes általi indokoláson túl - a részszempontok elbírálása körében rögzíteni. Minderre tekintettel kérte az alperesi határozat hatályon kívül helyezését.<br>
Az alperes ellenkérelmében úgy nyilatkozott, hogy az eljárásról készült összegzés azért nem megfelelõ, mert az 5. számú melléklet 2. c) pontja szerinti indokolás hiányzik arra nézve, hogy melyik részszempontot, miért értékelte az egyik pályázónál kedvezõbbnek, mint a másiknál. A felperes a pontszámok indokának közlését mulasztotta el, így megsértette a <a href="http://net.jogtar.hu/jr/gen/getdoc.cgi?docid=99500040.tv#61">Kbt. 61. § </a>(1) bekezdését. Mindezért kérte a felperes keresetének elutasítását.<br>
Az alperesi beavatkozó szintén a felperesi kereset elutasítását kérte, a jogorvoslati kérelmében megfogalmazott indokok alapján.<br>
A bírósági tárgyaláson a felperes megerõsítette, hogy a felek közötti vita arról szól, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú mellékletének 2. c) pontjának eleget tett-e az ajánlatkérõ felperes avagy nem. Álláspontja felperesnek pedig az, hogy az eljárásról készített összegzés kielégíti a jogszabályi elõírásokat, fõleg azért, mert egy mérhetetlen ellenszolgáltatásról van szó, egy nagyon speciális közbeszerzési tárgyról, és ezért értelmetlen lett volna egy igen sok oldalas, fikcióra épülõ értékelést készíteni. Ez abból is látszik, hogy az alperesi Döntõbizottság sem fogalmazott meg határozatában konkrét követelményeket (5. jkv. 3. old).<br>
A bírósági tárgyaláson a felperesi érvelésre tekintettel alperes kifejtette, hogy az értékelés 1., 2, 3-as pontjához álláspontja szerint milyen adatokat kellett volna feltüntetni (százalékos arányok, mennyi idõ alatt jutnak el a megrendelõhöz a jegyek) konkrétan milyen kedvezmények elfogadása döntött a nyertes mellett stb. (5. jkv. 4. old.).<br>
A bíróság megállapította, hogy a felperes keresete az alábbiak szerint nem alapos.<br>
A közbeszerzésekrõl szóló 1995. évi XL. törvény (<a href="http://net.jogtar.hu/jr/gen/getdoc.cgi?docid=99500040.tv#61">Kbt.) 61. §</a> (1) bekezdése szerint: Az ajánlatkérõ köteles az ajánlatok elbírálásának befejezésekor az 5. számú mellékletben meghatározott minta szerint írásbeli összegezést készíteni az ajánlatokról, az ebben foglalt adatokat az eljárás eredményének vagy eredménytelenségének kihirdetése során ismertetni kell, és azt az eredményhirdetést követõ öt munkanapon belül meg kell küldeni az összes ajánlattevõnek.<br>
A Kbt. "Összegzés az eljárásról" címû 5. számú mellékletének 2. c) pontja szerint, ha az ajánlatkérõ az összességében legelõnyösebb ajánlatot választja, akkor a mellékletben feltüntetett táblázatban szereplõ értékelési pontszámokat az eljárásról készült írásbeli összegzésben indokolni kell.<br>
A bíróságnak jelen ügyben azt kellett eldöntenie, hogy a felperes eleget tett-e az 5. számú melléklet 2. c) pontjában foglalt kötelezettségének. A vita a felek között abban volt, hogy a konkrét eljárásban megvalósult általános értékelés kielégíti-e az 5. számú melléklet 2. c) pontjában foglalt indoklási kötelezettséget, avagy ajánlattevõkre lebontva kell az értékelési szempontok indokolását rögzíteni.<br>
A bíróság megállapította, hogy a <a href="http://net.jogtar.hu/jr/gen/getdoc.cgi?docid=99500040.tv#5">Kbt. 5. szá</a>mú melléklete e kérdés vonatkozásában egyértelmûen fogalmaz, amikor az eljárásról készült összegzõ táblázatban szereplõ értékelési pontszámok indokolását írja elõ, és nem általában azon értékelési szempontok feltárását, melyek eleve az értékelés elõtt is a döntéshozó ajánlatkérõ választását motiválta. A törvény és melléklete nem hagy kétséget afelõl, hogy a konkrét lefolytatott eljárás összegzésérõl van szó, melynek célja az, hogy megállapítható legyen a konkrét ügyben hozott döntés konkrét indokai. A döntés alapját, megalapozottságát ugyanis akkor lehet egyáltalán vizsgálat tárgyává tenni, ha a konkrét döntést a konkrét pályázók vonatkozásában okszerûen megindokolták. A bíróság ezért megállapította, hogy egyéniesített indokolás hiányával a felperes megsértette a Kbt. 61. § (1) bekezdését, és így az alperesi határozat jogszerû volt.<br>
Minderre tekintettel a bíróság a felperes keresetét a Pp. 339. § (1) bekezdése alapján elutasította.<br>
A bíróság a perköltségrõl a Pp. 78. § (1) és 83. § (1) bekezdése, a 6/1986. (VI. 26.) IM rendelet 14. §-a, valamint a 8/2002. (III. 30. ) IM r. alapján rendelkezett.<br>
<br>
Budapest, 2002. október 8.<br>
<br>
dr. Mudráné dr. Láng Erzsébet s. k.,<br>
bíró<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>