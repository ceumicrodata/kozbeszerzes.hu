<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0959)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: 754/9/2002.<br>
<br>
Tárgy: a Special Lighting-Hungary Kft. jogorvoslati kérelme a MÁV Rt. Gépészeti Központ Anyaggazdálkodási Osztály közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Special Lighting-Hungary Kft. (2310 Szigetszentmiklós, Gyári út 33., képviseli: dr. Sinka Iván ügyvéd, 1399 Budapest, Pf. 701/202, a továbbiakban: kérelmezõ) jogorvoslati kérelmét, melyet a MÁV Rt. Gépészeti Központ Anyaggazdálkodási Osztály (1045 Budapest, Elém u. 5-7, a továbbiakban: ajánlatkérõ) "A dokumentáció mûszaki leírásának megfelelõ, különbözõ teljesítményû vagonizzó 135 000 db/év" tárgyú közbeszerzési eljárása ellen nyújtott be, elutasítja.<br>
A jogorvoslati eljárás során felmerült költségeiket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
Ajánlatkérõ 2002. október 16-án ajánlati felhívást jelentetett meg a fenti tárgyban 8490/2002. sz. alatt, majd október 24-én 8996 szám alatt helyesbítés történt, többek között a szállítási szerzõdés tartamára, annak az ajánlatkérõ által megadott tartalmának kitöltés módjára, a gyártói szállítói kötelezettségvállalásra vonatkozó elõírások vonatkozásában.<br>
Az ajánlati felhívás 2. b) pontja elõírta, hogy a szállítási szerzõdés határozott idõre (2003., 2004., 2005. évekre) vonatkozik.<br>
A felhívás 4. pontja szerint a teljesítés határideje 2005. november 25. A teljesítés ideje az ajánlatleérõ ütemezése szerint (dokumentáció, szállítási szerzõdés 1. számú mellékletében részletezve) történik. A felhívás 6. c) pontja szerint az ajánlattétel nyelve a magyar.<br>
A 11. a) pont 1. bekezdésében az ajánlattevõk pénzügyi, gazdasági és mûszaki alkalmassága igazolására kért adatok és tények körében ajánlatkérõ elõírta többek között a mûszaki alkalmasság körében a termék mûszaki leírását és mintapéldányok (7 teljesítménynek megfelelõ 1-1 izzó) benyújtását.<br>
A 11. b) pont 3. bekezdésében foglaltak szerint a szerzõdés teljesítésére alkalmatlannak minõsül az ajánlattevõ, amennyiben a mintapéldányok nem felelnek meg a dokumentációban lévõ mûszaki leírás feltételeinek.<br>
A ajánlati felhívás 16. pont felsorolt egyéb információk között az ajánlatkérõ elõírta a következõket az a), e), f), g), h), i), m), o), r) pontok szerint:<br>
a) A <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdés teljesítése céljából az ajánlat tartalomjegyzéket követõ második lapja az ajánlati adatlap (felolvasólap), melynek formátumát az ajánlati dokumentáció tartalmazza.<br>
e) Cégjegyzésre jogosultak hitelesített aláírási címpéldányának eredeti vagy másolati példánya.<br>
f) Az ajánlattétel nyelvérõl való eltérés lehetõsége megengedett az alábbiak szerint: közös ajánlattétel esetén a konzorciális szerzõdés, nyilatkozat az egyetemleges felelõsségvállalásról, a képviselet módjáról, gyártói nyilatkozat, továbbá a 43. § (1) bekezdés, a 44. és 46. §-ok hatósági igazolásait, nyilatkozatait, valamint az ott megjelölt egyéb dokumentumokat az ajánlatkérõ nem veszi figyelembe, csak akkor, ha ezek tekintetében hitelesített magyar nyelvû fordítást is csatoltak.<br>
g) Az ajánlathoz csatolni kell az ajánlattevõ által, "a kipontozott helyeken" értelemszerûen kitöltött (ajánlattevõ adatai, ellenszolgáltatás összege számszerûen és betûvel kiírva), cégszerûen, oldalanként aláírt szerzõdést, 1. számú melléklettel együtt.<br>
h) Felhívjuk az ajánlattevõk figyelmét, hogy az ajánlatukat a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése alapján készítsék el.<br>
i) Amennyiben az ajánlattevõ nem gyártója a terméknek, kizárólag a gyártótól származó nyilatkozatot kérünk becsatolni arra vonatkozólag, hogy az ajánlattevõ részére az eljárás megnyerése esetén a gyártó szállítani fog.<br>
m) Pénzügyi, gazdasági alkalmasság igazolását csak az ajánlattevõktõl kérjük. A mûszaki alkalmasság feltételeinek az ajánlattevõ és alvállalkozói együttesen kell hogy megfeleljenek.<br>
o) Az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(5) bekezdése alapján hiánypótlási lehetõséget biztosít.<br>
r) Kizárólag külföldi székhellyel rendelkezõ ajánlattevõk vagy alvállalkozók esetében a <a href="http://net.jogtar.hu/jr/gen/getdoc.cgi?docid=99500040.tv#46">Kbt. 46. § </a>(8) bekezdése szerinti hatósági igazolásokat és nyilatkozatot kell az ajánlathoz csatolni.<br>
Az ajánlattevõk részére dokumentáció is rendelkezésre bocsátásra került, mely tartalmazta többek között a mûszaki leírást, a részletes szerzõdési feltételeket, a szállítási szerzõdést és annak mellékletét, a csatolandó igazolások és nyilatkozatok ismertetését, az ajánlati adatlapot (felolvasólapot) a nyilatkozat minták között.<br>
A dokumentáció a 2.1.1 pontban az izzótípusokat ismertette 7 tételben.<br>
A dokumentáció 3.2. pontja a külföldi ajánlattevõ vagy alvállalkozó által becsatolandó igazolások és nyilatkozatokra vonatkozó elõírásokat tartalmazta, a 3.8. pont elõírta az ajánlati adatlap (17/a sz. nyilatkozat) becsatolását.<br>
A dokumentáció 4. része tartalmazta a dokumentáció speciális elemeinek felsorolását.<br>
A dokumentáció 4.5.7. pont utolsó bekezdése szerint a kért eredeti nyilatkozatokat (cégmásolat, pénzintézeti nyilatkozat, gyártói nyilatkozat, referencialevelek, kamara igazolása) az ajánlat eredeti példányához kell csatolni magyar fordításban.<br>
A 4.5.10. pont szerint összesen 10 adatra, illetve leírásra vonatkozó adatokat, információkat kellett adni (pl. csomagolási mód, ajánlattevõ telephelyén rendelkezésre állnak-e minõségi átvételhez mérõeszközök, mûszerek, tárolás kívánja-e különleges elõírás betartását, hol és milyen formában kívánja elhelyezni minden egyes megrendelt alkatrészen a gyártó hívójelét, azonosítóját stb.).<br>
Az ajánlati adatlap az ajánlattevõ nevét, székhelyét, egyéb adatait, az ajánlati árat a 2003., 2004., 2005. évekre, a 7 tételre évenként az egységárat, nettó és bruttó összárat, az ajánlattevõ által vállalt teljesítési határidõt, valamint további adatokat tartalmazott.<br>
A szállítási szerzõdés 1. számú melléklete tartalmazta a szállítási ütemezést a teljesítés éveire, hónapokra és napokra lebontva.<br>
A 2002. november 26-i ajánlattételi határidõre a Mavex-Rekord Kft., a Travill-ker. Kft. és a kérelmezõ nyújtott be ajánlatot. Az ajánlatok bontásáról készült jegyzõkönyv rögzítette, hogy a kérelmezõ ajánlatában 2003., 2004., és 2005. évekre tett ajánlatot és az ajánlati adatlap nem tartalmazza a teljesítési határidõt. Az ajánlatkérõ bíráló bizottsága a Travill-Ker. és kérelmezõ ajánlatát érvénytelennek nyilvánította és errõl 2002. november 28-i levelében értesítette õket, a kérelmezõt a következõ indokolással:<br>
- az ajánlati adatlap (felolvasó lap) nem tartalmazza az ajánlattevõ által vállalt teljesítési határidõt, a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint,<br>
- a 2004. és 2005. évekre becsatolt szállítási szerzõdés 1. sz. mellékletében a 2003. évi ütemezési intervallumokat adta meg,<br>
- az alvállalkozó aláírási címpéldánya nincs becsatolva,<br>
- ajánlatának 53. oldalán becsatolt gyártói nyilatkozat csak 2003. évre tartalmaz szállítási dátum megjelölést, nem megfelelõ a hiteles fordítás,<br>
- a mintapéldányok az izzó azonosító adatait a fémfoglalatra ragasztott papír tartalmazza, a különbözõ feszültségû izzók felcserélhetõek,<br>
- a dokumentáció 4.5.10. pontja szerinti szükséges adatokat, információkat, az ezekre vonatkozó adatokat nem csatolta, nem állapítható meg, hogy az izzók egyedi azonosítóját hol kívánja elhelyezni.<br>
Mivel a fenti adatok nem pótolhatóak, ezért az ajánlat a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelen.<br>
A kérelmezõ 2002. december 2-án az érvénytelenítés miatt kifogást nyújtott be, melyet ajánlatkérõ válaszában nem fogadott el.<br>
Az ajánlatkérõ a 2002, december 11-ei eredményhirdetésen a Mavex-Rekord Kft. ajánlatát hirdette ki nyertesnek.<br>
A kérelmezõ 2002. december 11-én nyújtotta be jogorvoslati kérelmét, melyben kérte az ajánlatkérõ eljárást lezáró döntésének a megsemmisítését, a szerzõdéskötés ideiglenes intézkedéssel történõ megtiltását. Sérelmezte ajánlatának érvénytelenné nyilvánítását az alábbi indokokkal.<br>
Elõadta, hogy ajánlata 3., 4., 5. és 28. oldalain egyértelmûen jelezte, hogy a vállalt teljesítési határidõ 2003. február 24. és 2005. november 25-e közötti idõszak.<br>
Az ajánlati felhívás 16. pontjában foglaltaknak eleget tett, mivel az ajánlati felhívás nem határozta meg azt, hogy a gyártói nyilatkozatnak a szállítási kötelezettségvállalásra vonatkozóan a szállítási határidõt is tartalmaznia kell. Álláspontja szerint ajánlata 48. oldalán szerepel az alvállalkozó aláírási címpéldánya a cégnyilvántartási igazolás részeként.<br>
A mintaizzók mindegyikén és dobozaikon is feltüntetésre került az összes mûszaki jellemzõjük, így azok nem cserélhetõk össze. A tárgyaláson úgy nyilatkozott, hogy az izzók mûszaki jellemzõit a szabványok szerint, illetve az ajánlatkérõ kívánságának megfelelõen kívánja feltüntetni.<br>
Az ajánlati felhívás lehetõvé tette a hiánypótlást, tehát a fenti - álláspontja szerinti - formai hibák, melyek az ajánlat tartalmát nem érintették hiánypótlási eljárás keretében orvosolhatóak lettek volna.<br>
Az ajánlatkérõ észrevételében a jogorvoslati kérelem elutasítását kérte, elõadta, hogy a hiánypótlás megengedhetõsége vonatkozásában a Közbeszerzések Tanácsa 3/201. (K. É. 15.) szerinti ajánlása alapján járt el. Az ajánlat hiányosságai nem voltak pótolhatóak, és az érvénytelenséget alátámasztja az is, hogy a kérelmezõ ajánlata 53. oldalán becsatolt nyilatkozat nem felel meg a dokumentáció 4.5.7. pont utolsó bekezdése szerinti elõírásnak, továbbá a tárgyaláson megtett ajánlatkérõi nyilatkozat szerint - az igazolás tartalmára vonatkozó elõírásoknak -, ugyanis nem tartalmazta az ajánlati felhívás adatait, továbbá a termékre vonatkozó adatokat.<br>
Az ajánlatkérõ a nyertes ajánlattevõt 2002. december 13-án értesítette a szerzõdéskötés idõpontjának elhalasztásáról a jogorvoslati eljárásra tekintettel.<br>
Az egyéb érdekeltek észrevételt nem tettek.<br>
A Döntõbizottság ideiglenes intézkedést nem hozott, mert annak törvényi elõfeltételei nem álltak fenn.<br>
A Döntõbizottság az eljárás iratai, a felek szóbeli és írásbeli nyilatkozatai alapján megállapította, hogy a jogorvoslati kérelem megalapozatlan. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés második fordulata szerint az ajánlatkérõ az ajánlati felhívásban, illetve a részletes szerzõdési feltételeket tartalmazó dokumentációban (a továbbiakban: dokumentáció) meghatározott feltételekhez, az ajánlattevõ pedig az ajánlatához kötve van.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés szerint: az ajánlatkérõ egy ízben, az összes ajánlattevõ számára azonos feltételekkel, legfeljebb tíznapos határidõt biztosíthat a 44. és 46. § szerinti igazolás vagy nyilatkozat utólagos csatolására, formai hiányosságának pótlására, valamint egyéb, az ajánlattal kapcsolatos formai hiányosságok pótlására, így különösen a nem megfelelõ aláírással vagy példányszámban benyújtott ajánlat esetén.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint: Érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése szerint: Az eljárás további szakaszában nem vehet részt az, aki érvénytelen ajánlatot tett, illetve akit az eljárásból kizártak.<br>
A Döntõbizottság megállapította, hogy a kérelmezõ azzal, hogy az ajánlati adatlapon (felolvasólap) nem, a szállítási szerzõdés 1. számú mellékletében pedig hiányosan, illetve tévesen jelölte meg a szállítási határidõt, alapot szolgáltatott az érvénytelenség megállapításához. A kérelmezõ ugyanis az ajánlati adatlap szállítási határidõre vonatkozó részt állításával ellentétben ajánlatának 3., 4. és 5. oldalán nem töltötte ki, illetve jelölte meg (a 2. és 3. oldalon csak az ajánlati ár 2003., 2004. és 2005. évére vonatkozó összegét és izzó fajtánkénti árainak részletezését szerepeltette, az 5. oldalon pedig nem töltötte ki a teljesítési határidõre vonatkozó részt). Az ajánlatkérõ emiatt a <a href="http://net.jogtar.hu/jr/gen/getdoc.cgi?docid=99500040.tv#51">Kbt. 51. § </a>(3) bekezdésben foglalt adatok közül a kérelmezõ ajánlatából a teljesítési határidõre vonatkozó adatot nem tudta az ajánlatok bontásakor ismertetni. A kérelmezõ állításával ellentétben a Kbt. 43. § (1) bekezdés szerinti nyilatkozat az ajánlata 6. oldalán nem tartalmazza a dokumentáció 3. pontjában foglalt elõírás szerinti vállalt teljesítési határidõt, valamint e nyilatkozat a szállítási szerzõdés elválaszthatatlan részét képezõ 1. sz. melléklettel is ellentétes. A kérelmezõ ugyanis e mellékletben a 2004. és 2005. évekre vonatkozóan a 2003. évre vonatkozó szállítási határidõt adta meg, így az ajánlati felhívás szerinti szállítási véghatáridõ (2005. november 25.) helyett november 28-át. A szállítási szerzõdés 15. pontja szerint (Egyebek) a jelen szerzõdés kizárólag az 1. számú melléklettel együtt érvényes, tehát a szerzõdés 2. pontjában rögzített és a teljesítési határidõre vonatkozó elõírás is csak a melléklettel együtt vehetõ figyelembe.<br>
Az ajánlat lényeges tartalmi feltételének minõsülõ teljesítési határidõ pedig a <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdés szerinti formai hiányosságnak nem minõsíthetõ, továbbá a Kbt. 44. és 46. §-ban megjelölt nyilatkozatok körébe sem sorolható, és ezért az nem pótolható.<br>
A Döntõbizottság megállapította, hogy a kérelmezõ nem tett eleget az ajánlati felhívás i 6.e) pontban és a dokumentáció 4.5.7. pont 6. bekezdésében foglalt a cégjegyzésre jogosultak aláírási címpéldányára vonatkozó benyújtási kötelezettségének .A kérelmezõ által becsatolt cégnyilvántartási igazolást maga az alvállalkozó cég, azaz a Haining Városi "Huaning Villanyégõk" Kft. adta ki, továbbá a képviselõ aláírása nincs hitelesítve. Az ajánlatkérõ a tárgyaláson tett nyilatkozata szerint nem ismeretes számára a cégigazolások kiadására Kínában feljogosított állami szerv, csak az alvállalkozója által rendelkezésére bocsátott igazolást tudta az ajánlatához csatolni, annak megfelelõségét nem ellenõrizte. A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(4) bekezdése szerint a cégiratok nem a hiánypótlás körébe esõ formai hiányosságnak minõsülnek, mivel nem tartoznak a Kbt. 44-46. §-ában felsorolt igazolások, nyilatkozatok körébe.<br>
A Döntõbizottság nem osztotta a kérelmezõ álláspontját az ajánlata 53. oldalán az ajánlati felhívás 16. pontjában elõírt gyártói nyilatkozat érvényes voltával kapcsolatban, bár megállapítható volt, hogy az ajánlatkérõ hivatkozása e körben nem helytálló, ugyanis egyrészt nem volt elõírás, hogy a nyilatkozatnak tartalmaznia kell a teljesítés idõtartamának kezdõ és befejezõ idõpontját, másrészt az eredeti kínai szövegbõl a teljesítés idõtartama megállapítható volt. A kérelmezõ ajánlatához csatolt gyártói nyilatkozat azonban nem felelt meg a dokumentáció 4.5.7. pontjának utolsó bekezdésében foglalt (4. kisbekezdés 1-9-ig terjedõ adatok) és az igazolás tartalmára vonatkozó elõírásoknak, nem tartalmazta az ajánlati felhívás adatait, továbbá a termékre vonatkozó adatokat. Ezekre tekintettel a Döntõbizottság megállapította, hogy a gyártói nyilatkozatot jogszerûen nyilvánította érvénytelennek az ajánlatkérõ függetlenül attól, hogy a teljesítési idõpont az eredeti kínai szövegben szerepel.<br>
A Döntõbizottság megállapította továbbá - a kérelmezõ tárgyaláson megtett nyilatkozata alapján is -, hogy a kérelmezõ nem teljesítette a dokumentáció 4.5.10. pontjában foglalt, a szükséges adatok, információk megadására vonatkozó elõírást sem. A 4.5.10. pontban meghatározott 10 adat közül a kérelmezõ csak a gyártó, kereskedõ, a gyártó által javasolt csomagolási módot és a gyártó által javasolt csomagolási egységet (mennyiség) jelölte meg a szállítási szerzõdés 15. pontjának részbeni kitöltésével, azonban a többi adatra nézve nyilatkozatot nem tett. Így többek között nem adta meg a 4.5.10. pont 6. francia bekezdése szerinti nyilatkozatot arra nézve, hogy az izzók egyedi azonosítóját hol kívánja elhelyezni. A Döntõbizottság nem fogadta el a kérelmezõ hivatkozását arra, hogy a 4.5.10. pontban meghatározott adatokat az izzólámpatermékek vonatkozásában általánosan ismert és szabványos elõírások szerint kívánta az izzókon feltüntetni, mert erre nyilatkoznia kellett volna ajánlatában. Ezt nem pótolhatta az ajánlattételi határidõ leteltét követõen az ajánlatkérõ részére írt levele, amely szerint a megrendelõ utasítása szerint fogja az egyedi gyártmányazonosítót elhelyezni. A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(2) bekezdés szerinti ajánlati kötöttség akkor már bekövetkezett, az ajánlatkérõ már ezt a nyilatkozatot nem vehette figyelembe, mivel a Döntõbizottság álláspontja szerint ez a nyilatkozat sem tartozik a Kbt. 43. § (4) bekezdés szerint pótolható hiányok körébe.<br>
Mivel a Döntõbizottság az ajánlatkérõ által meghatározott érvénytelenségi okokat megalapozottnak találta, a Kbt. 76. §<br>
(1) bekezdés c) pontjában biztosított jogkörében eljárva a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés a) pontja alapján a kérelmet elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján a költségek viselésérõl a rendelkezõ részben foglaltak szerint határozott, tekintettel arra, hogy jogsértés nem került megállapításra.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 15.<br>
<br>
Dr. Csanádi Péter s. k.,	Ruthner Oszkár s. k.,<br>
közbeszerzési biztos	közbeszerzési biztos<br>
<br>
Beckné Erdei Beáta s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>