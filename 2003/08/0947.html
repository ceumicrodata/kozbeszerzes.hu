<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0947)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.758/9/2002.<br>
<br>
Tárgy: a Meló-Diák Északnyugat-dunántúli Régió Iskolai Szövetkezet jogorvoslati kérelme az APEH Hajdú-Bihar Megyei Igazgatósága közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság a Meló-Diák Északnyugat-dunántúli Régió Iskolai Szövetkezet (9026 Gyõr, Hédervári u. 31., képviseli: dr. Pardavi László ügyvéd 9007 Gyõr, Pf. 731, Attila u. 12., a továbbiakban: kérelmezõ) jogorvoslati kérelmének, amelyet az APEH Hajdú-Bihar Megyei Igazgatósága (4024 Debrecen, Piac u. 42-48. a továbbiakban: ajánlatkérõ) "adóbevallások és egyéb bizonylatok számítógépes nyilvántartása, elsõ és második adat rögzítése, az ajánlatkérõ által biztosított program felhasználásával és szakmai felügyelete mellett, valamint az adatfeldolgozáshoz kapcsolódó ügyviteli feladatok ellátása" tárgyú közbeszerzési eljárása ellen nyújtott be, helyt ad, és megállapítja, hogy ajánlatkérõ megsértette a közbeszerzésekrõl szóló 1995. évi XL. törvény a (továbbiakban: <a href="http://net.jogtar.hu/jr/gen/getdoc.cgi?docid=99500040.tv#52">Kbt.) 52. §</a> (2) bekezdés d) pontjára tekintettel az 52. § (1) bekezdését, az 55. § (6) bekezdését és az 59. § (1) bekezdését.<br>
A Döntõbizottság emiatt megsemmisíti ajánlatkérõ eljárást lezáró döntését.<br>
A Döntõbizottság ajánlatkérõt 1 000 000 Ft, azaz egymillió forint bírsággal sújtja.<br>
Kötelezi a Döntõbizottság ajánlatkérõt, hogy a bírságot a határozat kézhezvételétõl számított 15 napon belül fizesse be a Közbeszerzések Tanácsának a Magyar Államkincstárnál vezetett 10032000-01720361-00000000 számú számlájára.<br>
A Döntõbizottság kötelezi ajánlatkérõt, hogy a kérelmezõ részére a határozat kézhezvételétõl számított 15 napon belül 150 000 Ft, azaz egyszázötvenezer forint igazgatási szolgáltatási díjat fizessen meg.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
A Döntõbizottság a közbeszerzési eljárás iratai és a felek nyilatkozatai alapján az alábbi tényállást állapította meg:<br>
Ajánlatkérõ a Közbeszerzési Értesítõ 2002. október 30-i,<br>
44. számában tette közzé ajánlati felhívását nyílt eljárás megindítására a rendelkezõ részben meghatározott tárgyban.<br>
A felhívása 3. a) pontjában részletesen meghatározta, hogy az ajánlatokat milyen számú, megnevezésû bizonylattípusra és típusonként pontosan mekkora évi db-mennyiségre kell megtenni. Ezek között feltüntette: "adatszolgáltatások és kísérõlapjaik 45 000 db/év".<br>
Ajánlatkérõ a részajánlat, illetve a többváltozatú ajánlat lehetõségét kizárta. Ajánlatkérõ a felhívása 13. a) pontjában közölte, hogy az ajánlatokat az összességében legelõnyösebb ajánlat szempontja alapján bírálja el és az alábbi részszempontokat, súlyszámokat, ponthatárokat és értékelési módszert állapította meg.<br>
részszempontok	súlyszámok<br>
- ajánlati ár	40<br>
- késedelmes teljesítésre megajánlott kötbér	40<br>
- hibás teljesítésre megajánlott kötbér	20<br>
Az értékelés során adható pontszám részszempontonként 1-10 pont.<br>
A részszempontok szerinti legjobb ajánlat a maximális pontot kapja, az ezt követõ ajánlatok pontszáma egyenes arányosítással kerül megállapításra.<br>
Ajánlatkérõ dokumentációt nem állított össze.<br>
Az ajánlattételi határidõre 2002. december 10-re ajánlatot nyújtott be: a kérelmezõ és a Számítástechnikai és Ügyvitelszervezõ Rt. Debreceni Területi Igazgatósága.<br>
A kérelmezõ ajánlatában - 12. oldalon - a késedelmi kötbérre vonatkozó ajánlatát az alábbiak szerint tette meg: "Vállaljuk, hogy az 1-3 nap között késedelem esetén - a késedelmesen rögzített bevallások vonatkozásában - darabonként a vállalási ár 30%-a a késedelmi kötbér mértéke. 4-6 nap közötti késedelem esetén 70%, 7 nap feletti késedelem esetén 110% kötbért vállalunk a fenti módon."<br>
A kérelmezõ konkrét ajánlatot tett a hibás teljesítési kötbérre is ajánlata ugyanezen oldalán, mely szerint a hibás bizonylatok vállalási díja 4,5-szeresének, 450%-ának a visszatérítését vállalta.<br>
A kérelmezõ árajánlatát az ajánlatkérõ által a felhívás 3. a) pontjában meghatározottak szerinti bontásban tette meg. Többek között egységesen 45 000 db adatszolgáltatások és kísérõlapjai bizonylattípust tüntetett fel és árképzésében nyilvántartás, valamint rögzítés I. és II. munkafolyamatokat vett figyelembe.<br>
Összesített árajánlata nettó 34 682 000 Ft, illetve bruttó 43 352 000 Ft volt.<br>
A SZÜV Rt. ajánlata 32. oldalán a kötbérekkel kapcsolatban az alábbi vállalást tette:<br>
"Késedelmes vagy hibás teljesítésre megajánlott kötbér: a pályázó vállalja a kötbér fizetését abban az esetben, ha bizonyíthatóvá válik, hogy saját hibájából nem tett eleget az 1. pontban rögzített határidõkre vonatkozó elvárásnak. A kötbér mértéke: késedelmes napok szorozva bruttó 10 000 Ft-tal (bizonylattípusonként)."<br>
A SZÜV Rt. ajánlata 33. oldala utolsó bekezdésében közölte, hogy 211 200 Ft/hó összegnek az árajánlatában történõ figyelembevételét kéri. Ugyanis a munkaszervezési feladat ellátására februártól júniusig, 5 hónapon keresztül, havi 22 munkanapra vetítve, napi 8 óra, 1200 Ft-os óradíjat számolva érvényesíteni kíván.<br>
A SZÜV Rt. az árajánlata megadásakor a "45 000 db adatszolgáltatások és kísérõlapjaik" tétel helyett az alábbiakat tüntette fel:<br>
bizonylattípus	várható tételszám<br>
KXX	4 000<br>
AXX	20 000<br>
M29	21 000<br>
Ajánlatkérõ 2002. december 11-én hirdette ki az eljárást lezáró döntését. Mindkét ajánlattevõt alkalmasnak és mindkét ajánlatot érvényesnek fogadta el. Az eljárás nyertese a SZÜV Rt. lett - 38 088 000 Ft, nettó ajánlati ár mellett. Részére 7,68 pontot, míg a kérelmezõ részére 7,16 pontot állapított meg ajánlatkérõ.<br>
Ajánlatkérõ írásbeli összegzésében rögzítette, hogy az elsõ részszempont értékelése során a SZÜV Rt.-nél figyelmen kívül hagyta a munkaszervezésre megjelölt árrészt, mert az nem szerepelt az ajánlati felhívásban. Közölte továbbá, hogy az összehasonlíthatóság érdekében korrigálta a kérelmezõ árajánlatát.<br>
A felhívásban "megjelent 45 000 db-ból 15 000 db M29-es, 10 000 db egyéb kontrollbevallás (ezeket nyilvántartani nem kell) és 20 000 db adatkísérõ lappal számoltunk (amelyeket rögzíteni nem kell), így a végösszeg 33 057 E Ft, amely kevesebb a pályázatban szereplõ (34 682 E Ft) összegtõl."<br>
A második részszempont, a késedelmi kötbér vonatkozásában ajánlatkérõ ismertette, hogy a megtett ajánlatok összehasonlíthatósága érdekében részletes számításokat végzett el. Ennek során átlagos napi bevallásszámot vett figyelembe 3, 6, 10 napos késedelemre, az eddigi késedelemre vonatkozó tapasztalatai alapján 70%, 20%, 10%-os súlyokat alkalmazva állapította meg, hogy milyen összegû kötbérre lenne jogosult az egyes ajánlattevõktõl.<br>
A SZÜV Rt. esetében ez 1 548 000 Ft, míg a kérelmezõ esetében 444 972 Ft lenne.<br>
A hibás teljesítési kötbér vonatkozásában ajánlatkérõ azt rögzítette, hogy a SZÜV Rt. késedelmi kötbérre tett ajánlatából nem számítható ki a hibás teljesítés esetén fizetendõ kötbér összege, azonban mivel a SZÜV Rt. ajánlatában kifejezte szándékát hibás teljesítési kötbér fizetésére, ezért részére 1 pontot állapított meg, míg a kérelmezõ megkapta a maximális 10 pontot.<br>
A kérelmezõ 2002. december 12-én nyújtotta be a jogorvoslati kérelmét, amelyet a tárgyaláson pontosított és kiegészített.<br>
Álláspontja szerint ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(1) bekezdését és a (2) bekezdés d) pontját, az 55. § (6) bekezdését, valamint az 59. § (1) bekezdését. Erre tekintettel kérte ajánlatkérõ eljárást lezáró döntésének a megsemmisítését és ideiglenes intézkedésként az eljárást lezáró szerzõdés megkötésének a megtiltását.<br>
Közölte, hogy megítélése szerint a nyertes SZÜV Rt. ajánlata két okból is érvénytelen.<br>
Egyrészt a SZÜV Rt. nem tett ajánlatot hibás teljesítési kötbérre, pedig álláspontja szerint ez érvényességi feltétel. Ugyan ajánlatkérõ csak értékelési részszempontként határozta meg a hibás teljesítési kötbért, azonban ez a részszempontkénti meghatározás önmagában jelenti érvényességi követelmény támasztását is.<br>
Másrészt ajánlatkérõ a felhívásában tételesen meghatározta bizonylattípusonként és évi db-mennyiség megadása mellett azt, hogy mire kell ajánlatot tenni. A SZÜV Rt. ezzel ellentétesen tette meg ajánlatát, a 45 000 db "adatszolgáltatások és kísérõlapjaik" helyett, mind a bizonylattípust megbontotta - KXX, AXX és M29-re -, mind a mennyiséget 4000, 20 000, 21 000. Abból a ténybõl is, hogy az ajánlatkérõ az összehasonlíthatóság érdekében az általa megtett ajánlat összegét korrigálta - arra hivatkozással, hogy ennél a 45 000 db-os tételbõl több részt nem kell nyilvántartani, illetve rögzíteni - azt a következtetést vonta le, hogy a SZÜV Rt. nem a felhívásnak megfelelõen tett ajánlatot.<br>
Kérelmezõ kifogásolta továbbá, hogy ajánlatkérõ jogellenesen módosította mindkét ajánlattevõ ajánlatát. A nyertes ajánlattevõnél nem vonhatta volna le a munkaszervezés díját egyrészt mert ennek költsége is hozzá tartozik a munka elvégzésének díjához, másrészt mert erre kifejezett nyilatkozatot is tett a nyertes ajánlattevõ. Maga a kérelmezõ is elszámolta ajánlatában a munkaszervezés költségét csak azt nem külön tételben tüntette fel, hanem azt az egyes tételek díjazása tartalmazza. Ajánlatkérõ jogellenesen módosította az általa egyébként a felhívásnak megfelelõen megtett árajánlatot, és közölte, hogy számítása szerint az ár részszempontra a helyes pontszám 8.4 pont lett volna.<br>
A késedelmi kötbér részszempont vonatkozásában a kérelmezõ álláspontja szerint ajánlatkérõ önkényesen járt el, amikor megállapította, milyen arányú késedelmeket milyen súlyozással kell figyelembe venni és számítási hibát is vétett. Jogorvoslati kérelméhez részletes számításokat csatolt elõadása alátámasztására. Egyben hivatkozott arra is, hogy a két eltérõ módon megtett késedelmikötbér-ajánlat nem hasonlítható össze.<br>
Ajánlatkérõ kérte a jogorvoslati kérelem elutasítását. Írásbeli észrevételében nagyrészt megismételte az írásbeli összegzésben már rögzített álláspontját. Elõadta, hogy jogszerûen járt el akkor, amikor nem nyilvánította érvénytelennek a SZÜV Rt. ajánlatát. A SZÜV Rt. ugyanis ajánlatában kifejezésre juttatta, hogy hibás teljesítési kötbér megfizetését is vállalja, csak konkrét összeget nem jelölt meg, emiatt állapított meg részére 1 pontot.<br>
Közölte, hogy jogszerûen nem vette figyelembe a SZÜV Rt. árajánlatánál a munkaszervezés díját, mert felhívásában ilyen tételre nem kért ajánlatot. Elõadta, hogy indokoltan, az összehasonlíthatóság érdekében korrigálta a kérelmezõ árajánlatát.<br>
E körben hivatkozott arra is, hogy amennyiben mindkét ajánlatot eredeti formájában hasonlítják össze, úgy érdemben nem változna a megállapított pontszám, csak a SZÜV Rt. kapott volna 0,2 ponttal többet.<br>
Részletesen ismertette a késedelmi kötbér számításánál általa figyelembe vett egyes tényezõk indokoltságát és megalapozottságát.<br>
Egyéb érdekeltként a SZÜV Rt. írásbeli nyilatkozatában szintén kérte a jogorvoslati kérelem elutasítását.<br>
A Döntõbizottság a D.758/3/2002. számú 2002. december 13-án kelt határozatában ideiglenes intézkedésként az eljárást lezáró szerzõdés megkötését megtiltotta.<br>
A Döntõbizottság az alábbi indokokra tekintettel megállapította, hogy a kérelmezõ jogorvoslati kérelme megalapozott.<br>
A Döntõbizottság elsõdlegesen a kérelmezõ jogorvoslati kérelmének érvénytelenségre vonatkozó részét vizsgálta.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja értelmében érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A Döntõbizottság elõször a nyertes ajánlattevõ árajánlatát vizsgálta, hogy az megfelel-e a felhívásnak.<br>
A Döntõbizottság ajánlatkérõ ajánlati felhívásának 3. a) pontja alapján megállapította, hogy ajánlatkérõ akként kérte az ajánlatok megtételét, hogy azok konkrétan meghatározott bizonylattípusra és évi db-mennyiségre vonatkozzanak. Ezek között elõírásra került "adatszolgáltatások és kísérõlapjaik" 45 000 db/év tételsor is. Ajánlatkérõ egységesen minden tételsor vonatkozásában nyilvántartásra, elsõ és második adatrögzítésre kérte az ajánlat megtételét.<br>
A Döntõbizottság a nyertes ajánlattevõ ajánlata alapján megállapította, hogy azt nem a fenti elõírásnak megfelelõen tette meg. Ehelyett ajánlata 34. oldalán KXX, AXX és M29 bizonylattípusokra nyújtott be ajánlatot, és a 45 000 db-számot is ezekre bontotta szét.<br>
Erre a tényre tekintettel a Döntõbizottság megállapította, hogy a nyertes ajánlattevõ ajánlata nem felel meg a felhívásnak, az a Kbt. fentiekben hivatkozott 52. § (2) bekezdés d) pontja alapján érvénytelen.<br>
A másik érvénytelenségi ok, a hibás teljesítési kötbér vonatkozásában a Döntõbizottság megállapította, hogy az nem áll fenn.<br>
A Kbt. szabályozási rendszerében egymástól elkülönülnek az érvényességi követelmények és az ajánlatok értékelésével kapcsolatos rendelkezések. Ajánlatkérõ kifejezett külön rendelkezése hiányában önmagában egy értékelési részszempont meghatározása általában nem minõsíthetõ egyben érvényességi követelménynek. Ez vonatkozik jelen esetre is. Ajánlatkérõ nem írt elõ hibás teljesítési kötbérre ajánlattételi kötelezettséget, csak azt jelezte, hogy az ajánlatok elbírálása során e szempontot figyelembe veszi. Erre tekintettel az a tény, hogy a nyertes nem vállalt kötelezettséget hibás teljesítési kötbér fizetésére nem minõsíthetõ érvénytelenségi oknak, kizárólag a részszempontnál vehetõ figyelembe, méghozzá akként, hogy a minimális pontszámot állapítják meg.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(2) bekezdése értelmében az eljárás további szakaszában nem vehet részt az, aki érvénytelen ajánlatot tett.<br>
A SZÜV Rt. ajánlata a felhívásnak meg nem felelõ árajánlat tétele miatt érvénytelen, így jogsértõen járt el ajánlatkérõ, amikor azt érdemben értékelte, majd pedig az eljárás nyertesének hirdette ki. E magatartásával ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését.<br>
Ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését azzal, hogy a benyújtott ajánlatokat nem a felhívása szerint és nem azok tartalma alapján bírálta le.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése szerint ugyanis az ajánlatok értékelését akként kell elvégezni, hogy az ajánlatoknak az elbírálás részszempontjai szerinti tartalmi elemeit kell értékelni.<br>
E rendelkezést azzal sértette meg ajánlatkérõ, hogy az ajánlatokban feltüntetett árakhoz képest az értékelés során mindkét ajánlattevõnél más árat vett figyelembe. Ilyen eltérésre az ajánlatkérõt a Kbt. más rendelkezései sem jogosítják fel, épp ellenkezõleg elõírják az ajánlati kötöttséget az ajánlattételi határidõtõl kezdõdõen.<br>
A Döntõbizottság arra tekintettel mellõzte ajánlatkérõ értékelésének további - a késedelmi kötbérrel kapcsolatos - részének vizsgálatát, mert egy ajánlat maradt érvényes, így az összehasonlítás egyébként sem valósítható már meg.<br>
A Döntõbizottság a fenti indokokra tekintettel a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdés c) pontjában biztosított jogkörében eljárva a Kbt. 88. § (1) bekezdés d) pontja alapján állapította meg, hogy ajánlatkérõ megsértette a Kbt. 52. § (2) bekezdés d) pontjára tekintettel a Kbt. 52. § (1) bekezdését, a Kbt. 55. § (6) bekezdését és a Kbt. 59. § (1) bekezdését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés c) pontja alapján semmisítette meg ajánlatkérõ eljárást lezáró döntését.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontjának kötelezõ elõírása alapján rendelkezett a bírság kiszabásáról.<br>
E szakasz szerint a Döntõbizottság "bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben."<br>
A Döntõbizottság a bírság összegének megállapítása során a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4)-(5) bekezdésének vonatkozó rendelkezéseit vette figyelembe:<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) A bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos költségvetési törvényben meghatározott összeg. (Ez jelenleg egymillió Ft.)<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) A bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani.<br>
A Döntõbizottság a beszerzés értékére és a jogsértés reparálhatóságára tekintettel úgy ítélte meg, hogy nem indokolt a minimális bírságnál magasabb összegû bírság kiszabása:<br>
A Döntõbizottság tekintettel arra, hogy a döntést testületi szerv hozta, személyi bírságot nem szabott ki.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés h) pontja alapján rendelkezett az eljárási költségek viselésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 15.<br>
<br>
Dr. Nagy Gizella s. k.,	Fábián Péter s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>