<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0844)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.772/6/2002.<br>
<br>
Tárgy: a Közbeszerzési Döntõbizottság elnöke által hivatalból kezdeményezett jogorvoslati eljárás a VÁTI Kht. közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság, a Közbeszerzések Tanácsa Közbeszerzési Döntõbizottság elnöke (1024 Budapest, Margit krt. 85., a továbbiakban: Döntõbizottság elnöke) által a VÁTI Magyar Regionális Fejlesztési és Urbanisztikai Kht. Területfejlesztési Igazgatóság (1016 Budapest, Gellérthegy u. 30-32.) "kiterjesztett decentralizált végrehajtási rendszer (EDIS) létrehozására irányuló szervezetfejlesztési tevékenység megvalósítása" tárgyú közbeszerzési eljárása ellen hivatalból kezdeményezett jogorvoslati eljárást megszünteti.<br>
Az eljárás során felmerült költségeket a felek maguk viselik.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani.<br>
<br>
INDOKOLÁS<br>
<br>
A Döntõbizottság a közbeszerzési eljárásban keletkezett iratok, ajánlatkérõ érdemi észrevétele alapján az alábbi tényállást állapította meg.<br>
Ajánlatkérõ 2002. december 2-án tájékoztatta a Döntõbizottság elnökét, hogy hirdetmény közzététele nélküli tárgyalásos közbeszerzési eljárást indít a közbeszerzésekrõl szóló - többször módosított - 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#70">Kbt.) 70. §</a> (1) bekezdés c) pontja alapján a rendelkezõ részben megjelölt beszerzés tárgyában.<br>
Ajánlatkérõ az eljárásfajta választását azzal indokolta, hogy a HU 9808-as számú "Speciális felkészítõ program a strukturális alapok fogadására (SPP)" címû PHARE-program megvalósításának biztosítására a programért magyar részrõl felelõs Földmûvelésügyi és Vidékfejlesztési Minisztérium társfinanszírozást különített el az EU-integráció költségvetési sorában. Ez a forrás csak a Strukturális Alapok magyarországi intézményrendszerének kialakítására fordítható. Az SPP-program ezen intézményrendszer véglegesítésének folyamatos elhúzódása, az egyes operatív programok felelõs hatóságainak kijelölésében való késlekedés miatt maradéktalanul nem érhette el céljait, a kormányzati társfinanszírozás sem került egészében felhasználásra.<br>
A felelõs hatóságok kijelölésében kedvezõ fordulat következett be, amikor a csatlakozási tárgyalásokon a regionális politika fejezetet sikerült azzal a feltétellel lezárni, hogy Magyarország vállalta, hogy azonnali lépéseket tesz a Strukturális Alapokat kezelõ hazai intézményrendszer kialakítására.<br>
A kormány a 1194/2002. (XI. 9.) sz. határozatában rendelkezett arról is, hogy forrásokat kell biztosítani az intézményrendszer kialakításához.<br>
A határozat 4. és 5. pontja kitért a Váti Területfejlesztési Igazgatóságra mint a PHARE fejlesztési és CBC-programok Végrehajtó Ügynökségére és a leendõ regionális operatív programot végrehajtó ügynökségére és a leendõ Regionális Operatív Program Irányító Hatóságának részére, amennyiben megállapítja, hogy a PHARE és ISPA-programok teljes decentralizációja végrehajtása érdekében az érintett szervezeti egységek felkészítésére - a szükséges mûködési kézikönyvek elõkészítésére, minõségellenõrzésére a munkatársak szakmai felkészítésére - egységenként a szervezeti egységek intézményfejlesztési terve alapján forrást kell biztosítani többek között a MeH Nemzeti Területfejlesztési Hivatalban a területfejlesztési és CBC PHARE-programok Végrehajtó Ügynökség megerõsítésére. Az 5. pontban rögzítésre került, hogy a Strukturális Alapok és a Kohéziós Alapok alapmûködéséhez az EU által kötelezõen elõírt hatóságok felállítása érdekében egységenként az érintett szervezeti egységek intézményfejlesztési terve alapján forrást kell biztosítani az EU-alapok mûködését leíró kézikönyvek, az operatív programokhoz kapcsolódó programkiegészítõk, a mûködési kézikönyvek és tájékoztató anyag összeállításához többek között a MeH Nemzeti Területfejlesztési Hivatalban a Regionális Operatív Programirányító Hatóság felállítására.<br>
A szervezetfejlesztés elvégzésének sürgõsségét az EU által a tagjelölt országoktól megkövetelt EDIS címû dokumentum és a megvalósítását célul kitûzõ projektcsomag adja. A decentralizáció végrehajtásának ütemét meghatározó PHERE EDIS Action Plant a projektcsomag magyarországi gazdája a Pénzügyminisztérium Nemzeti Programengedélyezõ Irodájának fõigazgatója 2002. október 7-én kelt utasítása alapján elfogadták az egyes végrehajtó ügynökségek. Az ütemterv a szervezeti felépítés felülvizsgálatára a humán erõforrással kapcsolatos igények felmérésére, bõvítés, átcsoportosítás megvalósítására tett javaslatok kidolgozására, részletes munkaköri leírások elõkészítésére külsõ szakértõk alkalmazása területeinek meghatározására, oktatási terv kidolgozására, mûködési kézikönyv elkészítésére 2003. február 28-át - mint a feladatok elvégzésének legkésõbbi határidejét - határozták meg.<br>
A jelen eljárás keretei között alapvetõen az elõbb részletezett feladatokat kívánja ajánlatkérõ a kormány 1194/2002. (XI. 9.) sz. határozata alapján a 9808 program társfinanszírozásának terhére közbeszerzés keretében elvégeztetni. A közbeszerzési eljárást kizárólag a szervezetfejlesztési munka elvégzésére feljogosító kormányhatározat kibocsátását követõen kezdhették meg, és mivel a projekt legfontosabb elemeinek megvalósításával a Nemzeti Programengedélyezõ Iroda utasítása alapján 2003. február 28-án végezni kell, a rendelkezésre álló idõben a sikeres teljesítés a nyílt, vagy meghívásos eljárás alkalmazása esetén nem lenne lehetõség.<br>
Ajánlatkérõ ajánlattételre az alábbi cégeket hívta fel: az AAM Vezetõi Informatikai Tanácsadó Kft.-t, az Excellence Pénzügyi Tanácsadó és Szervezetfejlesztõ Rt.-t, a Szinergia Projekt Menedzsment Kft.-t, az Accenture Kft.-t és az IFUA Horvát & Partner Consulting Kft.-t.<br>
Ajánlatkérõ ajánlati felhívást is készített, melyben ajánlatkérõ a teljesítés határidejét már 2003. július 31-ében határozta meg. Az ajánlattételi határidõ a felhívás szerint 2002. december 13., az elsõ tárgyalás idõpontja 2002. december 17., az eredményhirdetés idõpontja 2002. december 20-a, ezen a napon kerül sor a szerzõdés megkötésére is.<br>
Az ajánlati felhívás tartalmazta az ajánlattevõktõl a pénzügyi, gazdasági és mûszaki alkalmasságuk igazolására kért adatokat és tényeket, az ajánlattevõnek a szerzõdés teljesítésére alkalmassá, illetve alkalmatlanná minõsítésének szempontjait. Az ajánlati felhívás szerint az ajánlatkérõ az összességében legelõnyösebb ajánlat szempontja alapján kívánta elbírálni az ajánlatokat.<br>
A Döntõbizottság elnöke 2002. december 17-én kezdeményezett jogorvoslati eljárást ajánlatkérõ közbeszerzési eljárása ellen. A kezdeményezõ irat indokolása szerint a rendelkezésre álló iratok alapján az ajánlatkérõ által hivatkozott <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjában foglalt feltételek fennállása egyértelmûen nem állapítható meg, ennek alapján indítványozta a közbeszerzési eljárás jogalapjának, illetõleg az ajánlati felhívás jogszerûségének a vizsgálatát.<br>
Ajánlatkérõ érdemi észrevételében kérte a jogorvoslati eljárás megszüntetését. Álláspontja szerint a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított eljárása jogszerû. Indoklásként elõadta, hogy az EU Bizottsága 1266/1999. sz. rendelete "a tagjelölt országolt elõcsatlakozási stratégiai keretei között szabályozott segélyeinek koordinációjáról és a 3906/1989-es rendelet módosításáról" 12. cikkelye lehetõvé teszi a tagjelölt országok számára a kiterjesztetten decentralizált végrehajtásra (EDIS) történõ áttérést. A magyar kormány az áttérés feltételeit a 1194/2002. (XI. 9.) sz. Korm. határozatában biztosította.<br>
Ajánlatkérõ - mint a PHARE-programok egyik megvalósítója - azon szervezetek közé tarozik, melynek felépítését, mûködését a rendelet alapján átfogóan módosítani kell. A beszerzés tárgyaként megjelölt munka részleteit az ajánlati felhíváshoz készített dokumentáció 17 pontban rögzíti.<br>
 1. Felkészülés a szervezetfejlesztési tevékenységre<br>
 2. Szervezeti változások meghatározása<br>
 3. Elvárások megfogalmazása az oktatandó munkatársak felé<br>
 4. Képzési szükségletek meghatározása<br>
 5. Az oktatandó állomány minõsítése, csoportokba osztása -  célcsoportok azonosítása<br>
 6. Oktatási anyagok készítése, összeállítása<br>
 7. Oktatások megszervezése, ütemtervének elfogadtatása<br>
 8. Oktatások lebonyolítása<br>
 9. Tréning stratégia kialakítása<br>
<br>
10. Tréninganyagok készítése, tréningek megszervezése<br>
<br>
11. Tréningek lebonyolítása<br>
<br>
12. Vizsgáztatás<br>
<br>
13. Ellenõrzési pontok meghatározása és ellenõrzési metódus kidolgozása<br>
<br>
14. Tréningértékelõ-lapok kidolgozása<br>
<br>
15. Szervezeti hatások kezelése<br>
<br>
16. Motivációs rendszerhez kapcsolódó feladat: Feladat-hatáskör-elemzés<br>
<br>
17. Ismeretanyag-frissítés<br>
Az ajánlatkérõ a teljesítési határidõket az alábbiak szerint rögzítette:<br>
Projektindítás:	2003. január 13.<br>
Konzultáció az átvett szakértõi anyagokról	2003. január 15.<br>
Projektindító dokumentum elkészítése	2003. január 20.<br>
Oktatások, tréningek kezdete	2003. február 1.<br>
Oktatások, tréningek vége	2003. március 31.<br>
Vizsgáztatások, szervezeti átalakítás vége	2003. április 30.<br>
Ismeretanyag felfrissítése	2003. június 1-15.<br>
Projektértékelés	2003. július 1-31.<br>
Az oktatással párhuzamosan zajlik az ellenõrzési pontok meghatározása és ellenõrzési metódus kidolgozása a tréningértékelõ lapok kidolgozása, szervezeti hatások kezelése és a motivációs rendszerhez kapcsolódó feladat-hatáskör elemzés. Az oktatás az azt megelõzõ és a vele párhuzamos tevékenységek befejezésének legkésõbbi idõpontja 2003. március 31., melynek indoka az, hogy szûkebb idõkorlátok között az adott feladatmennyiség nem lenne megvalósítható, valamint az, hogy ekkorra már akár a megfelelõségi és rendszeraudit akár a szerzõdés keretében végzett munka eredményeként napirendre kerülõ problémák megoldását még az audit végsõ változásának benyújtását megelõzõen át lehet ültetni a gyakorlatba. Ezeket a munkafázisokat követõ vizsgáztatás, az ismeretanyag felfrissítése és a projektértékelés már mind csak olyan, a szerzõdés kis hányadát képezõ tevékenység, amelyek az átvett ismeretanyag megtartását szolgálják és korábban nem lennének megvalósíthatóak.<br>
A Döntõbizottság a közbeszerzési eljárásban keletkezett iratok, ajánlatkérõ észrevétele és a tárgyaláson tett nyilatkozata alapján megállapította, hogy ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontjára alapított közbeszerzési eljárása nem jogsértõ.<br>
A <a href="http://net.jogtar.hu/jr/gen/getdoc.cgi?docid=99500040.tv#26">Kbt. 26. § </a>(1) bekezdése szerint a közbeszerzési eljárás nyílt, meghívásos, illetõleg tárgyalásos eljárás lehet. Meghívásos vagy tárgyalásos eljárásra csak akkor kerülhet sor, ha ezt a törvény megengedi.<br>
A tárgyalásos eljárás vonatkozásában ezen megengedõ szabályokat a <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. §-</a>a tartalmazza.<br>
A <a href="http://net.jogtar.hu/jr/gen/getdoc.cgi?docid=99500040.tv#70">Kbt. 70. § </a>(1) bekezdés c) pontja alapján Az ajánlatkérõ tárgyalásos eljárást alkalmazhat árubeszerzés, építési beruházás, illetve szolgáltatás megrendelése esetén, ha az ajánlatkérõ által elõre nem látható okból elõállt rendkívüli sürgõsség miatt e törvényben elõírt határidõk nem lennének betarthatóak; a rendkívüli sürgõsséget indokoló körülmények azonban nem eredhetnek az ajánlatkérõ mulasztásából.<br>
A Döntõbizottság kizárólag azt vizsgálta, hogy ezen feltételek a jelen közbeszerzési eljárásban megvalósultak-e.<br>
A 1194/2002. (XI. 9.) Korm. határozat döntött az Európai Unió támogatási programjainak költségvetési tervezésével összefüggõ feladatokról. A jogszabály a feladatok végrehajtásáért a felelõsöket megnevezte, azonnali teljesítési határidõket állapított meg. Az ajánlatkérõnek a jelen közbeszerzés tárgyaként megjelölt feladatoltat a Nemzeti Programengedélyezõ Iroda utasítása alapján 2003. február 28-ig kell teljesíteni.<br>
A rendelkezésre álló iratok alapján megállapítható volt, hogy ajánlatkérõ a Korm. határozatot követõen a közbeszerzési eljárás megindításáról rövid idõn belül intézkedett. A teljesítés határidejeként számára elõírt - 2003. február 28-ig - határidõig nyílt, illetve hirdetménnyel induló meghívásos vagy tárgyalásos eljárás lefolytatására elegendõ idõ nem áll rendelkezésre.<br>
A beszerzés tárgyaként megjelölt munkafázisok lényegében az elõírt határidõig elkészülnek. Ezt követõen az ajánlati felhívásban megjelölt 2003. július 31-ig terjedõ idõszakban lényegében a munkafázisokat követõ vizsgáztatás, az ismeretanyag felfrissítés és a projektértékelés tartozik.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(1) bekezdése szerint a Bizottság eljárására - ha e törvény másként nem rendelkezik - az államigazgatási eljárás általános szabályairól szóló 1957. évi IV. törvény (a továbbiakban: Áe.) rendelkezéseit kell alkalmazni.<br>
Az Áe. 14. § (2) bekezdése alapján a közigazgatási szerv a hivatalból indított vagy folytatott eljárást - ha a megindításra, vagy a folytatásra okot adó körülmény már nem áll fenn - megszünteti.<br>
A Döntõbizottság a fentiek alapján a rendelkezõ részben foglaltak szerint határozott a jogorvoslati eljárás megszüntetésérõl.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 6.<br>
<br>
Dr. Engler Magdolna s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Csanádi Péter s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>