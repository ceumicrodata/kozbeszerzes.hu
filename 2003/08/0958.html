<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0958)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.746/18/2002.<br>
<br>
Tárgy: a Kvartex Kft. jogorvoslati kérelme a Volán Egyesülés közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
Dr. Krankovics Jelena ügyvéd (1026 Budapest, Gábor Áron u. 16.) által képviselt Kvartex Kereskedelmi Kft. (9022 Gyõr, Liszt Ferenc u. 7., a továbbiakban: kérelmezõ) jogorvoslati kérelmének - melyet dr. Hingyi György ügyvéd (1142 Budapest, Királyhida u. 11.) által képviselt Volán Egyesülés (1066 Budapest, Teréz krt. 38., a továbbiakban: ajánlatkérõ) elõvárosi szóló, magyar típusbizonyítvánnyal rendelkezõ 24 &plusmn;5 autóbusz szállítása tárgyú közbeszerzési eljárása ellen indított - a Döntõbizottság részben helyt ad.<br>
Megállapítja, hogy ajánlatkérõ megsértette a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#55">Kbt.) 55. §</a> (6) bekezdését és 57. § (1) bekezdését.<br>
A jogsértés miatt a Döntõbizottság 5 000 000 Ft azaz ötmillió forint bírságot szab ki ajánlatkérõ terhére. Ajánlatkérõ a bírság összegét a határozat kézhezvételétõl számított 15 napon belül köteles megfizetni a Közbeszerzések Tanácsa Magyar Államkincstárnál vezetett 10032000-01720361-00000000 számú számlájára történõ átutalással.<br>
Kötelezi továbbá ajánlatkérõt, hogy a határozat kézhezvételétõl számított 15 napon belül térítsen meg kérelmezõ részére 150 000 Ft, azaz egyszázötvenezer forint igazgatási szolgáltatási díjat.<br>
A határozat ellen fellebbezésnek helye nincs. A határozat bírósági felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottságnál kell benyújtani. A keresetlevél benyújtásának a határozat végrehajtására nincs halasztó hatálya.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. szeptember 18-án megjelent számában a rendelkezõ részben megjelölt beszerzés tárgyában.<br>
Részajánlatot nem lehetett tenni, többváltozatú ajánlat tétele megengedett volt.<br>
Az ajánlatok elbírálására az összességében legelõnyösebb ajánlat elbírálási szempontot választotta, melyet 1-10-ig terjedõ pontszámozással, a következõ bírálati részszempontok, valamint alszempontok és hozzájuk rendelt súlyszámok alapján kívánt kiválasztani:<br>
a) ártényezõ 4	<br>
a)1. ajánlati ár	2,4<br>
a)2. elõleg mértéke	1,2<br>
a)3. az ár és a garantált élettartamok viszonya	0,4<br>
b) üzemeltetési költség	4	<br>
b)l. a jármû-típusbizonyítványban rögzített férõhely száma	0,6<br>
b)2. ajánlattevõ által készített karbantartási költségelemzés	0,1<br>
b)3. a fajlagos üzemanyag-fogyasztás, ennek költsége	0,2<br>
b)4. a fõegységek garantált élettartama	0,2<br>
b)5. a garantált futásteljesítmény eléréséhez elõírt karbantartási mûveletek gyakorisága	1,0<br>
b)6. a beépített fõ- és részegységek karbantartási ciklusainak összhangja	1,0<br>
b)7. az elõírt karbantartás beavatkozási pontjainak száma	0,3<br>
b)8. csak megbontással végrehajtható karbantartások száma	0,3<br>
b)9. a csak megbontással végrehajtható futójavítások száma	0,3<br>
c) egyéb szolgáltatások	2	<br>
c)1. a kedvezményezett társaságok szakemberei részére az ajánlattevõ által biztosított képzés idõtartama	0,3<br>
c)2. a kedvezményezettek részére a garanciaidõn túli javításhoz-karbantartáshoz megajánlott speciális eszközök mennyisége	0,3<br>
c)3. az alkatrész vállalt kiszolgálási ideje	0,4<br>
c)4. a garanciális szolgáltatás terjedelme	0,2<br>
c)5. a garanciális szolgáltatás végzésére alkalmas szervizek száma	0,2<br>
c)6. a garanciális javítás megkezdésének (a hiba bejelentésétõl számított) idõpontja	0,2<br>
c)7. a szavatosság vállalás idõtartama	0,2<br>
c)8. a szavatosság vállalás mûszaki terjedelme	0,2<br>
Ajánlatkérõ az értékelés módjára nézve közölte, hogy a legkedvezõbb ajánlat mindegyik részszempont esetében a maximális pontszámot kapja, az utána következõk felülrõl történõ arányosítással csökkenõ pontszámot kapnak. Az elérhetõ összpontszám = a) × 4 + b) × 4 + c) × 2.<br>
Ajánlatkérõ dokumentációt is kibocsátott, amely tartalmazta az ajánlattétellel kapcsolatos formai és tartalmi elõírásokat, a szerzõdéses feltételeket, valamint a részletes mûszaki specifikációt.<br>
Az ajánlattételi határidõre, október 29-re a kérelmezõ, a MAN Kft., az MB-Autó Mo. Kft., a NABI Rt. és az Ikarus Egyedi Autóbuszgyár Kft. tett ajánlatot.<br>
Ajánlatkérõ a MAN Kft.-hez, a kérelmezõhöz és az Ikarus Kft.-hez november 19-én tisztázó kérdéseket intézett, melyre a választ november 20-ig mindhárom kérdezettõl megkapta.<br>
A november 28-án tartott eredményhirdetésen ajánlatkérõ a MAN Kft.-t hirdette ki nyertesnek, kérelmezõt pedig a második legkedvezõbb ajánlatot tevõnek. Az MB-Autó Kft.-t és a NABI Rt.-t érvénytelen ajánlat tétele miatt kizárta.<br>
Kérelmezõ december 5-én jogorvoslati kérelmet terjesztett elõ a Döntõbizottsághoz. Kérte a jogsértés megállapítását, az eljárást lezáró döntés megsemmisítését, ideiglenes intézkedésként a szerzõdéskötés megtiltását.<br>
Jogorvoslati kérelme lényegében négy kérelmi elembõl tevõdik össze.<br>
<br>
1. Sérelmezte, hogy az egyes elbírálási részszempontokhoz/alszempontokhoz rendelt súlyszámok nem tükrözik az adott szempont tényleges jelentõségét.<br>
A b)3-as alszempont súlyszámát alacsonynak, a b)1-es alszempont súlyszámát magasnak, a b)8-as és b)9-es alszempont szerepeltetését - tekintettel a mai korszerû jármûparkra - indokolatlannak tartja.<br>
<br>
2. Kifogásolta, hogy ajánlatkérõ kérdéseket intézett hozzá az ajánlata tartalmával kapcsolatos 3 kérdésben, majd a kérdésekre adott válaszát felülbírálva értékelt. Kifogásolta továbbá, hogy ajánlatkérõ a másik két ajánlattevõ részére feltett kérdéseket tartalmazó levelet nem küldte meg részére tájékoztatás végett. A jogorvoslati eljárásban 2003 január 10-én tartott tárgyaláson elõadta, hogy csalt az ajánlatkérõ észrevételébõl ismerte meg a többi ajánlattevõ részére feltett kérdéseket.<br>
<br>
3. Sérelmezte, hogy ajánlatkérõ az ajánlatok értékelésénél nem alkalmazta az õ ajánlata vonatkozásában a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(2) és (4) bekezdésében rögzített szabályokat, holott az általa szállítandó termékeket illetõen a belföldön foglalkoztatottak által elõállított érték részaránya megközelíti a 80%-ot, közel 800 fõt foglalkoztat. Ezt a kérelmét a tárgyaláson visszavonta.<br>
<br>
4. A tárgyaláson pontosított kérelme szerint sérelmezte az ajánlatának az a)1., a)2., b)6., b)8., b)9., c)2., c)7. és c)8-as alszempontok kivételével valamennyi alszempontból való értékelését.<br>
Az ár és a garantált élettartamok viszonya alszempontra kapott pontszámot azért vitatta, mert õ adta a legalacsonyabb árat és vállalta a kiírás szerinti élettartam-követelményeket, mégsem kapta meg a maximumpontszámot.<br>
A férõhelyek számára kapott pontszámot alacsonynak tartotta, mert 84 férõhelyes buszra tett ajánlatot, ennek ellenére ajánlatkérõ csak 81 férõhelyet vett alapul az értékeléskor.<br>
A karbantartási költségelemzést ajánlatában 6 év idõtartamra 500 E km-re adta meg, a nyertes 6 év idõtartamra, 960 E km-re. A kapott pontszám különbséget aránytalannak tartotta.<br>
A fajlagos üzemanyag-fogyasztás költségeként 20-22 1/100 km-t adott meg, szemben a nyertes 25-30 1/100 km-ével. Ezért javára 1-nél nagyobb pontszámkülönbség lett volna indokolt a nyertes pontszámához képest.<br>
A fõegységek garantált élettartamára adott 800 E km-es ajánlatával szemben ajánlatkérõ 400 E km-t vett figyelembe az értékeléskor.<br>
A garantált futásteljesítmény eléréséhez szükséges karbantartási mûveletek gyakorisága értékelésekor ajánlatkérõ 30 E km-t vett figyelembe ajánlata értékelésekor, holott az ajánlat szerint ez az adat 60 E km.<br>
Az elõírt karbantartás beavatkozási pontjainak száma értékelésekor ajánlatkérõ nem az ajánlatában megjelölt adatokból indult ki.<br>
A kedvezményezett társaságok mûszaki szakembereinek oktatására biztosított képzés idõtartamára nézve ajánlatában úgy nyilatkozott, hogy azt "igény szerint", korlátozás nélkül vállalja, de ajánlatkérõ csak 44 órát értékelt.<br>
Az alkatrész vállalt kiszolgálási idejét sem az ajánlatában foglaltak szerint értékelte ajánlatkérõ, a "kiszolgálási idõre" tett ajánlati elem helyett a "pótalkatrész biztosítása idõszakára" tett ajánlati elemet értékelte.<br>
A garanciális szolgáltatás terjedelmére vonatkozóan a nyertessel azonos ajánlatot tett, a nyertes mégis több pontot kapott.<br>
A garanciális szolgáltatás végzésére a teljes VOLÁN-hálózat igénybevételének lehetõségét ajánlotta, ezenkívül még megajánlotta a CREDO-szervizt is.<br>
Ezen a téren a legjobb ajánlatot tette, pontszáma mégis lényegesen alacsonyabb a nyertesénél.<br>
A garanciális javítás megkezdésének idõpontjaként a nyertessel egyezõen 3 órát ajánlott, a nyertes 5 pontot kapott, õ csak 2,5 pontot.<br>
Ajánlatkérõ kérte a jogorvoslati kérelem elutasítását.<br>
A bírálati részszempontok és alszempontok súlyszámára vonatkozóan közölte, hogy ezeket a leendõ üzemeltetõk üzemeltetési és fenntartási tapasztalatai alapján kialakult elvárásai alapján határozta meg. A jogorvoslati eljárásban tartott tárgyaláson elõadta, hogy a súlyszámok megfelelõségét vitató jogorvoslati kérelem elkésett.<br>
A kérdésfeltevésével kapcsolatos kifogásra közölte, hogy az értékelõbizottság szakmai tapasztalatai alapján nem tudta elfogadnia válaszokat, így az értékelést a szakmai ismeretei és az ajánlatban megadott adatok alapján végezte.<br>
Elõadta, hogy szóban tájékoztatta a kérelmezõ munkatársát arról, hogy más ajánlattevõk részére is tett fel kérdéseket. A Kbt. ebben a tekintetben nem írja elõ az írásbeli tájékoztatást.<br>
A kérelmezõ ajánlata értékelésével kapcsolatban elõadta, hogy az értékelést több évtizedes szakmai gyakorlattal rendelkezõ szakemberek végezték. A tárgyaláson tételesen nyilatkozott az egyes alszempontokból való értékelése tekintetében.<br>
Közölte, hogy a nyertessel a szerzõdést december 20-án megkötötte.<br>
Az egyéb érdekeltek közül a MAN Kft. és az Egyedi Autóbuszgyár Kft. nyújtott be észrevételt.<br>
A MAN Kft. észrevételében közölte, hogy a bírálati részszempontok, alszempontok és azok súlyszámainak meghatározása az ajánlatkérõ kizárólagos jogkörébe tartozik, ajánlatkérõ értékelése megfelel a Kbt. elõírásainak.<br>
Az Egyedi Autóbuszgyár Kft. észrevételében elõadta, hogy álláspontja szerint a pontozási rendszer termékorientált volt.<br>
A Döntõbizottság a felek írásbeli és a tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján a következõket állapította meg:<br>
Kérelmezõnek a bírálati részszempontok és alszempontok súlyszámával kapcsolatos kérelme elkésett.<br>
A <a href="http://net.jogtar.hu/jr/gen/getdoc.cgi?docid=99500040.tv#79">Kbt. 79. § </a>(7) bekezdése szerint a jogorvoslati eljárást a jogsértõ eseményrõl való tudomásszerzéstõl számított 15 napon belül lehet kérelmezni. A határidõ elmulasztása jogvesztéssel jár.<br>
Kérelmezõ legkésõbb az ajánlati dokumentáció megvásárlásakor, szeptember 20-án megismerte a bírálati részszempontok és alszempontok súlyszámát, ezekkel kapcsolatos megítélése kialakult. Ezzel szemben csak december 5-én terjesztette elõ jogorvoslati kérelmét.<br>
A Döntõbizottság megállapította, hogy kérelmezõnek a bírálati részszempontok és alszempontok kifogásolására irányuló kérelme elkésett, ezért azt elutasította.<br>
Kérelmezõ vitatta a tisztázó kérdések feltevésének jogosságát.<br>
A Döntõbizottság megállapította, hogy ajánlatkérõ a kérdéseket tartalmazó levelet november 19-én telefax útján küldte meg kérelmezõnek. November 19-tõl a jogorvoslati kérelem december 5-ig történõ elõterjesztéséig a 15 napos jogvesztõ határidõ letelt, a kérelem tehát elkésett.<br>
Ezért a Döntõbizottság a jogorvoslati kérelmet ebben a részében elutasította.<br>
Kérelmezõ sérelmezte, hogy a többi ajánlattevõ részére feltett tisztázó kérdéseket tartalmazó levelet ajánlatkérõ nem küldte meg részére tájékoztatásként. Elõadta, hogy a kérdéseket csak a jogorvoslati eljárás során ismerte meg.<br>
Ajánlatkérõ arra hivatkozott, hogy a Kbt. rendelkezései értelmében elegendõ, ha a kérdés feltevések tényérõl szóban tájékoztatja az érintett ajánlattevõket, ezt pedig megtette.<br>
A Döntõbizottság elõször azt vizsgálta, hogy a kérelem ebben a tekintetben határidõben elõterjesztettnek minõsül-e.<br>
A Döntõbizottság nem vonja kétségbe ajánlatkérõ állítását, miszerint szóban tájékoztatta kérelmezõ képviselõjét arról, hogy más ajánlattevõk részére is tett fel kérdéseket.<br>
A Kbt. azonban e körben írásbeli értesítési kötelezettséget ír elõ ajánlatkérõ számára. A Kbt. 57. § (1) bekezdése így rendelkezik:<br>
"Az ajánlatok elbírálása során az ajánlatkérõ írásban és a többi ajánlattevõ egyidejû értesítése mellett felvilágosítást kérhet az ajánlattevõtõl az ajánlattal kapcsolatos nem egyértelmû kijelentések tartalmának kérdések tisztázása érdekében."<br>
Az idézett rendelkezésbõl az következik, hogy a többi ajánlattevõt arról is értesíteni kell, hogy milyen ajánlattevõi kijelentések tisztázására szolgált a kérdésfeltevés. Az ajánlattevõk ugyanis csak ezúton tudják nyomon követni, hogy az értékelés szempontjából jelentõséggel bíró kérdésekben a többi ajánlattevõ milyen, esetlegesen ellentmondásos vagy értékelhetetlen ajánlatot tett-e és ezt a tényt ajánlatkérõ hogyan vette figyelembe az értékeléskor.<br>
Ajánlatkérõ nem adott lehetõséget kérelmezõ részére, hogy megismerje a két másik ajánlattevõ részére feltett kérdéseket. Kérelmezõ csak a jogorvoslati eljárásban benyújtott ajánlatkérõi észrevétel alapján tudta egyértelmûen felmérni, hogy ajánlatkérõ általa MAN Kft. és az Ikarus Kft. részére feltett kérdések ismeretének hiánya számára okozott-e jogsérelmet.<br>
A Döntõbizottság megállapította, hogy az írásbeli értesítés elmulasztását sérelmezõ kérelem nem késett el.<br>
A Döntõbizottság megállapította, hogy ajánlatkérõ az ajánlattevõk felé feltett kérdéseket tartalmazó levél tartalmáról a kérelmezõ értesítése elmulasztásával megsértette a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(1) bekezdését.<br>
A Döntõbizottság a kérelmezõ által kifogásolt körben megvizsgálta a kérelmezõ és a nyertes ajánlatának értékelését annak eldöntése céljából, hogy azt ajánlatkérõ a felhívásban meghatározott bírálati részszempontok és alszempontokból az ajánlatok tényleges tartalmi elemeibõl kiindulva végezte-e.<br>
a)3. alszempont: Kérelmezõ arra hivatkozott az összegzés az eljárásról dokumentumban az értékelésre vonatkozó indokolásra, mely szerint az ár és a garantált élettartamok viszonya tekintetében ajánlatkérõ csak a garantált élettartamra volt tekintettel, és ezért kapott nyertes a 14 évre 10 pontot, a kérelmezõ 12 évre pedig 8,57 pontot.<br>
Ajánlatkérõ sem a felhívásban, sem a dokumentációban nem adott útmutatást ajánlattevõknek, továbbá a tárgyaláson sem tudott választ adni arra, hogy az általa megfogalmazott bírálati alszempont tekintetben milyen módon veszi/vette figyelembe az ár és a garantált élettartam viszonyát. Ezért a Döntõbizottság álláspontja szerint ebbõl az alszempontból való értékelést nem lehet objektív módon elvégezni, ezt az alszempontot az értékelésnél figyelmen kívül kell hagyni.<br>
b)1. alszempont: Az ajánlatokból megállapítható, hogy a nyertes által ajánlott busz 95 utast, kérelmezõé 81 utast képes szállítani. A kapott 10, illetve 8,53 pont arányos. A kérelem ebben a részében megalapozatlan.<br>
b)2. alszempont: A szavatossági idõszak idõtartamára a nyertes 2 513 048 Ft, kérelmezõ 3 234 981 Ft költséget mutatott ki. Ezért a nyertes 10, illetve a kérelmezõ 7,77 pontja arányosan tükrözi a két ajánlat közötti különbséget. A kérelem ebben a részében megalapozatlan.<br>
b)3. alszempont: A fajlagos üzemanyag-fogyasztásra a kérelmezõ 20-22 1/100 km, a nyertes 25-30 l/100 km fogyasztási értéket jelölt meg. Ajánlatkérõ elismerte, hogy a kérelmezõ mint e tekintetben legkedvezõbb ajánlatot tevõ kapott 10 pontot, azonban a nyertes 9 pontja nem arányosítás, hanem tapasztalati döntés eredményeként került kiosztásra.<br>
A két ajánlat "tól-ig" határokat tartalmaz a fajlagos üzemanyag-fogyasztásra.<br>
Az átlaggal számolva 211/27,51 × 10 = 7,64 pont jár a nyertesnek a kérelmezõ 10 pontjával szemben. Súlyozott pontszámok: nyertes: 1,53 pont, kérelmezõ: 2 pont.<br>
b)4. alszempont: A fõ egységek garantált élettartama tekintetében megállapítható, hogy mind a nyertes, mind kérelmezõ ajánlata azonos, 800 E km élettartamot ajánlott a motorra, váltóra, futómûre és kormánymûre. A fékszerelvényekre 400 E km-t, felfüggesztésre 200 E km-t tartalmazott a két ajánlat.<br>
Ajánlatkérõ tisztázó kérdése jogszerû volt. Kérelmezõ ajánlata a kormánymûre vonatkozó 800 E km-es élettartam jelölés (III. kötet 8/16. oldal) mellett tartalmazott (Alkatrészkatalógus I-II. kötet 14. oldal) 400 E km-es megjelölést is. Az eltérés tisztázása csak kérelmezõ nyilatkozattételre való felhívása útján volt megoldható. Az viszont már jogszerûtlen volt ajánlatkérõ részérõl, hogy a kérdésre érkezõ kérelmezõi választ (ami ismételten megerõsítette a 800 E km-es ajánlati elemet) "nem fogadta el", hanem a kormánymûre vonatkozóan 400 E km-es élettartamot vett figyelembe az értékelés során. Kérelmezõ az általa ajánlott autóbuszt Csepel C300.48 típusú kormánymûvel ajánlotta, a gyártó jognyilatkozata szerint a kormánymûnek 800 E km-es élettartama van felújítás nélkül. Amennyiben ajánlatkérõ az ajánlatok vizsgálata során hitelt érdemlõen arról gyõzõdött volna meg, hogy a megajánlott kormánymû nem tesz eleget a dokumentáció 93. oldal h) pontja követelményének (nevezetesen a kormánymû élettartama minimum 800 E km, kiszereléssel járó vizsgálat nélkül), akkor kérelmezõ ajánlatát érvénytelennek kellett volna nyilvánítania. E tények alapján megalapozatlan volt kérelmezõ hátrányára a kétpontos különbség. Mivel azonban a vázszerkezet élettartamára nyertes 14 évet, kérelmezõ 12 évet vállalt, a Döntõbizottság megítélése szerint a nyertes maximális 10 pontja mellett kérelmezõ részére 9 pont járt volna, ami súlyozva 1,8 pont.<br>
b)5. alszempont: A garantált futásteljesítmény eléréséhez elõírt karbantartási mûveletek gyakoriságát illetõen a nyertes ajánlatában (I. kötet 14. old. és a karbantartási ajánlások 18. old.) a megajánlott autóbuszra a futásteljesítményhez rendelt legkisebb érték "minden 60 E km után" volt. Kérelmezõ ajánlatában (I. kötet 19-22. és 25-30. oldalak, az ékszíjak feszességének ellenõrzését figyelmen kívül hagyva) a legkisebb értékek mutatószáma 30 E km volt. Erre tekintettel ajánlatkérõ által adott pontértékek arányosak voltak. A kérelem ebben a részében megalapozatlan.<br>
b)7. alszempont: Az elõírt karbantartás beavatkozási pontjaira vonatkozóan sem nyertes, sem kérelmezõ ajánlatában nincs adat, nyilatkozat.<br>
A Döntõbizottság nem fogadta el ajánlatkérõ azon hivatkozását, hogy ezen bírálati alszempont keretében a dokumentációban megkívánt 6. sz. "Elõírt karbantartás a szavatossági idõszak alatt (csak az ajánlattevõ által elõírt rendszeres karbantartás költsége)" c. táblázat adatainak "tematikája szerinti fõegység bontásban került" összevetése és értékelése alapján adott pontértékeket.<br>
Ezen alszempont vonatkozásában ajánlati elem hiányában tehát nincs mód összehasonlításra, így ajánlatkérõnek mindkét ajánlatra egyformán a pontozási tartomány minimumát, azaz 1-1 pontot (súlyozva 0,3-0,3 pontot) kellett volna adnia.<br>
c)1. alszempont: A szakemberek részére biztosított képzés idõtartamára nyertes ajánlatában (IV. kötet 8. oldal) 120 órát jelölt meg. A kérelmezõ 5 × 8 órát vállalt (I. kötet 24. oldal),<br>
a II. kötet 37/78., a III. kötet 15-16. és 7-8. oldalán az oktatás feltételeivel kapcsolatosan adott információt.<br>
Ajánlatkérõ tisztázó kérdésére kérelmezõ olyan nyilatkozatot tett, amely szerint az oktatást "igény szerint, idõkorlátozás nélkül" vállalja, valamint közölte, hogy a részérõl átadandó tananyag tematikája 44 óra.<br>
A Döntõbizottság rendelkezésére álló dokumentumokból megállapítható, hogy kérelmezõ nem adott egyértelmû választ ajánlatkérõ azon kérdésére, hogy "pontosan hány órát biztosít" a képzésre. Az "igény szerint, idõkorlátozás nélkül" meghatározás nem értékelhetõ pontos válaszként, és nem hasonlítható össze számszerûen más ajánlattal.<br>
Ajánlatkérõ az értékelés során a tematikára megadott 44 órát vette figyelembe. A Döntõbizottság megítélése szerint ez nem jogszerû, mert a 44 óra sehol nem szerepel a kérelmezõ ajánlatában. Így az értékeléskor az (5 × 8) = 40 óra helyett nem lehetett volna 44 órát alapul venni, mert ez az ajánlat - igaz csekély mértékû - módosítását jelenti.<br>
A jogorvoslati kérelem ebben a részében megalapozatlan.<br>
c)3. alszempont: Ezen alszempont a felhívásban "az alkatrész vállalt kiszolgálási ideje"-ként került megfogalmazásra. A nyertes ajánlata (II. kötet 11. oldal), valamint a kérelmezõ ajánlata (III. kötet 5-8. oldal) egyaránt a dokumentáció 52. oldalán közölt szerzõdéses feltételeket tartalmazza. Ajánlatkérõ azonban - általa sem vitatottan - tévesen, e bírálati alszempont keretében a pótalkatrész-ellátás idõtartamát pontozta. A helyes pontértékek mind nyertes, mind kérelmezõ esetében 10-10 pont lett volna, ami súlyozva 4-4 pont.<br>
c)4. alszempont. A garanciális szolgáltatás terjedelme alszempontra tett nyertesi és kérelmezõi ajánlat teljes körû, egyenértékû. Ajánlatkérõ azonban ennél az alszempontnál - általa is elismerten - a c) 6. alszempontnál egyszer már figyelembe vett tényezõt (24 órás ügyelet) is alapul vette.<br>
A két ajánlat helyes pontértéke 10-10, súlyozva 2-2.<br>
c)5. alszempont: A garanciális szolgáltatások végzésére alkalmas szervizek számát illetõen a nyertes 15 db márkaszervizt sorol fel címmel, felelõs vezetõ megjelölésével. A kérelmezõ ajánlata a következõ:<br>
"Az autóbuszok szervizelését és pótalkatrész-ellátását a jármûvek teljes élettartamának idejére vállaljuk. A CREDO autóbuszok a motor és a retarder kivételével döntõen magyarországi fõ-, illetve részegységek felhasználásával készülnek, amelyek gyártói ismertek más autóbuszmárkák révén is (Rába futómûvek, csepeli kormánymû, ZF váltó, Knorr fékszerelvények stb.), így azok szerviz- és alkatrészellátó háttere biztosított. A Voith retarder hasonlóképpen régóta ismert Magyarországon, szerviz- és alkatrészellátó háttere elfogadott. Az Iveco motorok szervizelésére több Volán társaság is rendelkezik márkaszerviz felhatalmazással, és az Iveco vezérképviselet (Budapest Szeszgyár u. 4.) hálózata is rendelkezésre áll: Besso Rt. - Pécs, ETS Kft. - Biatorbágy, Levantex Kft. - Budapest, Móra Gt. - Szeged, Prím Truck Kft. - Debrecen, Szalay Autóház Kft. - Kecskemét, Truck Italia Kft. - Miskolc, Truck Savaria Kft. - Szombathely és Gyõr."<br>
A két ajánlati elem tartalmát összevetve megállapítható, hogy ajánlatkérõ az értékelt ajánlati elemekkel arányos pontértékeket határozott meg.<br>
A kérelem ebben a részében megalapozatlan.<br>
c)6. alszempont: A garanciális javítások megkezdésének (a hiba bejelentésétõl számított) idõpontja alszempont vonatkozásában a nyertes és a kérelmezõ is vállalja a dokumentáció szerzõdéstervezetében (11.4. pont) elõírt követelményt. Kérelmezõ ajánlatában ezen alszempontból értékelhetõ további ajánlati elem nincs. A nyertes ajánlatában (IV. kötet 3. és 12. oldal) úgy nyilatkozik, hogy a garanciális problémákat a lehetõ legrövidebb idõn belül megoldja, továbbá 24 órás ügyeletet tart fenn, mely hétvégén és ünnepnapokon is hívható. Az ajánlati elemek tartalmát összevetve nem kifogásolható ajánlatkérõ pontozása.<br>
A jogorvoslati kérelem ebben a részében megalapozatlan.<br>
A Döntõbizottság a felülvizsgálata során a kérelmezõ pontszámát illetõen az a)3-as, a b)3-as, b)4-es, b)7-es, c)3-as és c)4-es alszempontoknál állapított meg összesen 1,2 ponttal növelõ értékû és összesen 5,53 ponttal csökkentõ értékû értékelési hibát.<br>
A nyertes pontszámát illetõen - ugyanazon alszempontok körében - 6,97 ponttal csökkentõ értékû értékelési hibát állapított meg.<br>
Ezért a Döntõbizottság álláspontja szerint a kérelmezõ részére az ajánlatkérõ által adott 87,12 pont helyett 82,79 pont, a nyertes részére pedig az ajánlatkérõ által adott 96,41 pont helyett 89,44 pont jár.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése elõírja: "Az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tatalmi elemeit a felhívásban meghatározott ponthatárok között értékeli úgy, hogy a legjobb ajánlati tartalmi elemre a maximális, a többi ajánlat ugyanazon részszempont szerinti tartalmi elemére pedig a 34. § (3) bekezdésének d) pontja alapján meghatározott módszerrel számolt pontszámot adja."<br>
A Döntõbizottság megállapítása szerint ajánlatkérõ a fent jelölt alszempontokból való értékelésnél vagy nem az elbírálási alszempont alapján végezte az összehasonlítást [a)3., c)3.], vagy nem az ajánlatok tényleges tartalmi elemeit hasonlította össze [b)3., b)4.], vagy az adott alszempontból figyelembe vehetõ ajánlati elem hiányában végezte az összehasonlítást [b)7.], vagy több alszempontból való értékelésnél is figyelembe vette ugyanazt ajánlati elemet [c)4.].<br>
A Döntõbizottság megállapította, hogy ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdését.<br>
Kérelmezõ kérelme kiterjedt a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése megsértésének megállapítására is.<br>
A <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdése így rendelkezik: "Az eljárás nyertese az, aki az ajánlatkérõ részére az ajánlati felhívásban (és a dokumentációban) meghatározott feltételek alapján a 34. § (1) bekezdésében meghatározott elbírálási szempontok egyike szerint a legkedvezõbb ajánlatot tette.<br>
A Döntõbizottság megállapította, hogy - még a fentiekben megállapított értékelési hibák ellenére is - a MAN Kft. részére jár a legmagasabb pontszám, azaz az ajánlatkérõ által nyertesnek minõsített ajánlattevõ tette a legkedvezõbb ajánlatot.<br>
Ezért a Döntõbizottság a jogorvoslati kérelmet ebben a részében elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés d), f) és h) pontja szerint rendelkezett.<br>
A Döntõbizottság az 55. § (6) bekezdése és az 57. § (1) bekezdése megsértése miatt 5 000 000 Ft bírságot szabott ki ajánlatkérõ terhére.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdése alapján jogsértés megállapítása esetén a bírság jogkövetkezmény alkalmazása kötelezõ.<br>
A (4) bekezdés értelmében a bírság mértéke legalább 1 000 000 Ft, legfeljebb azonban a közbeszerzés értékének 30%-a. A közbeszerzés értéke - a nyertes nettó ajánlati ára - 865 823 000 Ft.<br>
A kiszabott bírság mértéke ennek 0,58%-a. A bírság mértékének megállapításánál a Döntõbizottság egyrészrõl figyelembe vette azt, hogy az értékelés hibái ellenére az eljárást lezáró döntés végül is helytálló volt és a beszerzés nagy értékére tekintettel egy alacsonyabb százalékos mértékû bírság is eleget tesz e jogkövetkezmény rendeltetésének, másrészrõl pedig azt, hogy ajánlatkérõ a jogsértéseket a közbeszerzési eljárás meghatározó fázisa, az ajánlatok értékelése körében követte el.<br>
A bírósági jogorvoslatot a 89. § (1) bekezdése biztosítja.<br>
<br>
Budapest, 2003. január 15.<br>
<br>
Dr. Csitkei Mária s. k.,	Hámori András s. k.,<br>
közbeszerzési biztos	közbeszerzési biztos<br>
<br>
Dr. Sárkány Izolda s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>