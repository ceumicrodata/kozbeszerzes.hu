<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
Fõvárosi Bíróság (0896)
</b></h2><FONT size=3><i><u></i></u><br>
<br>
13.K.36.002/2000/20.<br>
<br>
A Fõvárosi Bíróság a dr. Nadray Katalin ügyvéd (7100 Szekszárd, Tinódi u. 7.) által képviselt FAUNA HIGIÉNIA Kkt. (7100 Szekszárd, Keselyû u. 7.) felperesnek a dr. Csitkei Mária jogtanácsos által képviselt Közbeszerzések Tanácsa Közbeszerzési Döntõbizottság (1024 Budapest, Margit krt. 24., hiv. sz.: D.453/6/2000.) alperes ellen közbeszerzési ügyben hozott közigazgatási határozat bírósági felülvizsgálata iránt indított perében - amely perben az alperes pernyertessége érdekében a dr. Jónutz Gabriella jogtanácsos által képviselt Tartalékgazdálkodási Kht. (1053 Budapest, Vámház krt. 2.) beavatkozott - meghozta a következõ<br>
<br>
ÍTÉLETET:<br>
<br>
A bíróság a felperes keresetét elutasítja.<br>
Kötelezi a felperest, hogy 15 napon belül fizessen meg az alperesnek és a beavatkozónak 10 000 (tízezer)-10 000 (tízezer) Ft perköltséget.<br>
Az ítélet ellen a kézbesítéstõl számított 8 napon belül fellebbezésnek van helye, amelyet ennél a bíróságnál kell írásban, 4 példányban, a Magyar Köztársaság Legfelsõbb Bíróságához címezve benyújtani.<br>
<br>
INDOKOLÁS<br>
<br>
A Tartalékgazdálkodási Kht. mint ajánlatkérõ 2000. május 17-én ajánlati felhívást tett közzé a közbeszerzésekrõl szóló 1995. évi XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#32">Kbt.) 32. §</a> (1) bekezdése alapján nyílt közbeszerzési eljárás megindításáról, amelynek keretében ajánlatot kért rovar- és/vagy rágcsálómentesítésre raktártelepeken, gabonatelepeken, tárolókban, ill. raktárakban, valamint gabonakészletek fertõtlenítésére, rágcsáló- és rovarmentesség folyamatos biztosítására.<br>
Az ajánlati felhívás 13. a) pontja szerint az ajánlatok elbírálása az összességében legelõnyösebb ajánlat kiválasztásával történik 1-tõl 10-ig adható pontszámozással, a következõ elbírálási részszempontok és súlyszámok alapján:<br>
- teljesítési garanciák	6-os súlyszám<br>
- ártartás idõtartama	5-ös súlyszám<br>
- a teljesítés során alkalmazott anyagok és technológiák	4-es súlyszám<br>
- vállalási ár	3-as súlyszám<br>
Az ajánlati felhívás 16. pontja szerint a pályázatot két - egy eredeti és egy másolati - példányban kellett beadni.<br>
Az ajánlatkérõ által kiadott dokumentáció III/1. pontjában az ajánlatkérõ meghatározta, hogy az ajánlattevõknek a rágcsáló- és rovarmentesítés mûszaki, technológiai ismertetése körébe tartozik:<br>
- technológia, felhasznált anyagok, idõigény,<br>
- környezetvédelmi szempontok,<br>
- technikai háttér,<br>
- elõnyös minõségi jellemzõk,<br>
amelyek az elõzõ pontokban foglaltakból nem tûnnek ki, de az ajánlatkérõ számára a döntéshozatalnál fontosak lehetnek.<br>
A dokumentáció IV/12. pontja elõírta, hogy az ajánlattevõknek az ajánlatuk eredeti és másolati példányát külön-külön egy belsõ és egy külsõ borítékban kell elhelyezniük, a borítékon szerepeltetni kelt az "eredeti", illetve "másolat" megjelöléseket.<br>
A 2000. június 27-ig tartó ajánlattételi határidõben hat cég - köztük az Agrárius Ipari, Kereskedelmi és Szolgáltató Kft., valamint a Reinvo Kft. és a felperes - nyújtott be ajánlatot.<br>
A Reinvo Kft. ajánlata tartalmazta, hogy cégük tulajdonát képezi a J-System elnevezésû gázosítási technológia, amelynek bevezetése sok olyan elõnyt jelent, amely az eddigi gázosítási technológiák alkalmazása során nem volt biztosítható. Jelenleg Magyarországon egy felszerelt siló rendelkezik ezzel a technológiával, azt referenciaként is megnevezte. Csatolta a J-System rövid leírását, elõnyként megjelölve többek között azt, hogy a technológia garantálja a teljes mennyiségû gabona egyenletes átjárását és az azonos szintû gázkoncentrációt, a gázosítás idõtartama lerövidül az eddigi 7-14 napról 3-4 napra.<br>
A Kft. az ajánlatához mellékelte azokat a technológiai utasításokat is, amelyek tartalmazzák a felhasználandó növényvédõ és irtószereket. A S.O.P. 2. számú technológiai utasításban felsorolta az FM által engedélyezett következõ szereket: DEGESCH MAGTOXIN (tabletta, golyó, pellets), DEGESCH PHOSTOXIN (tabletta, golyó, pellets), TEKPHOS (tabletta, tasak, pellets) és GAS-EX-B (tasakok).<br>
A 2000. július 11-én tartott eredményhirdetésen az ajánlatkérõ a Reinvo Kft. ajánlatát hirdette ki nyertesnek 155 összpontszámmal, a második legkedvezõbb ajánlattevõnek pedig a felperest nevezte meg 154 összpontszámmal.<br>
Az Agrárius Ipari, Kereskedelmi és Szolgáltató Kft. (I. r. kérelmezõ) 2000. július 18-án, a felperes (II. r. kérelmezõ) 2000. július 20-án jogorvoslati kérelmet nyújtott be az alpereshez, kérve a jogsértés megállapítását, az ajánlatkérõ döntésének megsemmisítését és ideiglenes intézkedésként a szerzõdéskötés megtiltását.<br>
A felperes sérelmezte egyebek között azt, hogy az ajánlatkérõ nem a legelõnyösebb ajánlatot hirdette ki nyertesnek, az egyes részszempontokat nem kellõ súllyal vett figyelembe. Az ajánlatkérõ a nyertes ajánlattevõ javára olyan technológiát részesített elõnyben, amelyik nem felel meg a <a href="http://net.jogtar.hu/jr/gen/getdoc.cgi?docid=99500040.tv#35">Kbt. 35. § </a>(1) bekezdés szerinti egyik elõnyben részesítési feltételnek sem, a többi technológiához képest nem jár környezetvédelmi elõnyökkel. A nyertes technológiájának - a J-System technológiának - csak egyetlen elõnye van, nevezetesen az, hogy a szolgáltató számára takarékosabb anyagfelhasználást tesz lehetõvé, azonban a nyertes ajánlati árában ez az elõny nem jelentkezik, emellett a technológia magyarországi alkalmazására hatósági engedélyt nem adtak ki.<br>
Az alperes a 2000. július 21-én kelt D.323/3/2000. számú határozatával a szerzõdéskötést megtiltotta. A 2000. augusztus 21-én kelt D.318/8/2000. számú határozatával a felperes jogorvoslati kérelmének teljes egészében, az I. r. kérelmezõ jogorvoslati kérelmének részben helyt adva megállapította, hogy az ajánlatkérõ megsértette a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdését és a 61. § (1) bekezdését, az 59. § (1) bekezdésének megsértésére tekintettel az ajánlatkérõ eljárást lezáró döntését megsemmisítette.<br>
A határozat indokolása - egyebek között - tartalmazta, hogy az ajánlatkérõ értékelése nem felelt meg a <a href="http://net.jogtar.hu/jr/gen/getdoc.cgi?docid=99500040.tv#59">Kbt. 59. § </a>(1) bekezdésének, mivel nem a legkedvezõbb ajánlatot hirdette ki nyertesnek.<br>
Az ajánlatkérõ - a <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(6) bekezdésben biztosított lehetõséggel élve - a döntést megalapozó tényezõket ismételten mérlegelte, és a 2000. szeptember 15-én kihirdetett döntésével ezúttal is a Reinvo Kft. ajánlatát hirdette ki nyertesnek.<br>
Az ajánlatok értékelésérõl szóló táblázat rögzítette, hogy a teljesítési garanciák és az ártartás idõtartama részszempontnál a Reinvo Kft. és a felperes egyaránt a maximális 10 (súlyszámmal megszorozva 60) pontban részesült.<br>
Az ajánlatkérõ 10 (súlyszámmal megszorozva 40) ponttal értékelte a Reinvo Kft. technológiai ajánlatát, amely a J-System technológia alkalmazásával kívánta a szerzõdést teljesíteni, míg az általános technológiát alkalmazó felperesnek 9 (súlyszámmal megszorozva 36) pontot adott.<br>
A vállalási árra felperes 10 (súlyszámmal megszorozva 30), a Reinvo Kft. 8,87 (súlyszámmal megszorozva 26,61) pontot kapott. Összegezve a felperes 176 pontot, a Reinvo Kft. 176,61 pontot ért el.<br>
Az eljárásról készült összegzésben az ajánlatkérõ a táblázatban szereplõ pontszámokat megindokolta, a teljesítés során alkalmazott anyagok és technológiák értékelésével kapcsolatban az alábbiakat közölte: az ajánlatkérõ valamennyi ajánlattevõ (kivétel nélkül hatóságilag engedélyezett) szerekre vonatkozó ajánlatát 9 pontra értékelte, plusz pontot jelentett az ISO minõségbiztosítás, illetve a J-System alkalmazása.<br>
A felperes 2002. szeptember 20-án az újabb ajánlatkérõi döntés ellen is jogorvoslati kérelemmel élt az alpereshez, állítva azt, hogy az ajánlatkérõ ezúttal sem az összességében legelõnyösebb ajánlatot hirdette ki nyertesnek. Elõadta, hogy az ajánlatkérõ az elbírálás során a Reinvo által ajánlott J-System technológiát nem értékelhette volna, arra plusz pontot sem adhatott volna, sõt a Reinvo Kft.-t a <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja alapján hamis adatszolgáltatás miatt az eljárásból ki kellett volna zárnia. Elõadta, hogy törvényi rendelkezés alapján növényvédõ szereket csak az engedélyezett módon szabad felhasználni, a hatósági engedély tartalmazza a felhasználás módját is. A Reinvo Kft. által használt gázosítószerek engedélyokiratai a felhasználás módját is meghatározzák, ezek között a J-System mint felhasználási mód nem szerepel. E gázosító anyagok tehát a J-System technológiával nem használhatók, a Reinvo Kft. viszont a J-System technológiával történõ felhasználásukat ajánlotta, ezáltal hamis adatot is szolgáltatott.<br>
Az alperes a 2000. október 17-én kelt D.453/6/2000. számú határozatával a jogorvoslati kérelmet elutasította.<br>
A határozat indokolásában az alperes rámutatott arra, hogy sem az ajánlati felhívás, sem a dokumentáció nem írta elõ, hogy a megajánlott technológiákat az ajánlatkérõ csak akkor veszi figyelembe, ha az ajánlattevõ ismerteti a technológiák alkalmazása során felhasználandó anyagokat és az azokra vonatkozó hatósági elõírásokat, engedélyeket. Erre figyelemmel a J-System technológia elfogadása, és a felperes ajánlatához képest elõnyösebb technológiaként való értékelése, emiatt egy plusz pont adása nem volt jogsértõ. Az ajánlatok értékelésének eredményeként az alperes is azt állapította meg, hogy a Reinvo Kft. tette az összességében legelõnyösebb ajánlatot.<br>
A felperes keresetet terjesztett elõ az alperes D.453/6/2000. számú határozatának bírósági felülvizsgálata iránt.<br>
Elõadta, hogy a dokumentáció III/1. pontja szerint az ajánlattevõknek az általuk alkalmazott anyagokat is meg kellett jelölniük, az ezzel ellentétes alperesi érvelés téves. Hangsúlyozta, hogy az ajánlatkérõ olyan technológiai ajánlatot részesített elõnyben, amelyrõl tudnia kellett, hogy azt hatósági engedély hiányában az ajánlattevõ a teljesítés során nem alkalmazhatja. Emiatt a Reinvo Kft. ajánlatát az ajánlatkérõnek a <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja alapján érvénytelennek kellett volna nyilvánítania. A Reinvo Kft. azzal, hogy az általa ajánlott anyagok felhasználására ezen anyagok engedélyokiratában nem szereplõ technológiát mint felhasználási módot ajánlott, hamis adatot szolgáltatott, így helye lett volna a Kbt. 53. § (1) bekezdés c) pontja szerinti kizárásnak is.<br>
A felperes hivatkozott arra, hogy a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában alapelvként rögzített verseny tisztaságának követelménye kizárja azt, hogy bármelyik ajánlattevõ jogszabálysértõ ajánlatot tegyen. A Kbt. 88. § (3) bekezdése a Közbeszerzési Döntõbizottság kötelezettségévé teszi, hogy ha az eljárás során más jogszabály megsértésére utaló körülményt észlel, azt jelezze az illetékes hatóságnak. A közbeszerzési eljárásban nem részesülhet elõnyben olyan eljárás, amelynek hatósági engedélyeztetése nincs is folyamatban, így várható, hogy azt az ajánlattevõ a szerzõdés teljesítése során nem is fogja alkalmazni. Indítványozta a Földmûvelésügyi és Vidékfejlesztési Minisztérium Növényvédelmi és Agrárkörnyezet-gazdálkodási Fõosztályának megkeresését annak közlése végett, hogy a Reinvo Kft. ajánlatában szereplõ anyagok a J-System technológiával alkalmazhatók-e.<br>
A bíróság megkeresésére a silóban tárolt termény gázosítására használt DEGESCH MAGTOXIN (tabletta, golyó, pellets), DEGESCH PHOSTOXIN (tabletta, golyó, pellets), TEKPHOS (tabletta, tasak, pellets) és DETIA GAS-EX-B (tasakok) növényvédõ szerekkel kapcsolatban a Földmûvelésügyi és Vidékfejlesztési Minisztérium Növényvédelmi és Agrárkörnyezet-gazdálkodási Fõosztálya a 2001. július 16-án kelt 35.782/2001. számú levelében közölte, hogy e szereknek a J-System elnevezésû technológiával történõ alkalmazása Magyarországon külön hatósági engedélyhez nem kötött. A nevezett technológia alkalmazásakor a felhasznált készítmények engedélyezett dózisa változatlan marad, csupán a fejlõdõ gázok keringetése, áramoltatása történik egy erre a célra speciálisan kifejlesztett ventilátor segítségével. A J-System technológia a Detia Degesch GmbH tulajdona, amelyet a cég az egyes országokban licencszerzõdés alapján bocsát az azt megvásárló felhasználó rendelkezésére. A J-System magyarországi bevezetésekor az érintett készítmények már érvényes engedélyokirattal rendelkeztek. Ez a rendszer a gázosítószerrel elárasztott tárolótéren belül a levegõ mozgatásával a gázosítószer egyenletesebb eloszlását, ennek következtében a jobb biológiai hatás elérését segíti elõ. A gázosítószer adagolásának és kijuttatásának módja nem változik, ezért külön engedélyokirat kiadása nem indokolt.<br>
A per során a felperes kifejtette, hogy egyik bírálati szempont volt, hogy milyen anyagokat alkalmaznak az ajánlattevõk. A növényvédelmi törvény meghatározza, hogy a növényvédõ szerek csak engedélyezett technológiák mellett alkalmazhatók, e rendelkezést mind az ajánlatkérõ, mind az alperes figyelmen kívül hagyta. Utóbb - a per során beszerzett FVM 35.782/2001. számú levél tartalmának ismeretében - tudomásul vette a Detia Degesch GmbH által forgalmazott növényvédõ szerek vonatkozásában a J-System technológia alkalmazhatóságát. Hangsúlyozta viszont, hogy e technológia alkalmazása csak az általános technológia részeként, mint a gáz keringetésére szolgáló eljárás értékelhetõ, nem valós az az állítás, hogy a J-System technológia alkalmazásával rövidebb idõtartam alatt végezhetõ el a terményfertõtlenítés, így az ajánlatkérõ jogellenesen értékelte a hatóidõ csökkenését elõnyös ajánlatként. Nem vitatta, hogy a J-System technológia lehetõséget ad a hatóidõ lerövidítésére, de állította, hogy erre csak a szerekre vonatkozó engedélyokirat módosítása esetén van jogszerû lehetõség. Álláspontjának alátámasztására bizonyítási indítványt tett dr. Eke István, az FVM fõosztályvezetõjének tanúkénti meghallgatására, szakértõi bizonyítás elrendelésére, majd dr. Tóth István, a Gödöllõi Agrártudományi Egyetem Növényvédelmi tanszékvezetõjének tanúmeghallgatására.<br>
A felperes becsatolta dr. Tóth István által adott magánszakértõi véleményt. Eszerint a behatási idõ ténylegesen nem függ az alkalmazott technológiától. A J-System technológia a behatási idõnek csak azt a részét rövidíti meg, amely a gáz intenzív képzõdése és a terményben történõ egyenletes eloszlása között telik le, ami 1-2 nap. A behatási idõt 3 nap alá nem lehet csökkenteni, mert az elpusztítandó kártevõk valamelyikének mindig van olyan fejlõdési alakzata, amely alacsonyabb intenzitású élettevékenységet folytat, ezért náluk hosszabb behatási idõre van szükség még magasabb hõmérsékletnél is. Kedvezõ hõmérsékletnél az eddig alkalmazott technológiánál is 3 nap a behatási idõ, azonosan a J-System technológiával.<br>
Az alperes - fenntartva a határozatában foglaltakat - a kereset elutasítását kérte. Elõadta, hogy az ajánlati dokumentáció III/1. pontjában az ajánlatkérõ nem kérte az alkalmazott technológia során felhasználandó anyagok hatósági engedélyét, ez az igény nem azonos az anyagok megnevezésére vonatkozó elvárással. Az ajánlatkérõ egy bizonyos tevékenység gyakorlására, valamely anyag alkalmazására vonatkozó hatósági engedélynek az ajánlathoz való csatolását csak akkor kérheti számon az ajánlattevõtõl, ha azt a pályázati kiírásban elõírta. A perbeli közbeszerzési eljárásban sem a felhívás, sem a dokumentáció nem tartalmazott ilyen tartalmú elõírást, így ezzel az indokkal az ajánlatkérõi döntés nem volt megváltoztatható. Álláspontja szerint az ajánlatkérõnek nem kellett vizsgálnia, hogy a nyertes ajánlatában szereplõ kedvezõbb technológiai megoldás hatósági engedélyen alapul-e vagy sem, a hatósági engedély nélküli alkalmazást az illetékes hatóságnak kell szankcionálnia.<br>
A perben az alperes pernyertessége érdekében beavatkozó Tartalékgazdálkodási Kht. szintén a kereset elutasítását kérte. Hivatkozott arra, hogy a nyertes ajánlattevõ részére adott magasabb pontszámot az általa ajánlott kedvezõbb technológia indokolta. A nyertes ajánlatában megjelölt J-System technológia alkalmazásával az anyagba jutási idõ 2-3 órára lerövidül a néhány napig is eltartó idõtartam helyett, amely a gyakorlatban is bebizonyosodott.<br>
A felperes keresete alaptalan.<br>
A bíróság az alperes határozatát a módosított 1957. évi IV. törvény (Áe.) 72. §-a és a Pp. 324. § (2) bekezdés c) pontja alapján vizsgálta felül, a tényállást a felek és a beavatkozó nyilatkozatai, a közigazgatási iratok, a perben beszerzett egyéb iratok és a perben kirendelt szakértõ szakvéleménye alapján állapította meg.<br>
A kereseti kérelem kapcsán a bíróságnak abban kellett állást foglalnia, hogy a Reinvo Kft.-t az általa ajánlott J-System technológia alkalmazására figyelemmel az ajánlatkérõ jogszerûen nyilvánította-e nyertes ajánlattevõnek, valamint megsértette-e az ajánlatkérõ a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>át, az alperes pedig a Kbt. 88. § (1) bekezdését.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése értelmében az ajánlattevõnek az ajánlati felhívásban, illetve a dokumentációban meghatározott tartalmi és formai követelményeknek megfelelõen kell ajánlatát elkészítenie. Az ajánlatnak tartalmaznia kell az ajánlattevõ kifejezett nyilatkozatát a felhívás feltételeire, a szerzõdés teljesítésére és a kért ellenszolgáltatás összegére.<br>
A <a href="http://net.jogtar.hu/jr/gen/getdoc.cgi?docid=99500040.tv#52">Kbt. 52. § </a>(2) bekezdés d) pontja szerint érvénytelen az ajánlat, ha az nem felel meg az ajánlati felhívásban, illetõleg a dokumentációban meghatározott feltételeknek.<br>
A <a href="http://net.jogtar.hu/jr/gen/getdoc.cgi?docid=99500040.tv#53">Kbt. 53. § </a>(1) bekezdés c) pontja értelmében az ajánlatkérõnek ki kell zárnia az eljárásból azt az ajánlattevõt, aki hamis adatot szolgáltatott.<br>
A <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. § </a>(1) bekezdése értelmében a közbeszerzési eljárásban - az egyes eljárási cselekmények, az ajánlatok értékelése során hozott döntés és a szerzõdés megkötése tekintetében - az ajánlatkérõ köteles biztosítani, az ajánlattevõ pedig tiszteletben tartani a verseny tisztaságát, illetve nyilvánosságát. A (2) bekezdés szerint az ajánlatkérõnek biztosítania kell az esélyegyenlõséget az ajánlattevõk számára.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(3) bekezdése elõírja, hogy ha a Bizottság az eljárás során más jogszabály megsértésére utaló körülményt észlel, köteles azt jelezni az illetékes hatóságnak, így különösen a nyomozó hatóságnak, az Állami Számvevõszéknek vagy a Kormányzati Ellenõrzési Irodának.<br>
A bíróság - az alperessel egyezõen - megállapította, hogy a beavatkozó az ajánlati felhívásban és a dokumentációban nem tette kötelezõvé a felhasználandó anyagokra vonatkozó hatósági elõírások, engedélyek csatolását, így azok hiánya a Reinvo Kft. ajánlatát nem tette érvénytelenné.<br>
A bíróság szakértõi bizonyítást rendelt el annak vizsgálata végett, hogy a Reinvo Kft. ajánlatának részét képezõ technológiai utasítás S.O.P. 7/1. pontjában megjelölt DEGESCH MAGTOXIN, DEGESCH PHOSTOXIN, TEKPHOS és GAB-EX-B anyagok tekintetében a J-System technológia alkalmazható-e úgy, hogy a szerek forgalombahozatali és felhasználási engedélyét az engedélyokiratban megállapított dózis, szellõztetési idõ, munka-egészségügyi várakozási idõ és az élelmezésügyi várakozási idõ tekintetében nem módosítják, és az engedélyokirat módosítása nélkül ezek az idõtartamok csökkenthetõk-e.<br>
A szakértõ leszögezte, hogy az említett gázosítószerek engedélyokiratában meghatározott munka-egészségügyi várakozási idõ és az élelmezés-egészségügyi várakozási idõ, valamint a szellõztetési idõ betartása kötelezõ. A behatási idõ alatt az intenzív gázképzõdés ideje értendõ, amely hagyományos technológia alkalmazása mellett e készítményeknél 3-10 napig tarthat, a J-System technológia esetén ez az idõszak 3-4 napra - a DEGESCH cég által kiadott kiadvány szerint akár 1 napra is - is csökkenthetõ a a várakozási idõk szigorú betartása mellett.<br>
A szakértõ megállapította, hogy a J-System technológia alkalmazása a keletkezõ gáz egyenletesebb mozgatásával lehetõvé teszi a behatási idõszak lerövidítését. E technológia nem változtatja meg a gázosítószerek dózisát, kihelyezési módját, csak elõsegíti zárt térben a gázmozgást, az egyenletesebb gázkoncentráció kialakulását az engedélyokiratban meghatározott szellõztetési, munkaegészségügyi és élelmezés-egészségügyi várakozási idõk változtatása nélkül.<br>
A tárgyaláson a szakértõ megerõsítette azt a véleményét, hogy a behatási idõ az engedélyokirat módosítása nélkül is csökkenthetõ. Kifejtette, hogy az engedélyokirat egy kötelezõ részbõl és egy mellékletbõl áll, a mellékletben található a javasolt technológia, amely a felhasználó számára nem kötelezõ érvényû. A behatási idõ pontosan nem határozható meg, mert az függ a hõmérsékleti viszonyoktól, a siló magasságától. Az engedélyokiratban a behatási idõ hagyományos technológia alapján került meghatározásra, a J-System technológia egy új technológia, amelynek alkalmazásával a gázkoncentráció rövidebb idõtartam alatt biztosítható.<br>
A <a href="http://net.jogtar.hu/jr/gen/getdoc.cgi?docid=99500040.tv#55">Kbt. 55. § </a>(6) bekezdése értelmében az ajánlatkérõ az ajánlatokat a felhívásban meghatározott értékelési szempont alapján bírálja el. Ha az összességében legelõnyösebb ajánlatot kívánja választani, akkor az ajánlatoknak az elbírálás részszempontjai szerinti tartalmi elemeit a felhívásban meghatározott ponthatárok között értékeli, majd az így az egyes tartalmi elemekre adott értékelési pontszámot megszorozza a súlyszámmal, a szorzatokat pedig ajánlatonként összeadja.<br>
A bíróság a perben kirendelt szakértõ szakvéleményét - az FVM Földmûvelésügyi és Vidékfejlesztési Minisztérium Növényvédelmi és Agrárkörnyezet-gazdálkodási Fõosztályának 2001. július 16-án kelt 35.782/2001. számú levelében foglaltakra is - az érdemi döntés meghozatalánál elfogadta.<br>
A bíróság megállapította, hogy a perben kirendelt szakértõ szakvéleménye szerint a J-System technológia nem változtatja meg a gázosítószerek dózisát, kihelyezési módját, csak elõsegíti zárt térben a gázmozgást, az egyenletesebb gázkoncentráció kialakulását az engedélyokiratban meghatározott szellõztetési, munka-egészségügyi és élelmezés-egészségügyi várakozási idõk változtatása nélkül. A 35.782/2001. számú FVM-levélben foglaltak szerint a fentebb megnevezett gázosítószereknek a J-System technológiával történõ alkalmazása Magyarországon külön hatósági engedélyhez nem kötött, e technológia a tárolótéren belül a levegõ mozgatásával a gázosítószer egyenletesebb eloszlását, ennek következtében a jobb biológiai hatás elérését segíti elõ.<br>
A bíróság rámutat arra, hogy a J-System technológia elõnyének a felperes által becsatolt magánszakértõi vélemény sem mond ellent. Ez a szakvélemény tartalmazza azt, hogy a J-System technológia 1-2 nappal megrövidíti a behatási idõnek azt a részét, amely a gáz intenzív képzõdése és a terményben történõ egyenletes eloszlása között telik el. Az idõtartam lerövidülése nyilvánvaló elõnyként értékelhetõ.<br>
Fentiekbõl következõen aggálytalanul megállapítható, hogy a REINVO Kft. által ajánlott J-System technológia alkalmazásának nem feltétele a megnevezett gázosítószerek engedélyokiratainak módosítása, e technológia kétségkívül elõnyösebb a hagyományos technológiánál.<br>
A kifejtettek alapján a bíróság osztotta azt az alperesi álláspontot, hogy a harmadik bírálati részszempont helyes értékelésének eredményeként a Reinvo Kft. tette az összességében legelõnyösebb ajánlatot. Mindebbõl következõen a bíróság nem észlelt olyan körülményt, amely alapján a <a href="http://net.jogtar.hu/jr/gen/getdoc.cgi?docid=99500040.tv#24">Kbt. 24. §-</a>ában foglalt alapelveknek, a Kbt. 53. § (1) bekezdés c) pontjának, a Kbt. 55. § (6) bekezdésének, valamint a Kbt. 88. § (3) bekezdésének megsértése megállapítható lett volna.<br>
Mivel a rendelkezésre álló adatok a per érdemi eldöntéséhez kellõ alapul szolgáltak, a bíróság a felperes további bizonyítási indítványait mellõzte.<br>
Minderre tekintettel a bíróság nem látott okot az alperes határozatának megváltoztatására, ill. hatályon kívül helyezésére, ezért a felperes keresetét elutasította.<br>
A felperes a Pp. 78. § (1) bekezdése alapján köteles az alperes és a beavatkozó költségeinek megfizetésére.<br>
A felperes a kereseti illetéket a keresetlevelén lerótta, ezért a 6/1986. (VI. 26.) IM rendelet 13. § (2) bekezdésén alapuló illetékviselésrõl a bíróságnak rendelkeznie nem kellett.<br>
<br>
Budapest, 2002. november 13.<br>
<br>
Nagyné dr. Fürjes Erzsébet s. k.,<br>
bíró<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>