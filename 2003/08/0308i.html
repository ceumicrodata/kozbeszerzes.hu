<html><head><title> 
A Közbeszerzések Tanácsa 1/2003. (K. É. 8.) Ajánlása
</title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black>
<h2 align="center"><b> A Közbeszerzések Tanácsa 1/2003. (K. É. 8.) Ajánlása </b></h2>
<p align="center"><FONT size=3> <b><font size="+1">a szerzõdés teljesítésére alkalmatlanná 
  minõsítési szempontok meghatározásáról</font></b><br>
  </FONT></p>
<p><FONT size=3><br>
  A Közbeszerzések Tanácsa a közbeszerzésekrõl szóló 1995. évi XL. törvény (a 
  továbbiakban: Kbt.) alkalmazása során felmerült gyakorlati tapasztalatok figyelembevételével, 
  a Kbt. 44. § (1)-(7) bekezdéseiben foglalt rendelkezések egységes értelmezésének 
  elõsegítése érdekében - a Kbt. 15. § (1) bekezdés c) pontjában foglalt hatáskörével 
  élve - az alábbi Ajánlást bocsátja ki. <br>
  <br>
  I.<br>
  <br>
  A közbeszerzési eljárásokban fontos érdek fûzõdik ahhoz, hogy az ajánlattevõk 
  (illetve amennyiben a Kbt. 43. § (3) bekezdése alapján az ajánlatkérõ elõírja, 
  a közbeszerzés értékének 10%-át meghaladó mértékben igénybe venni kívánt alvállalkozók, 
  a továbbiakban: alvállalkozók) igazolják, hogy valóban képesek a szerzõdés teljesítésére, 
  és az ajánlatkérõ kizárólag e feltételeknek megfelelõ ajánlattevõvel szerzõdjön. 
  Ez biztosítja a Kbt. alapelveinek érvényesülését, úgymint az ajánlattevõk esélyegyenlõségét 
  vagy a közpénzek felhasználásának átláthatóságát és ezáltal hatékonyságát. Másrészt 
  lehetõvé teszi, hogy az ajánlatkérõ a konkrét közbeszerzési eljárásban átgondolt 
  feltételrendszer alapján vizsgálja az ajánlattevõk (alvállalkozók) alkalmasságát. 
  <br>
  Ennek érdekében az ajánlatkérõ köteles az ajánlattevõk és az alvállalkozók alkalmasságáról 
  meggyõzõdni. Az alkalmasság igazolását - a Kbt. 33. § (5) bekezdésére, valamint 
  a 63. § (3) bekezdésére tekintettel - kizárólag a Kbt.-ben meghatározott módon 
  lehet elõírni.<br>
  A vonatkozó rendelkezések értelmében az ajánlatkérõnek meg kell határoznia<br>
  - a Kbt. 44. § (1)-(2) bekezdései szerinti igazolási módok közül az adott eljárásban 
  alkalmazandóak megjelölésével, hogy az ajánlattevõnek, illetve az alvállalkozónak 
  a szerzõdés teljesítéséhez szükséges pénzügyi, gazdasági és mûszaki alkalmasságának 
  igazolására milyen dokumentumokat vagy nyilatkozatokat kell az ajánlatához, 
  illetve a részvételi jelentkezéséhez csatolnia [Kbt. 44. § (3) bekezdés],<br>
  - továbbá azt is, hogy az elõbbiekkel összefüggésben mely körülmények megléte, 
  illetve hiánya, vagy azok milyen mértékû fogyatékossága miatt minõsíti az ajánlattevõt/alvállalkozót 
  alkalmatlanná a szerzõdés teljesítésére [Kbt. 44. § (6) bekezdés].<br>
  A) Fentiekre tekintettel az alkalmassági/alkalmatlanná minõsítési feltételeknek 
  egyértelmû, objektív és ellenõrizhetõ módon kell lehetõvé tenniük az ajánlattevõk/alvállalkozók 
  szerzõdés teljesítésére való alkalmasságának megítélését (pl. teljesítendõ határérték, 
  mérték, tartalmi követelmény).<br>
  Nem felelnek meg tehát az elõbbi elvárásoknak az általánosság szintjén megfogalmazott 
  olyan követelmények, mint például "nem megfelelõ pénzügyi helyzet", "megfelelõ 
  referenciák hiánya", illetve az "olyan likviditási helyzet, amely veszélyezteti 
  a teljesítést".<br>
  B) Az alkalmassági/alkalmatlansági feltételek meghatározásakor az ajánlatkérõnek 
  figyelemmel kell lennie a Kbt. 44. § (7) bekezdésében foglaltakra is, így az 
  alkalmassággal összefüggésben elõírt adatok és tények kérését a közbeszerzés 
  tárgyára kell korlátozni, míg az alkalmatlanná minõsítés szempontjai legfeljebb 
  a szerzõdés teljesítéséhez ténylegesen szükséges mértékig írhatók elõ.<br>
  Az ajánlatkérõ túlzott - nem a konkrét közbeszerzési eljárás tárgyával összefüggõ 
  - elõírásai a Kbt. 44. § (7) bekezdésében foglaltak mellett a verseny tisztaságára, 
  illetve az ajánlattevõk esélyegyenlõségére vonatkozó alapelvek [Kbt. 24. § (1)-(2) 
  bekezdés] sérelmével is járhatnak. <br>
  Annak megítélése azonban, hogy egy adott alkalmatlanná minõsítési szempont mennyiben 
  egyeztethetõ össze a Kbt. fent hivatkozott rendelkezéseivel, mindig az adott 
  közbeszerzési eljárás tárgyára vonatkozó összes körülmény figyelembevételével 
  lehetséges.<br>
  <br>
  <br>
  II.<br>
  <br>
  Az alkalmatlanná minõsítés szempontrendszerének kialakítása során az ajánlatkérõnek 
  valamennyi, a Kbt. 44. § (1)-(2) bekezdései alapján elõírt igazolási módhoz 
  hozzá kell rendelnie az alkalmatlanná minõsítés feltételét is.<br>
  A Kbt. 44. § (6)-(7) bekezdésében foglaltakra tekintettel ugyanis kiemelendõ, 
  hogy<br>
  A) a Kbt. 44. § (6) bekezdése értelmében az ajánlatkérõnek meg kell határoznia, 
  hogy az alkalmasság igazolására elõírtakkal összefüggésben mely körülmények 
  megléte, hiánya vagy fogyatékossága alapozza meg az alkalmatlanná minõsítést;<br>
  B) a Szerkesztõbizottság az ajánlatkérõ által az adott közbeszerzési eljárásban 
  meghatározott valamennyi alkalmassági elõírás vonatkozásában alkalmatlanná minõsítési 
  feltételt nem tartalmazó hirdetményt hiánypótlásra küldi vissza, és szükség 
  esetén alkalmazza a "Közbeszerzési Értesítõ, a Közbeszerzések Tanácsának Hivatalos 
  Lapjá"-ban történõ közzététel rendjérõl és térítési díjáról szóló 128/1995. 
  (X. 20.) Korm. rendelet 6. § (3) bekezdésében foglaltakat.<br>
  </FONT></p>
<p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>