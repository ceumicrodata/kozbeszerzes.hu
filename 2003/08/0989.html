<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0989)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.779/12/2002.<br>
<br>
Tárgy: az ALTERRA Építõipari Kft. és a PENTA Kft. jogorvoslati kérelme Budapest Fõváros XXIII. Kerület, Soroksár Önkormányzata közbeszerzési eljárása ellen.<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A Döntõbizottság az ALTERRA Építõipari Kft. (1103 Budapest, Sibrik Miklós út 30., a továbbiakban: I. r. kérelmezõ), valamint a PENTA Általános Építõipari Kft. (2131 Göd, Hernád u. 35., a továbbiakban: II. r. kérelmezõ) által a Budapest Fõváros XXIII. kerület Soroksár Önkormányzata (1239 Budapest, Grassalkovich út 162., képviseli: dr. Machács Barna ügyvéd, 1064 Budapest, Podmaniczky u. 61., nevében eljár: ÉGSZI Senior Kutató és Szervezõ Kft., 1096 Budapest, Thaly Kálmán u. 18., a továbbiakban ajánlatkérõ) "Budapest, XXIII. kerület Soroksár 2003-2004. évi szennyvíz-közcsatornázási programjának megvalósítása a kerület közigazgatási területén belül, 5 utcacsoport (részprojekt, önálló vállalkozási szerzõdéskötésre kijelölt kivitelezési egység), 3000 fm szennyvíztörzscsatorna, 2000 fm szennyvízbekötõ-vezeték és tisztítóaknák megépítése burkolat-helyreállítással" tárgyú közbeszerzési eljárása ellen benyújtott jogorvoslati kérelmeknek helyt ad, és megállapítja, hogy ajánlatkérõ megsértette a közbeszerzésekrõl szóló - többször módosított - 1995. XL. törvény (a továbbiakban: <a href="http://net.jogtar.hu/jr/gen/getdoc.cgi?docid=99500040.tv#44">Kbt.) 44. §</a> (7) bekezdését, ezért ajánlatkérõ részvételi felhívását megsemmisíti, és ajánlatkérõvel szemben 1 000 000 forint, azaz egymillió forint bírságot szab ki.<br>
A Döntõbizottság kötelezi ajánlatkérõt, hogy az I. és II. r. kérelmezõk részére a határozat kézhezvételétõl számított 15 napon belül 150 000 Ft-150 000 Ft, azaz egyszázötvenezer forint-egyszázötvenezer forint (mindösszesen 300 000 Ft) igazgatási szolgáltatási díjat fizessen meg.<br>
A jogorvoslati eljárásban ezen felül felmerült költségeiket a felek maguk viselik.<br>
A Döntõbizottság kötelezi továbbá ajánlatkérõt, hogy a vele szemben kiszabott bírságot a határozat kézhezvételétõl számított 15 napon belül a Közbeszerzések Tanácsa MÁK 10032000-01720361-00000000 számú bankszámlájára fizesse be.<br>
A határozat ellen fellebbezésnek helye nincs. A határozat felülvizsgálatát, annak kézhezvételétõl számított 15 napon belül keresettel a Fõvárosi Bíróságtól lehet kérni. A keresetlevelet a Fõvárosi Bírósághoz címezve, de a Döntõbizottsághoz kell benyújtani. A keresetlevél benyújtásának a határozat végrehajtására halasztó hatálya nincs.<br>
<br>
INDOKOLÁS<br>
<br>
A Döntõbizottság a rendelkezésére álló iratok, a felek írásban és tárgyalásban tett nyilatkozatai alapján az alábbiakat állapította meg:<br>
Ajánlatkérõ a Közbeszerzési Értesítõ 2002. december 4-i számában közzétett részvételi felhívásával a rendelkezõ részben meghatározott tárgyú nyílt elõminõsítéses közbeszerzési eljárást indított.<br>
Ajánlatkérõ a részvételi felhívás 3. d) pontjában az alábbiak szerint meghatározta, hogy részajánlatok tételére van lehetõség.<br>
"A részajánlat tételének szempontja: kivitelezési egységekre külön-külön. Az ajánlatok értékelése kivitelezési egységenként történik, szerzõdéskötésre a részprojektek nyertesével (nyertesekkel részprojektenként) kerül sor."<br>
Ajánlatkérõ az ajánlati felhívás 4. pontjában a teljesítés határidejét az alábbiakban határozta meg:<br>
"- 2003. évben befejezõdõ 3 részprojekt esetén: I-IV-V. kivitelezési egységekre vonatkozóan: 2003. október 15.,<br>
- 2004. évre áthúzódó részprojekt esetén II-III. kivitelezési egységekre vonatkozóan: 2004. június 30."<br>
Ajánlatkérõ a részvételi felhívás 11. pontjában az ajánlattétel során kizárta a többváltozatú ajánlat tételét. Ajánlatkérõ a részvételi felhívás 9. a) pontjában az alábbiakat határozta meg a résztvevõk pénzügyi, gazdasági és mûszaki alkalmasságának igazolására kért adatok és tények között:<br>
"a) Pénzügyi és gazdasági alkalmasság igazolása:<br>
- az 1999, 2000. és 2001. évi mérleg és eredménykimutatás,<br>
- pénzintézettõl (valamennyi számlavezetõ pénzintézettõl) a részvételre jelentkezõ fizetõképességének megállapítására vonatkozó, 30 napnál nem régebbi nyilatkozat az alábbi tartalommal:<br>
- mióta vezeti bankszámláját,<br>
- pontosan eleget tesz-e fizetési kötelezettségeinek,<br>
- számláján sorban állás volt-e, ha igen, utoljára mikor,<br>
- a részvételre jelentkezõ nyilatkozata az elõzõ 3 év teljes kivitelezési forgalmáról és ugyanezen idõszakban a közbeszerzés tárgyának (csatornázás) forgalmáról, az alvállalkozói és anyagköltségek mértékérõl."<br>
Ajánlatkérõ a részvételi felhívás 10. a) pontjában az alábbiakat is meghatározta a részvételre jelentkezõk alkalmassága szempontjai elbírálása között:<br>
"- Pénzügyi, gazdasági alkalmasság, a jelentkezõ fizetõképessége, eredményes gazdálkodása..."<br>
Ajánlatkérõ a részvételi felhívás 10. b) pontjában az alábbiakat határozta meg a részvételre jelentkezõnek a szerzõdés teljesítésére alkalmatlanná minõsítésének szempontjai között:<br>
"- a részvételre jelentkezõ pénzügyi és gazdasági helyzetének nem megfelelõsége, ezen belül:<br>
- ha az utolsó éves beszámolója szerinti nettó árbevétele nem éri el a 400 millió forintot,<br>
- ha saját tõkéje kisebb, mint 70 millió forint,<br>
- ha az utolsó 3 év (1999-2000-2001.) beszámolója szerint a likviditási mutatója bármelyik évben nem éri el az 1,3 értéket (a készletekkel csökkentett forgóeszközök értékének a rövidlejáratú kötelezettségek értékéhez viszonyított aránya)<br>
- ha a pénzintézeti nyilatkozat alapján fizetésképtelennek minõsül,<br>
- a részvételre jelentkezõ elõzõ évi szennyvízközcsatorna-építési munkáinak pénzügyi ellenértéke összességében nem éri a 200 millió forint saját árbevételt, illetve a szennyvízközcsatorna építési munkáinak volumene ugyanezen idõszakba kevesebb mint 3000 méter."<br>
Ajánlatkérõ a részvételi felhívásban meghatározta, hogy az ajánlatok elbírálásának szempontja az összességében legelõnyösebb ajánlat kiválasztása lesz.<br>
I. r. kérelmezõ 2002. december 19-én nyújtott be jogorvoslati kérelmet. I. r. kérelmezõ jogorvoslati kérelmében kérte, hogy a Döntõbizottság állapítsa meg jogsértés megtörténtét, semmisítse meg a részvételi felhívás 10. b) pontjában meghatározott 1,3-as likviditási mutatót mint alkalmatlansági szempontot, valamint kötelezze ajánlatkérõt az eljárási díj és költségek megfizetésére. Kérte továbbá Döntõbizottságtól ideiglenes intézkedésként az eljárás felfüggesztését.<br>
I. r. kérelmezõ kérelmének indokolásában elõadta, hogy álláspontja szerint a likviditási mutató 1,3 mértéke túlzottan magas és indokolatlanul szigorú követelményeket támaszt a jelentkezõvel szemben. Álláspontja szerint a likviditási mutató azt jelzi, hogy a jelentkezõ kötelezettségeivel szemben milyen mértékû fedezet áll, tehát a követelések kiegyenlítésének valószínûségét, és ezáltal végeredményben a jelentkezõk gazdálkodásának biztonságosságát jellemzi, de a szakirodalomban elfogadott álláspont szerint, ha a likviditási mutató értéke 1 (vagyis a követelések és fedezet mértéke azonos), akkor a gazdálkodás biztonsága optimálisnak tekinthetõ. Álláspontja szerint mivel az alkalmatlansági kritériumok legfeljebb a szerzõdés teljesítéséhez ténylegesen szükséges mértékig terjedhetnek, ezért ajánlatkérõ a közbeszerzés tárgyához és értékéhez viszonyítottan nem támaszthat indokolatlan többletkövetelményeket jelentkezõkkel szemben. Elõadta továbbá, hogy esetében a likviditási mutató a vizsgált években 1,0 és valamivel 1,0 felett alakult, ennek alapján gazdálkodásuk kiegyensúlyozottnak és biztonságosnak tekinthetõ. Egyebekben hivatkozott arra, hogy a likviditási mutató a jelentkezõk pénzügyi helyzetét és gazdálkodását csak egy bizonyos szempontból értékeli, ezért a gazdálkodás többi eleme közül kiragadva, azok ismerete és vizsgálata nélkül a jelentkezõ alkalmasságáról nem ad megbízható információt.<br>
II. r. kérelmezõ 2002. december 20-án nyújtott be jogorvoslati kérelmet, mely alapján a Döntõbizottság a jogorvoslati eljárást D.781/2002. számon megindította. II. r. kérelmezõ jogorvoslati kérelmében kérte az ajánlatkérõ felhívását a törvény szabályainak megfelelõ eljárásra és a jogsértés megállapítására, valamint ajánlatkérõ kötelezését az eljárással kapcsolatos költségek megtérítésére.<br>
II. r. kérelmezõ kérelmének indokolásában elõadta, hogy az 1,3 értékû likviditási mutató alkalmassági feltételként való elõírása túlzó mértékû, az indokolatlanul magasnak tekinthetõ és nincs összhangban a beszerzés értékével, tehát nem a szerzõdés teljesítéséhez ténylegesen szükséges feltételnek lehet tekinteni. Elõadta, hogy az 1999., 2000. és 2001. években 1,0 körül mozog cége likviditási mutatója, egyébként ez nem befolyásolta a kivitelezõi tevékenységét. Hivatkozott arra, hogy 1998. és 2002. közötti években korábban kiírt közbeszerzések alapján több mint félmilliárd forint szerzõdési értékben végzett kivitelezést ajánlatkérõ részére, amit szerzõdésszerûen, I. oszt. minõségben teljesített. Álláspontja szerint a jelen közbeszerzési eljárás alkalmatlansági feltételeinek meghatározásakor ajánlatkérõ ismerte cége likviditási mutatóját, és a szokásosnál magasabb érték meghatározásával indokolatlan és hátrányos megkülönböztetését okozta.<br>
Ajánlatkérõ a jogorvoslati kérelemre tett írásos észrevételében és tárgyaláson tett nyilatkozatában elõadta, hogy a kétszakaszos eljárás 2. szakaszában a fizetési feltételeket úgy kívánják meghatározni, hogy részszámlák benyújtására nem kerülhet sor, tehát csak a végsõ teljesítéskor fizet ajánlatkérõ. Ennek megfelelõen teljesítésig a nyertes ajánlattevõnek az adott beszerzés összes költségét meg kell hitelezni, és a beszerzés értéke álláspontjuk szerint megalapozza azt, hogy minél tõkeerõsebb, minél likvidebb céget kívánt kiválasztani, amellyel kapcsolatban nem merülhet fel fizetési probléma, és ebbõl eredõen nem következhet be esetlegesen a közbeszerzés teljesítésének meghiúsulása. Álláspontja szerint a likviditási mutató egy objektív tény, mely alkalmas a fizetõképesség és a pénzügyi teljesítõképesség, illetve az adott vállalkozás pénzügyi helyzetének megállapítására, illetve vizsgálatára. Ennek alapján a megalapozatlan jogorvoslati kérelmek elutasítását kérte. Arra vonatkozóan, hogy az adott beszerzése tekintetében az ajánlattevõk közül a szerzõdés teljesítésére miért azokat tartja alkalmasnak, akiknek a likviditási mutatója legalább 1,3 volt az adott években, általános magyarázatként elõadta, hogy a szerzõdés teljesítését e feltétel megléte esetén látja biztosítottnak, azonban konkrét magyarázatot nem tudott adni.<br>
Egyéb érdekeltek észrevételt nem tettek.<br>
A Döntõbizottság a D.781/2002. számú jogorvoslati eljárást az azonos közbeszerzési eljárásra tekintettel a D.779/2002. számon folyamatban lévõ jogorvoslati eljáráshoz egyesítette.<br>
A Döntõbizottság ideiglenes intézkedést nem alkalmazott.<br>
A Döntõbizottság a rendelkezésre álló iratokból és a felek tárgyaláson tett nyilatkozatai alapján megállapította, hogy a jogorvoslati kérelmek az alábbiak szerint megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#42">Kbt. 42. § </a>(1) bekezdés szerint az ajánlatkérõ elõminõsítési eljárás lefolytatására jogosult annak érdekében, hogy a közbeszerzési eljárás további szakaszában már csak a közbeszerzés teljesítésére pénzügyi, gazdasági és mûszaki szempontból alkalmas ajánlattevõk vegyenek részt.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(1) bekezdés szerint az ajánlattevõnek, illetõleg az alvállalkozónak a szerzõdés teljesítéséhez szükséges pénzügyi és gazdasági alkalmassága igazolható:<br>
a) pénzügyi intézménytõl származó - errõl szóló - nyilatkozattal;<br>
b) mérlegének (egyszerûsített mérlegének, beszámolójának vagy konszolidált mérlegének) benyújtásával;<br>
c) elõzõ legfeljebb háromévi teljes forgalmáról és ugyanezen idõszakban a közbeszerzés tárgyának forgalmáról szóló nyilatkozatával;<br>
d) az ajánlatkérõ által elõírt tartalmú egyéb - fizetõképességének megállapítására alkalmas - nyilatkozattal vagy dokumentummal.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(3) bekezdés alapján az ajánlatkérõ az (1) és (2) bekezdésben foglaltak közül egy vagy több igazolási módot is elõírhat.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(6) bekezdése az tartalmazza, hogy az ajánlati felhívásban meg kell határozni, hogy az (1), illetõleg (2) bekezdésben foglaltakkal összefüggõ mely körülmények megléte, illetõleg hiánya vagy azok milyen mértékû fogyatékossága miatt minõsíti az ajánlatkérõ az ajánlattevõt, illetõleg az alvállalkozót alkalmatlannak a szerzõdés teljesítésére.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése alapján az ajánlatkérõnek az (1)-(2) bekezdésben meghatározott adatok és tények kérését - figyelemmel az ajánlattevõ üzleti titokhoz fûzõdõ érdekére - a közbeszerzés tárgyára kell korlátoznia, a (4) bekezdés szerinti követelményeket pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig lehet elõírni.<br>
A Kbt. fent hivatkozott kógens rendelkezései egyértelmûen meghatározzák azt, hogy ajánlatkérõ milyen iratokat, tényeket követelhet meg az ajánlattevõktõl, (illetve jelen eljárásban a részvételre jelentkezõktõl) a pénzügyi, gazdasági alkalmasság igazolására, továbbá rögzíti annak szabályait, hogy ezen tények és iratok alapján ajánlatkérõ milyen módon határozhatja meg a szerzõdés teljesítésére való alkalmatlanság feltételeit. Ennek alapján a törvény meghatározza azt a kört, amelyben ajánlatkérõ elõírhatja azon feltételeket, hogy milyen pénzügyi és gazdasági paraméterekkel rendelkezõ cégek részvételét kívánja a közbeszerzési eljárásában, illetve hogy milyen feltételekkel rendelkezõ cégek közül kívánja - más szempontok szerint - kiválasztani a nyertes ajánlattevõt, vagyis a nyertes ajánlattevõnek milyen pénzügyi, gazdasági elvárásoknak kell eleget tennie, illetve milyen paraméterekkel kell rendelkeznie. A Kbt. kógensen meghatározza a Kbt. 44. § (7) bekezdésében azt, hogy az ajánlatkérõnek a Kbt. 44. § (1) és (2) bekezdésében meghatározott adatok és tények megkövetelését, illetve elõírását a közbeszerzési eljárás tárgyára kell korlátoznia, a szerzõdés teljesítésére alkalmatlanná minõsítési okokként meghatározott feltételek pedig - a beszerzés becsült értékére is tekintettel - legfeljebb a szerzõdés teljesítéséhez ténylegesen szükséges feltételek mértékéig írhatók elõ. Ennek alapján a Kbt. 44. § (7) bekezdésében foglalt rendelkezés ajánlatkérõt korlátozza az alkalmassági feltételek meghatározása során, vagyis ajánlatkérõ jogsértést követ el, ha a felhívásában megadott szempontok nincsenek arányban a feladat ellátására megkötésre kerülõ szerzõdés teljesítésének feltételeivel, illetve nem kapcsolódnak a közbeszerzés tárgyához.<br>
A pénzügyi és gazdasági alkalmasság körében figyelembe vehetõ körülmények közé tartozik elsõsorban a beszerzés becsült értéke. Jelen közbeszerzési eljárásban a beszerzés ajánlatkérõ által kalkulált értéke mintegy 438 millió Ft. Ez az összeg a teljes beszerzésre vonatkozik, azonban ajánlatkérõ a beszerzés tárgyát 5, nem azonos nagyságú részre bontotta, melyekre részajánlat tételenként tehetõ. Az egyes tételek nem azonos nagyságrendûek, a legkisebb tétel nem egészen 1/3-a a legjelentõsebb és legnagyobb mértékû tételnek.<br>
A beszerzés becsült értéke mellett fontos körülmény az is, hogy ajánlatkérõ részajánlat-tételre lehetõséget biztosított, ezért az egyes részajánlatokkal kapcsolatban külön-külön hirdet nyertest ajánlatkérõ, és külön-külön köt szerzõdést is. Az 1-es, 4-es és 5-ös tétel befejezési, teljesítési határideje 2003. október 31., míg a 2. és 3. tétel befejezési határideje 2004. június 30. Ajánlatkérõ nyilatkozata szerint az ajánlattételi szakaszban feltételként határozzák meg azt, hogy részteljesítést, illetve részteljesítéssel kapcsolatban részszámla benyújtását nem teszik lehetõvé, tehát csak a kivitelezés befejezését követõen lesz jogosult - az adott tétel tekintetében nyertes ajánlattevõ - a számla benyújtására. Ennek alapján az 1-es, 4-es és 5-ös tételek esetében az eredeti felhívásban mintegy fél évig, míg a 2-es és 3-as tétel tekintetében mintegy másfél évig kell a nyertes ajánlattevõnek megfinanszíroznia az általa elnyert beszerzés megvalósítását.<br>
Ajánlatkérõ a részvételre jelentkezõ szerzõdés teljesítésére alkalmatlanná minõsítésének szempontjai között meghatározta azt is, hogy alkalmatlannak minõsül az a részvételre jelentkezõ, akinek az utolsó évek beszámolója szerinti nettó árbevétele nem éri el a 400 millió Ft-ot, ha saját tõkéje kisebb mint 70 millió Ft, ha az utolsó 3 év beszámolója szerint a likviditási mutatója (a készletekkel csökkentett forgóeszközök értékének a rövid lejáratú kötelezettségek értékéhez viszonyított aránya) bármelyik évben nem éri el az 1,3 értéket, ha a pénzintézeti nyilatkozat alapján fizetésképtelennek minõsül, ha a részvételre jelentkezõ elõzõ évi szennyvízközcsatorna-építési munkáinak pénzügyi ellenértéke összességében nem éri el a 200 millió forint saját árbevételt, illetve a szennyvízközcsatorna-építési munkáinak volumene ugyanezen idõszakban kevesebb mint 3000 méter. Ajánlatkérõ ezen feltételek alapján tõkeerõs cégek közül kívánta a nyertest kiválasztani, mely céggel a szerzõdés teljesítése kapcsán nem merülhetnek fel pénzügyi problémák.<br>
A Döntõbizottság nem vitatja, hogy ajánlatkérõnek a Kbt. rendelkezései alapján lehetõsége van arra, hogy a közbeszerzési eljárásban való részvételtõl a pénzügyi gondokkal, fizetési problémákkal küzdõ cégeket, társaságokat távol tartsa, hiszen ezen tények a szerzõdés teljesítését veszélyeztethetik, vagyis a beszerzés tárgyának megvalósulását bizonytalanná tehetnék.<br>
Ajánlatkérõ ezen belül azonban meghatározta alkalmatlansági feltételként az utolsó 3 év beszámolója szerinti likviditási mutató (készletekkel csökkentett forgóeszközök értékének a rövid lejáratú kötelezettség értékéhez viszonyított aránya) 1,3 mértékét. A Döntõbizottság nem vitatja a likviditási mutató közgazdasági jelentõségét, melyre ajánlatkérõ hivatkozott, és elfogadja ennek objektív jellegét, azonban a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése alapján az alkalmatlansági szempontoknak a közbeszerzés tárgyára történõ korlátozása, illetve a szerzõdés teljesítéséhez ténylegesen szükséges feltételek mértéke követelményének is meg kell felelnie. Ennek alapján ajánlatkérõ csak a beszerzés tárgyának megvalósításához szükséges mértékben határozhat meg alkalmatlansági feltételeket.<br>
A Döntõbizottság azon ajánlatkérõi hivatkozást, hogy a likviditási mutató más területeken, például bankok hitelminõsítésénél jelentõs szerepet kap, nem vitatja, de közbeszerzési eljárásban ez nem releváns. A közgazdasági szakirodalom alapján a likviditási mutató 1 körüli értéke az a pont, amely pontban a vállalkozás rövid lejáratú kötelezettségeinek kifizetéséhez megfelelõ mennyiségû és értékû forgóeszközzel mint fedezettel rendelkezik, míg adott esetben a gazdálkodás szempontjából a saját tõkéjét a vállalkozás eredményessége és a tõke hasznosulási megtérülési sebessége szempontjából optimális szinten igyekszik tartani. Az 1 fölötti tartományban a vállalkozás a rövid lejáratú kötelezettségek tekintetében nagyobb fizetési biztosítékot tartalékol a rövid lejáratú kötelezettségeinek kielégítésére, azonban ez számára gazdálkodási eredményességet csökkentõ következménnyel jár.<br>
A Döntõbizottság megállapította továbbá, hogy ajánlatkérõ valamennyi tétel tekintetében azonos alkalmassági feltételeket követel meg a részvételre jelentkezõktõl, holott az egyes tételek mind volumenüket, mind teljesítési idõtartamukat és ezen keresztül az ezekkel kapcsolatos ajánlattevõi elõzetes finanszírozás idõtartamát és költségeit érintõen eltérnek. Ennek alapján azon pénzmennyiség is jelentõsen eltér, amely ténylegesen szükséges az ajánlati felhívás beszerzési tárgyának egyes tételei megvalósításához.<br>
A jogorvoslati kérelmekben vitatott 1,3 nagyságú likviditási mutató egységes megkövetelése a beszerzés tárgyának rendkívül egyenlõtlen elosztású részei esetén (legkisebb tétel nem egészen 1/3-a a legnagyobb tételnek, valamint az elõfinanszírozási idõtartam, illetve számlabenyújtási idõpont a teljesítési határidõk alapján mintegy 8 hónapos eltérést mutat) nem veszi figyelembe az egyes tételek eltérõ nagyságát és eltérõ mértékû költségigényét, ennek alapján a Döntõbizottság álláspontja szerint ajánlatkérõ által elõírt likviditási mutató szükségességét és arányosságát sem a beszerzés értéke, sem a beszerzés tárgya, illetõleg egyéb körülmény nem támasztja alá. Önmagában az a körülmény, hogy ajánlatkérõ milyen paraméterekkel rendelkezõ céget látna szívesen a beszerzés tárgyának megvalósításánál, nem ad jogszerû alapot a pénzügyi, gazdasági alkalmassági szempontok között 1,3-as likviditási mutató elõírására a felhívásban, mivel az nem teljesíti a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdésében elõírt követelményeket. Ajánlatkérõ a jogorvoslati eljárás során a likviditási követelmény felállítása körében nem tudta kellõképpen igazolni, hogy e mutató teljesítése nélkül a jelentkezõ a beszerzés tárgyát nem képes megvalósítani, mint ahogy a likviditási mutató mértékének szükségességét és arányosságát a beszerzés értékével, tárgyával illetõleg egyéb körülménnyel sem támasztotta alá.<br>
A Döntõbizottság megítélése szerint az alkalmassági szempontok körében meghatározott követelmények - melyek az ajánlatkérõ szabadságát korlátozó elõírásként szerepelnek a Kbt.-ben - betartása és szigorú értelmezése azon okból is lényegi jelentõséggel bír, mivel a közbeszerzési eljárás során érvényesülõ esélyegyenlõség és verseny tisztasága alapelvek nem adnak teret ajánlatkérõnek arra; hogy az alkalmassági követelmények meghatározásánál a Kbt.-ben nem szereplõ "erkölcsi követelményeket, elvárásokat" érvényesítsen a jelentkezõkkel szemben. A Kbt. rendelkezései ugyanakkor az arányosság követelményeit is elõírják ajánlatkérõ számára akkor, amikor a beszerzés tárgyának megvalósítására ténylegesen szükséges mértékben határozzák meg az alkalmatlansági feltételek körét.<br>
A Döntõbizottság megállapította, hogy jelen eljárás során ajánlatkérõ egységesen állapította meg az alkalmassági, alkalmatlansági feltételeket valamennyi tétel tekintetében, és ezzel az egyes kis nagyságrendû, 2002. október 31-ig befejezõdõ tételek tekintetében a beszerzés ezen tételeinek megvalósításához ténylegesen nem szükséges, illetve a szükséges mértéket meghaladó alkalmassági, alkalmatlansági követelményt határozott meg, az 1,3 likviditási mutató megkövetelésével (kérelem hiányában nem vizsgálva az elõírt többi alkalmatlansági kritériumot).<br>
A Döntõbizottság nem találta a részvételi felhívás 10. b) pontjában meghatározott 1,3 nagyságú likviditási mutatót a <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(7) bekezdése szerint a közbeszerzés tárgyára vonatkozóan korlátozottnak, illetve a beszerzés értékére tekintettel legfeljebb a szerzõdés teljesítéséhez ténylegesen szükséges mértékûnek. Ennek alapján ajánlatkérõ jogsértõ módon határozta meg a részvételi felhívásban alkalmatlansági feltételként az 1,3 értéket, így a jogorvoslati kérelmek megalapozottak.<br>
A <a href="http://net.jogtar.hu/jr/gen/getdoc.cgi?docid=99500040.tv#20">Kbt. 2002. </a>január 1-jétõl hatályos rendelkezése kötelezõen elõírja Döntõbizottság számára a törvényt szabályait megszegõ szervezettel szemben a bírság alkalmazását.<br>
A <a href="http://net.jogtar.hu/jr/gen/getdoc.cgi?docid=99500040.tv#31">Kbt. 31. § </a>(6) alapján az ajánlatkérõ legkésõbb a közbeszerzési eljárás elõkészítése során köteles meghatározni a közbeszerzési eljárásának belsõ felelõsségi rendjét, a nevében eljáró, illetõleg az eljárásba bevont személyek (szervezetek) felelõsségi körét.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(1) bekezdés f) pontja szerint bírságot köteles kiszabni az e törvény szabályait megszegõ, illetõleg a nyilvánvaló jogsértés ismeretében szerzõdést kötõ szervezettel és a jogsértésért, illetve a szerzõdéskötésért felelõs személlyel, illetõleg a szervezettel jogviszonyban álló, a jogsértésért felelõs személlyel és szervezettel szemben;<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(4) bekezdése szerint a bírság mértéke a közbeszerzés értékének legfeljebb harminc százaléka, de legalább a jogsértõ cselekmény elkövetésének idõpontjában hatályos éves költségvetési törvényben meghatározott összeg.<br>
A <a href="http://net.jogtar.hu/jr/gen/getdoc.cgi?docid=99500040.tv#88">Kbt. 88. § </a>(5) bekezdése szerint a bírság összegét az eset összes körülményére - így különösen a jogsérelem súlyára, a közbeszerzés tárgyára és értékére, az eljárást segítõ együttmûködõ magatartására, az e törvénybe ütközõ magatartás ismételt tanúsítására - tekintettel kell megállapítani. Ha a jogsérelem a közbeszerzési eljárás jogtalan mellõzésével valósul meg, a kiszabandó bírság legalább a bírság minimális összegének kétszerese.<br>
A rendelkezésre álló iratok és a felek tárgyaláson tett nyilatkozatai alapján a Döntõbizottság megállapította, hogy személyi bírság alkalmazására nincs mód, mert a felhívás elkészítéséért, tartalmáért testület felelõs.<br>
A Döntõbizottság a bírság kiszabásával kapcsolatban az eset összes körülményei között mérlegelte azt is, hogy ajánlatkérõ 2002. január 1-jét követõen indult eljárásával kapcsolatban elõször állapítja meg a Döntõbizottság a Kbt. szabályainak megsértését, a beszerzés értékét, azt, hogy az ajánlatkérõ a jogszabályi elõírásoknak megfelelõen a közbeszerzési eljárásban keletkezett iratokat a Döntõbizottság részére megküldte és az eljárásban részt vett, nyilatkozatot tett, (ezzel segítõ, együttmûködõ magatartást tanúsított), valamint azt, hogy a részvételi felhívás megfelelõ részének megsemmisítésével, a jogsértés reparálható. A bírság megállapításánál a Döntõbizottság mérlegelte azt is, hogy a kötelezõen alkalmazandó bírság alsó határa az irányadó költségvetési törvény rendelkezései szerint 1 millió forint, míg annak felsõ határa a beszerzés értékének 30%-a lehetne. Ennek alapján a Döntõbizottságnak az az álláspontja, hogy jelen eljárásban ajánlatkérõvel mint jogi személlyel szemben 1 millió Ft, azaz egymillió forint bírság kiszabása összhangban van a jogszabályi rendelkezésekkel.<br>
A fent leírt indokok alapján a döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésben biztosított jogkörében eljárva a Kbt. 88. § (1) bekezdésének c), d), f) és h) pontja szerinti jogkövetkezményeket alkalmazta ajánlatkérõvel szemben.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 28.<br>
<br>
Dr. Nagy László Gábor s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Székelyné Bihari Mária s. k.,<br>
közbeszerzési biztos<br>
<br>
A határozatot a bíróság elõtt keresettel támadták.<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>