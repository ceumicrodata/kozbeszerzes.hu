<html><head><title> </title><meta http-equiv="Content-Type" content="text/html; charset=iso-8859-2"></head><body  text=black link=black alink=blue vlink=black><h2><b>
KÖZBESZERZÉSEK TANÁCSA KÖZBESZERZÉSI DÖNTÕBIZOTTSÁG (0839)
</b></h2><FONT size=3><i><u></i></u><br>
1024 Budapest, Margit krt. 85.<br>
Ikt.sz.: D.768/9/2002.<br>
<br>
Tárgy: az Interbuy Kft. jogorvoslati kérelme a Nemzeti Szakképzési Intézet közbeszerzési eljárása ellen.<br>
<br>
A Közbeszerzési Döntõbizottság (a továbbiakban: Döntõbizottság) a Közbeszerzések Tanácsa nevében meghozta az alábbi<br>
<br>
HATÁROZAT-ot:<br>
<br>
A dr. Polgár Sarolta ügyvéd (1068 Budapest, Városligeti fasor 8/A.) által képviselt Interbuy Kft. (1107 Budapest, Ceglédi út 17., a továbbiakban: kérelmezõ I.) jogorvoslati kérelmét - melyet dr. Mezeiné dr. Nyitrai Beáta ügyvéd (1054 Budapest, Alkotmány u. 4.) által képviselt Nemzeti Szakképzési Intézet (1087 Budapest, Berzsenyi u. 6.) a pályaorientáció és szakmai elõkészítõ oktatás tárgyi feltételeinek megteremtéséhez és a feltételek fejlesztéséhez szükséges oktatási eszközök szállítása, helyszíni üzembe helyezése és kétéves jótállás tárgyú közbeszerzési eljárása ellen indított - a Döntõbizottság elutasítja.<br>
A jogorvoslati eljárásban felmerült költségeiket a felek maguk viselik.<br>
A határozat ellen fellebbezésnek nincs helye. A határozat bírósági felülvizsgálatát, annak kézhezvételétõl számított 15 napon belül a Fõvárosi Bíróságtól lehet kérni. A keresetlevelet a Fõvárosi Bírósághoz címezve de a Döntõbizottságnál kell benyújtani.<br>
<br>
INDOKOLÁS<br>
<br>
Ajánlatkérõ ajánlati felhívást tett közzé a Közbeszerzési Értesítõ 2002. október 16-án megjelent számában a rendelkezõ részben megjelölt beszerzés céljából. A közbeszerzési eljárás lebonyolítására a CC Consultatio Kft. részére adott megbízást.<br>
A felhívás 3. a) pontjában nyolc eszközcsoportban részletezte a beszerzés tárgyait, közöttük a 14. számú eszközcsoportot a következõk szerint:<br>
- huroköltésû és cikcakkvarrat készítésére is alkalmas varrógép 1-es típus - alapmennyiség	105 db<br>
- huroköltésû és cikcakkvarrat készítésére is alkalmas varrógép 2-es típus - alapmennyiség	88 db<br>
- szegõ varrógép 1-es típus - alapmennyiség	24 db<br>
- szegõ varrógép 2-es típus - alapmennyiség	38 db<br>
Az ajánlati felhívás 11. a) pontjában az ajánlattevõ mûszaki alkalmassága igazolására elõírta - többek között az elõzõ 3 naptári év legjelentõsebb, a beszerzés tárgyához hasonló eszközök, gépek, berendezések szállításával és üzembe helyezésével kapcsolatos teljesítéseinek ismertetését legalább az ellenszolgáltatás összege, a járulékos szolgáltatások, a teljesítés ideje és a szerzõdést kötõ másik fél megnevezése, valamint a teljesített szállítás rövid szöveges bemutatása által.<br>
Az ajánlati felhívás 12. b) pontjában kikötötte, hogy alkalmatlannak minõsíti a szerzõdés teljesítésére azt az ajánlattevõt, "aki az elmúlt 3 naptári évre vonatkozóan nem teljesített legalább egy, legalább az ajánlatban megadott összegû, egy megrendelõvel szerzõdött, legfeljebb hat hónap alatt lebonyolított, legalább 50 db mûszaki cikk szállítására vonatkozó szállítási tevékenységet".<br>
Ajánlatkérõ az ajánlatok elbírálására a legalacsonyabb összegû ellenszolgáltatás elbírálási szempontot választotta.<br>
A november 27-i ajánlattételi határidõre a 14-es eszközcsoportra a kérelmezõ nyújtott be 70 millió Ft-os és a Delta Elektronik Kft. 35,5 millió Ft-os ajánlatot. A 14-es eszközcsoporton kívüli termékekre még hét ajánlattevõ nyújtott be ajánlatot. Ajánlatkérõ a december 11-én tartott eredményhirdetésen a 14-es eszközcsoportra a Delta-Elektronik Kft. ajánlatát hirdette ki nyertesnek.<br>
Kérelmezõ december 17-én jogorvoslati kérelmet terjesztett elõ a Döntõbizottsághoz.<br>
Sérelmezte ajánlatkérõ eljárást lezáró döntését, álláspontja szerint érvénytelen ajánlat lett az eljárás nyertese, mely ajánlat ajánlattevõje alkalmatlan is a szerzõdés teljesítésére.<br>
Kérelme indokaként elõadta, hogy a Delta-Elektronik Kft. tevékenységi körében nem szerepel a 14-es eszközcsoportra vonatkozó kiírás teljesítésére feljogosító tevékenység (TEÁOR 5163), így nem tehetett érvényes ajánlatot, továbbá nem rendelkezik referenciával a 14-es eszközcsoport helyszínre telepítését és szervizelését illetõen, így alkalmatlan a szerzõdés teljesítésére.<br>
Kifogásolta, hogy a nyertes ára irreálisan alacsony, az a hazai árnak 1/3-át sem teszi ki.<br>
Ajánlatkérõ kérte a jogorvoslati kérelem elutasítását.<br>
Elõadta, hogy a beszerzés tárgyával kapcsolatos tevékenységi körrel való rendelkezést sem érvényességi, sem alkalmassági feltételként nem kötötte ki, így nincs jelentõsége annak, hogy a nyertes azzal rendelkezik-e avagy nem.<br>
Elõadta továbbá, hogy a nyertes több referenciát ismertetett mûszaki cikkek szállítására vonatkozóan, ezek közül van olyan, amelyik minden tekintetben megfelel a felhívásban rögzített feltételeknek.<br>
A nyertes ajánlati árára nézve közölte, hogy az közelebb áll a közbeszerzési eljárás megindítását megelõzõen eszközölt kalkulációjának, mint a kérelmezõé.<br>
A Döntõbizottság a felek írásos és a jogorvoslati eljárásban tartott tárgyaláson szóban elõadott észrevételei, nyilatkozatai, valamint a közbeszerzési eljárásban keletkezett dokumentumok tartalma alapján megállapította, hogy a jogorvoslati kérelem megalapozatlan.<br>
A <a href="http://net.jogtar.hu/jr/gen/getdoc.cgi?docid=99500040.tv#43">Kbt. 43. § </a>(1) bekezdése szerint ajánlattevõnek a ajánlati felhívásban, illetõleg a dokumentációban meghatározott feltételeknek megfelelõen kell ajánlatát elkészítenie, az 52. § (2) bekezdés d) pontja alapján az ezen feltételeknek nem megfelelõ ajánlat érvénytelen.<br>
Ajánlatkérõ a kiírásban nem szabta meg az ajánlattétel feltételeként a beszerzési tárgyak szállítására, üzembe helyezésére és jótállás körében való szervizelésére vonatkozó tevékenységi kör meglétét. A Kbt. sem tartalmaz az ajánlattevõ szervezetek tevékenységi körével kapcsolatos elõírást.<br>
A Döntõbizottság megállapította, hogy a nyertes ajánlat a beszerzés tárgyára vonatkozó tevékenységi kör hiánya miatt nem érvénytelen, a nyertes ezen okból nem alkalmatlan a szerzõdés teljesítésére. Ezért a jogorvoslati kérelmet ebben a részében elutasította.<br>
Kérelmezõ sérelmezte, hogy ajánlatkérõ alkalmasnak minõsítette a nyertest a szerzõdés teljesítésére annak ellenére, hogy a nyertes nem rendelkezik referenciával varrógépek üzembe helyezése és szervizelése terén.<br>
A <a href="http://net.jogtar.hu/jr/gen/getdoc.cgi?docid=99500040.tv#44">Kbt. 44. § </a>(2) bekezdése határozza meg azon tények, adatok körét, melyeket ajánlatkérõ az ajánlattevõ mûszaki alkalmassága igazolására kérhet. A (6) bekezdés elõírja, hogy ajánlattevõnek az ajánlati felhívásban meg kell határoznia, hogy ezen adatok, tények közül melyeknek tulajdonít olyan jelentõséget, hogy azok megléte vagy hiánya, illetõleg meghatározott mértélcû fogyatékossága miatt az ajánlattevõt alkalmatlannak minõsíti a szerzõdés teljesítésére.<br>
Az referenciára vonatkozó alkalmassági feltételeknek való megfelelés körében az ajánlati felhívás 11. b) pontja értelmében a Döntõbizottságnak azt kellett vizsgálni, hogy a nyertes ajánlat tartalmaz-e legalább egy olyan referenciát, amelyik;<br>
- az ajánlatban megadott összegû,<br>
- egy megrendelõvel szerzõdött,<br>
- legfeljebb hat hónap alatt realizálódott,<br>
- legalább 50 db mûszaki cikk szállítására vonatkozó tevékenységérõl adott számot.<br>
Az ajánlatkérõ ugyanis a felhívásban az üzembe helyezésre és szervizelésre vonatkozó referencia hiányához nem fûzött alkalmatlansági jogkövetkezményt, csak a szállításra vonatkozó referencia meglétét kívánta meg.<br>
A Döntõbizottság megvizsgálta a nyertes ajánlatát és megállapította, hogy annak 23. oldalán lévõ elsõ referenciahely szerint a nyertes 1999-ben 106 837 613 Ft-os, 2000-ben 36 767 855 Ft-os, 2001-ben 38 978 718 Ft-os ellenszolgáltatásért teljesített a Generali-Providencia Biztosító Rt. részére mûszaki cikkek, berendezések szállítására és üzembe helyezésére kötött szerzõdést. A nyertes ügyvezetõ igazgatója nyilatkozata szerint a szállítások mindhárom évben 6 hónapon belül realizálódtak és évente több mint 50 db mûszaki cikkre terjedtek ki.<br>
A Döntõbizottság ezt a referenciát elegendõnek tartotta a nyertes alkalmassága megállapításához.<br>
A felhívás 11. a) pontja szerint az ajánlattevõnek a beszerzés tárgyához hasonló - és nem azzal azonos - mûszaki cikk szállítására és a járulékos szolgáltatásra vonatkozóan kellett rövid szöveges ismertetést adni (a megrendelõ, a teljesítés éve és az ellenszolgáltatás megnevezésével).<br>
A nyertes ajánlat szerinti fent ismertetett referencia mûszaki cikkekrõl szól, abban a megrendelõ, a teljesítés éve és az ellenszolgáltatás összege szerepel. A nyilatkozat tartalmazza a leszállított mûszaki cikkek számának évenkénti minimumát (50), a szállítási idõszak intervallumát (6 hónap), valamint járulékos szolgáltatásként az üzembe helyezést. Ezen adatok megfelelnek az alkalmassági kritériumoknak.<br>
Ajánlatkérõ a kiírásban nem határozta meg, hogy a "teljesített szállítás rövid szöveges bemutatás"-át milyen formában, milyen részletességgel kéri, így az ügyvezetõi nyilatkozatot a Döntõbizottság ezen elõírás teljesítéseként elfogadta annak ellenére, hogy abból nem derül ki, hogy az milyen fajta mûszaki cikkek szállítására és üzembe helyezésére vonatkozik.<br>
A Döntõbizottság megállapította, hogy a nyertes a kiírás alapján alkalmas a szerzõdés teljesítésére, ezért a jogorvoslati kérelmet ebben a részében elutasította.<br>
A Döntõbizottság nem fogadta el kérelmezõnek a nyertes ár irreálisan alacsony voltára való hivatkozását sem, bár kétségtelen, hogy az mintegy fele a kérelmezõ által ajánlott árnak.<br>
Az irreális ár kérdésében a <a href="http://net.jogtar.hu/jr/gen/getdoc.cgi?docid=99500040.tv#57">Kbt. 57. § </a>(2) bekezdése tartalmaz rendelkezést, miszerint: "ha az ajánlat kirívóan alacsony ellenszolgáltatást tartalmaz, az ajánlatkérõnek írásban kell magyarázatot kérnie."<br>
Egy árról akkor lehet csak megállapítani annak irreálisan (a Kbt. definíciója szerint kirívóan) alacsony voltát, ha több ajánlattevõ ad az adott ajánlathoz képest jóval magasabb árat. Két ajánlat esetében nincs kellõ viszonyítási alap az ajánlati árak reális vagy irreális mértéke megállapításához.<br>
A jogvita tárgyát képezõ közbeszerzési eljárásban a 14-es eszközcsoportra csak két ajánlat érkezett, ezek közül - nyilatkozata szerint - ajánlatkérõ a nyertes ajánlati árát találta közelebbinek a kiíráshoz készült árkalkulációhoz, azaz ajánlatkérõ a nyerteséhez közeli árajánlatokkal számolt.<br>
A Döntõbizottság nem tartja jogsértõnek ajánlatkérõ eljárását, miszerint magyarázat kérés nélkül elfogadta a nyertes ajánlati árát. Ezért a Döntõbizottság a jogorvoslati kérelmet ebben a részében is elutasította.<br>
A Döntõbizottság a <a href="http://net.jogtar.hu/jr/gen/getdoc.cgi?docid=99500040.tv#76">Kbt. 76. § </a>(1) bekezdésében biztosított jogkörében eljárva a 88. § (1) bekezdés a) pontja szerint rendelkezett.<br>
A bírósági jogorvoslatot a <a href="http://net.jogtar.hu/jr/gen/getdoc.cgi?docid=99500040.tv#89">Kbt. 89. § </a>(1) bekezdése biztosítja.<br>
<br>
Budapest, 2003. január 13.<br>
<br>
Dr. Csitkei Mária s. k.,	Dr. Tukacs László s. k.,<br>
közbeszerzési biztos	közbeszerzési biztos<br>
<br>
Bujdosó Gézáné s. k.,<br>
közbeszerzési biztos<br>
<br>
<br>
</FONT><p>&nbsp;</p><div align="center"><center><table border="0" cellpadding="0">  <tr>    <td><a href="index.html" target><img src="../vissza.gif" width="29" height="30" alt="index.html"></a></td>    <td><a href="#up" target><img src="../Fel.gif" width="30" height="29" alt="Fel"></a></td>  </tr></table></center></div></body></html>