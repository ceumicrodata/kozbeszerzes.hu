<!DOCTYPE html PUBLIC "-//W3C//DTD XHTML 1.0 Strict//EN" "http://www.w3.org/TR/xhtml1/DTD/xhtml1-strict.dtd">
<!--[if lt IE 7]> <html xmlns="http://www.w3.org/1999/xhtml" xml:lang="hu" lang="hu" class="no-js ie6"> <![endif]-->
<!--[if IE 7]>    <html xmlns="http://www.w3.org/1999/xhtml" xml:lang="hu" lang="hu" class="no-js ie7"> <![endif]-->
<!--[if IE 8]>    <html xmlns="http://www.w3.org/1999/xhtml" xml:lang="hu" lang="hu" class="no-js ie8"> <![endif]-->
<!--[if gt IE 8]><!--> <html xmlns="http://www.w3.org/1999/xhtml" xml:lang="hu" lang="hu"> <!--<![endif]-->


<head>
	<title>Közbeszerzési Hatóság - Címlap</title>
	
	<meta http-equiv="content-type" content="text/html; charset=utf-8" />
	<meta name="description" content="" />
	<meta name="keywords" content="" />
	<meta http-equiv="X-UA-Compatible" content="IE=edge,chrome=1" />
	<meta name="viewport" content="width=device-width,minimum-scale=1.0,maximum-scale=1.0,initial-scale=1.0,user-scalable=no" />
	
	<link rel="alternate" type="application/rss+xml" title="KT portál friss anyagai" href="/rss/" />

	
	<link rel="stylesheet" type="text/css" href="/public/css/fonts.css?v=20161224195654" media="screen, print"/>
	<link rel="stylesheet" type="text/css" href="/public/css/layout.css?v=20161224195654" media="screen"/>
	


	
	<link rel="stylesheet" type="text/css" href="/public/css/reset.css" media="screen"/>
	<link rel="stylesheet" type="text/css" href="/public/css/style.css?v=20161224195654" media="screen, print" />
	<link rel="stylesheet" type="text/css" href="/public/css/ie8.css?v=20161224195654" media="screen"/>
	<link rel="stylesheet" type="text/css" href="/public/css/print.css?v=20161224195654" media="print"  />
	
	
	


	<link rel="profile" href="http://microformats.org/profile/hcard" />
	<link rel="shortcut icon" href="/public/images/favicon.ico" />
	
	

	<!--[if lt IE 9]>
		<script src="/public/js/libs/selectivizr.min.js"></script>
	<![endif]-->

	
</head>

<body class="article">

	<div id="fb-root"></div>
	<script>(function(d, s, id) {
	  var js, fjs = d.getElementsByTagName(s)[0];
	  if (d.getElementById(id)) return;
	  js = d.createElement(s); js.id = id;
	  js.src = "http://connect.facebook.net/hu_HU/all.js#xfbml=1";
	  fjs.parentNode.insertBefore(js, fjs);
	}(document, 'script', 'facebook-jssdk'));</script>


	<a name="content"></a>

	
	<div id="bookmarks" class="anonim">
	<div class="wrap">
		<div class="inner">

			
			<h1>Könyvjelzőim</h1>

		
				
			<p>A regisztrált és bejelentkezett felhasználók itt férhetnek hozzá a korábban könyvjelzővel megjelölt hírekhez.</p>
			<p><small>Ha ön is szeretné figyelemmel kísérni számítógépén és okostelefonján a közbeszerzésekkel kapcsolatos híreket, változásokat, nincs más dolga, mint regisztrálni.</small></p>
			<p class="buttons"><a href="/felhasznalo/regisztracio/" class="btn">Szeretnék Regisztrálni</a> <a href="#" class="btn close">Mégsem</a></p>

			<img src="/public/images/bg/bookmarks-nonlogin.png" alt="" />

			<span class="close">(FX)</span>


		


		</div>
		<div class="menu">
			
			<ul class="clearfix">
				
			</ul>
		</div>
	</div>

	<div id="handle"><img src="/public/images/bg/bookmarks-handle.png" alt="" /></div>

</div>
	<div id="oldbrowser">
	<p>
		Az Internet Explorer Ön által használt változatát<br /> a Közbeszerzési Hatóság portálja nem támogatja.
	</p>	
	<p class="small">Kérjük töltse le az alábbi böngészők friss verzióját.</p>

	<hr />
	<table>
		<tr>
			<td>
				<a target="_blank" href="http://www.microsoft.com/hun/windows/internet-explorer/">
					<img src="/public/images/buttons/oldbrowser/ie.png" alt="Internet Explorer" />
					<span>Internet Explorer</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.google.com/chrome/?hl=hu">
					<img src="/public/images/buttons/oldbrowser/chrome.png" alt="Google Chrome" />
					<span>Google Chrome</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.mozilla-europe.org/hu/firefox/">
					<img src="/public/images/buttons/oldbrowser/ff.png" alt="Mozilla Firefox" />
					<span>Mozilla Firefox</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.apple.com/hu/safari/download/">
					<img src="/public/images/buttons/oldbrowser/safari.png" alt="Safari" />
					<span>Safari</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			<td>
				<a target="_blank" href="http://www.opera.com/">
					<img src="/public/images/buttons/oldbrowser/opera.png" alt="Opera" />
					<span>Opera</span>
					<img class="dl" src="/public/images/buttons/oldbrowser/dl.png" alt="Letöltés" />
				</a>
			</td>
			
		</tr>
	</table>
	<hr />

	<p class="sec">Your browser is no longer supported. </p>
	<p class="small">Please download a modern browser from above.</p>

	<p class="legal">
		Közbeszerzési Hatóság | <a href="mailto:kapcsolat@kt.hu">kapcsolat@kt.hu</a>
	</p>
</div>
	<a href="#top" id="backtotop">vissza a lap <br />tetejére</a>


<div id="quicksearch">
	<div class="wrap">
		
		<form action="/adatbazis/gyorskereses/" method="GET">
			<fieldset>

				

				<input type="hidden" name="tipus" value="tartalom" />
				

				<input type="text" name="q" placeholder="Keresés hírekben, cikkekben, publikációkban" />
				<button type="submit">Keresés</button>
				<button type="button" class="close">Fu</button>

				<h2>Részletes keresés az egyes témakörökben</h2>
				
				<ul>
					<li><a href="/keres/">Hírek, cikkek, publikációk</a></li>
					<li><a href="/adatbazis/keres/tajekoztato/">Ajánlások, tájékoztatók, útmutatók</a></li>
					<li><a href="/adatbazis/keres/ajanlatpublikaciok/">Ajánlatkérői publikációk</a></li>
					<li><a href="/adatbazis/keres/ajanlatkero/">Bejelentkezett ajánlatkérők</a></li>
				</ul>
				<ul>
					<li><a href="/adatbazis/keres/dbhatarozat/">Döntőbizottsági és bírósági határozatok</a></li>
					<li><a href="/adatbazis/keres/ebitelet/">Európai Bíróság ítéletei</a></li>
					<li><a href="/adatbazis/keres/tanacsado/">Hivatalos közbeszerzési tanácsadók</a></li>
					<li><a href="/adatbazis/keres/hirdetmeny/">Közbeszerzési Értesítő</a></li>
				</ul>
				<ul>
					<li><a href="/adatbazis/keres/oktatas/">Közbeszerzési oktatás</a></li>
					<li><a href="/adatbazis/keres/ajanlattevo/">Minősített ajánlattevők</a></li>
					<li><a href="/nyilvantartas/tanacsado/lista/">Felelős akkreditált közbeszerzési szaktanácsadók jegyzéke</a></li>
					<li><a href="/nyilvantartas/hntdontes/lista/">Hirdetmény nélküli eljárásokkal kapcsolatos döntések</a></li>
				</ul>

				<button type="button" class="closeup">panel elrejtése ↑</button>


			</fieldset>
		</form>
	</div>
</div>





<div id="bc">
	<ul>
		
		<li>
			
			Címlap
			
		</li>
		
	</ul>
	<button type="button"><span>Menü kibontása</span>w</button>
</div>
<div id="menu">
	<div id="evhonlapja" class="slowanim"><a href="/mutat/1288/">Különdíjas a www.kozbeszerzes.hu!</a></div>
	<div class="wrap">
		<div id="mainMenu">
			<div id="logo">
				
				<h1><a href="/">
					KÖZBESZERZÉSI
					HATÓSÁG
				</a></h1>
				
			</div>

			<ul id="langSel">
				<li><a href="/nyelvi-verziok/english/">English</a></li>

			</ul>

			<ul class="iconmenu">
				<li ><a href="/"><em>F</em><b>H</b><span>Főoldal</span></a></li>
				<li class="search"><a href="/keres/"><em>F</em><b>S</b><span>Keresés</span></a></li>
				<li><a href="/sitemap/"><em>F</em><b>s</b><span>Oldaltérkép</span></a></li>
				<li><a href="/gyik/?c=4"><em>F</em><b>M</b><span>Súgó</span></a></li>
				<li><a href="/kapcsolatok/kapcsolatfelvetel/"><em>F</em><b>E</b><span>Kapcsolat</span></a></li>
				
				<li class="accessibility"><a href="/felhasznalo/valtas/vakbarat/" title="Akadálymentes változat"><em>O</em><b>v</b><span>Akadálymentes</span></a></li>
				
			</ul>
		
			<ul class="usermenu">
				<li class="hi"><a href="/felhasznalo/belepes/">Belépés</a> / <a href="/felhasznalo/regisztracio/">Regisztráció</a></li>
				<li class="hi small"><a href="/felhasznalo/emlekezteto/">Jelszó-emlékeztető</a></li>
			</ul>
		
		
		</div>
		<div id="subMenu">
			
			<div>
				<h2><a href="#top">Hatóság</a></h2>
				<ul>
					
					<li ><a href="/magunkrol/bemutatkozas">Bemutatkozás</a></li>
					
					<li ><a href="/magunkrol/szervezeti-felepites">Szervezeti felépítés</a></li>
					
					<li ><a href="/magunkrol/kozbeszerzesek-tanacsa">Közbeszerzések Tanácsa </a></li>
					
					<li ><a href="/magunkrol/dontobizottsag">Döntőbizottság</a></li>
					
					<li ><a href="/magunkrol/kozerdeku-adatok">Közérdekű adatok</a></li>
					
					<li ><a href="/magunkrol/elerhetosegek">Elérhetőségek</a></li>
					
					<li ><a href="/magunkrol/egyuttmukodesi-megallapodasok">Együttműködések</a></li>
					
					<li ><a href="/magunkrol/allasajanlatok">Állásajánlatok</a></li>
					
				</ul>
			</div>
			
			<div>
				<h2><a href="#top">Jogorvoslat</a></h2>
				<ul>
					
					<li ><a href="/jogorvoslat/tudnivalok">Tudnivalók</a></li>
					
					<li ><a href="/jogorvoslat/jogorvoslati-kerelmek-listaja">Kérelmek</a></li>
					
					<li ><a href="/jogorvoslat/hatarozatok-listaja">Határozatok</a></li>
					
					<li ><a href="/jogorvoslat/targyalasi-naptar">Tárgyalási naptár</a></li>
					
					<li ><a href="/jogorvoslat/kozlemenyek">Közlemények</a></li>
					
				</ul>
			</div>
			
			<div>
				<h2><a href="#top">Jogi háttér</a></h2>
				<ul>
					
					<li ><a href="/jogi-hatter/hazai-szabalyozas">Hazai szabályozás</a></li>
					
					<li ><a href="/jogi-hatter/eu-s-szabalyozas">EU-s szabályozás</a></li>
					
					<li ><a href="/jogi-hatter/hirdetmenyekk">Hirdetmények</a></li>
					
					<li ><a href="/jogi-hatter/europai-birosag-iteletei">Európai Bíróság ítéletei</a></li>
					
					<li ><a href="/jogi-hatter/eu-s-hatteranyagok">EU-s háttéranyagok</a></li>
					
					<li ><a href="/jogi-hatter/ppn">PPN</a></li>
					
					<li ><a href="/jogi-hatter/jogalkalmazas-elosegitese">Jogalkalmazás elősegítése</a></li>
					
				</ul>
			</div>
			
			<div>
				<h2><a href="#top">Tevékenységek</a></h2>
				<ul>
					
					<li ><a href="/tevekenysegek/eves-beszamolo">Éves beszámoló</a></li>
					
					<li ><a href="/tevekenysegek/kozbeszerzesi-oktatas">Közbeszerzési oktatás</a></li>
					
					<li ><a href="/tevekenysegek/nyilvantartasok-vezetese">Nyilvántartások vezetése</a></li>
					
					<li ><a href="/tevekenysegek/szerzodes-ellenorzes">Szerződés-ellenőrzés</a></li>
					
					<li ><a href="/tevekenysegek/kozbeszerzesi-etikai-kodex">Közbeszerzési Etikai Kódex</a></li>
					
					<li ><a href="/tevekenysegek/konferenciak">Konferenciák</a></li>
					
					<li ><a href="/tevekenysegek/nemzetkozi-kapcsolattartas">Nemzetközi kapcsolattartás</a></li>
					
					<li ><a href="/tevekenysegek/kozbeszerzesi-statisztikak">Közbeszerzési statisztikák</a></li>
					
				</ul>
			</div>
			
			<div>
				<h2><a href="#top">Kapcsolatok</a></h2>
				<ul>
					
					<li ><a href="/kapcsolatok/tanusito-vedjegyek">Tanúsító védjegyek</a></li>
					
					<li ><a href="/kapcsolatok/kapcsolatfelvetel">Kapcsolatfelvétel</a></li>
					
				</ul>
			</div>
			
		</div>
	</div>
</div>


	

	<div class="container article">

		
		<div class="wrap">
			
    
    <div class="lead">
        <h1></h1>

            <table class="ertesitofej">
                <tr>
                    <th>Közbeszerzési Értesítő száma:</th>
                    <td>2007/39</td>
                </tr>
                <tr>
                    <th>Beszerzés tárgya:</th>
                    <td></td>
                </tr>
                <tr>
                    <th>Hirdetmény típusa:</th>
                    <td>Bírósági határozat KÉ</td>
                </tr>
                <tr>
                    <th>Eljárás fajtája:</th>
                    <td></td>
                </tr>
                <tr>
                    <th>Közzététel dátuma:</th>
                    <td>2007.04.04.</td>
                </tr>
                <tr>
                    <th>Iktatószám:</th>
                    <td>5352/2007</td>
                </tr>
                <tr>
                    <th>CPV Kód:</th>
                    <td></td>
                </tr>
                <tr>
                    <th>Ajánlatkérő:</th>
                    <td></td>
                </tr>
                <tr>
                    <th>Teljesítés helye:</th>
                    <td></td>
                </tr>
                <tr>
                    <th>Ajánlattételi/részvételi jelentkezési határidő:</th>
                    <td></td>
                </tr>
                <tr>
                    <th>Nyertes ajánlattevő:</th>
                    <td></td>
                </tr>
                <tr>
                    <th>Ajánlatkérő típusa:</th>
                    <td></td>
                </tr>
                <tr>
                    <th>Ajánlatkérő fő tevényeségi köre:</th>
                    <td></td>
                </tr>
				<tr>
					<th>Letöltés:</th>
					<td>
						<a href="/ertesito/pdf/portal_5352_2007/" target="_blank">Hirdetmény letöltése PDF formátumban</a>
					</td>
			    </tr>
                
            </table>

    </div>



    <div class="content hirdetmenytartalom">
	
		<pre>
		####39-E.rtf#### 

FŐVÁROSI BÍRÓSÁG (5352/2007)

25.K.34187/2004/10.

A Fővárosi Bíróság dr. Deák Krisztina ügyvéd (7100 Szekszárd, Jókai u. 22. fszt. 1–2.) által képviselt Szombathely Megyei Jogú Város Önkormányzata (9700 Szombathely, Kossuth Lajos u. 1–3.) felperesnek dr. Mérei Réka közbeszerzési biztos által képviselt Közbeszerzések Tanácsa Közbeszerzési Döntőbizottság (1024 Budapest, Margit krt. 85.) alperes ellen közbeszerzési ügyben hozott (hiv.szám: D.543/7/2004.) – közigazgatási határozat bírósági felülvizsgálata iránti perében meghozta az alábbi

ÍTÉLET-et:

A bíróság a felperes keresetét elutasítja.
Kötelezi a bíróság a felperest, hogy 15 nap alatt fizessen meg az alperesnek 30 000 (harmincezer) Ft perköltséget.
A kereseti illetéket az állam viseli.
Az ítélet ellen 8 nap alatt van helye fellebbezésnek, amelyet ennél a bíróságnál kell a Fővárosi Ítélőtáblához címezve előterjeszteni.

INDOKOLÁS

A szombathelyi Perint patak hídjának építési tervdokumentációja 1949-ben készült el. Ebben az alapok és a felszerkezet között nem megfelelő kapcsolatot alakítottak ki, így a későbbiekben a híd lábai, vagyis a keretlábak el tudtak mozdulni a fellazult partoldalak felé. A szétcsúszó keretlábakkal egy időben a híd közép, azaz a felszerkezet középső domború íve fokozatosan lehajolt. A lehajlás oly nagy mértékűvé vált, hogy a hídközép már homorú ívet mutatott és a híd közepe alacsonyabban volt, mint a híd két vége. Az idő folyamán fennállt a keretláb kicsúszásának veszélye a töltés felé, ami egyben az egész híd összeroppanásának a veszélyét is jelentette. Felperes évente vizsgáltatta a hidat. A város hídjának állapotát felmérő éves hídvizsgálat 2003. évben is megtörtént, amikor is a vizsgálat a hídszerkezet egészét átérő repedéseket tárt fel, ezért az illetékes hatóságok előírták a híd statikai állapotát is vizsgáló fővizsgálatot. A híd éves ellenőrzését végző Nacsa József okleveles hídmérnök a 2003. évi hídellenőrzés után külön is felhívta felperest a bizonytalan teherbírású, leromlott állapotú híd fő-, illetve statikai felülvizsgálatának elkészíttetésére. A fővizsgálatot a felperes megbízásából a Ravelin Kft. végezte. Az elkészült jelentést 2003. szeptember 30-án adta át felperes részére. Ez összefoglalóként tartalmazta, hogy a híd tartószerkezeti teherbírásának megállapítására statikai szakvélemény elkészítése szükséges. A híd terhelését 15 tonnára kell korlátozni, amíg a szakvélemény el nem készül. A helyi tömegközlekedési eszközök ideiglenesen közlekedhetnek a szakvélemény elkészültéig, kivétel ez alól a 20 tonnát meghaladó összsúlyú csuklós autóbuszok. A híd teljes szigetelésével az átázásból adódó szerkezeti hibák megszüntethetők. A fővizsgálat hídjavítási stratégiát is adott, amelyben meghatározta a három éven belüli szükséges javításokat, illetőleg a három év után elvégzendő javításokat. A fővizsgálat javasolta a híd mielőbbi felújítását. Mindezek alapján felperes megkezdte a híd felújítására vonatkozó építési beruházás előkészületeit.
2004 februárjában felperes megbízta a Ravelin Kft.-t a híd statikai ellenőrzésére. A 2004. március 15-ére elkészült statikai szakvélemény számításokkal alátámasztva meghatározta azokat a tervezési, kivitelezési hibákat és a híd környezetében keletkezett káros folyamatokat, amelyek a híd előrehaladott tönkremeneteléhez vezettek. Rögzítette, hogy a híd tönkremeneteli folyamata felgyorsuló tendenciát mutat, amelyet rendkívül befolyásol a patak vízszintje. A patak ugyanis a körülötte lévő partszakaszokat a mindenkori víz szintjéig áztatja és fellazítja. Ha a partszakasz fellazul és ezzel együtt a híd mögötti feltöltés is, akkor az ellensúlyozó földnyomás gyengül, a keretlábak így kifelé még jobban el tudnak mozdulni. Ekkor a legrosszabb esetben a híd leszakadhat, vagy oly mértékben károsodik, hogy le kell bontani. A szakvélemény átadásakor a Ravelin Kft. felhívta a felperest arra a tényre, hogy az üzemeltető felelőssége a híd biztonságos üzemeltetése. Ha árvíz idején a hídon továbbra is meghagyja a forgalmat, akkor az könnyen élet- és balesetveszélyessé válik. A szakvéleményhez csatolták a Nyugat-dunántúli Vízügyi Igazgatóság tájékoztatását, amely szerint a Perint patak vízszintjét nem tudják szabályozni még kritikus esetben sem, mivel nem épület meg a Perint patak szabályozására tervezett víztározó. A vízfolyás várható tetőzése kiszámíthatatlan, de minden esetben jelentős vízszint növekedéssel kell számolni.
Felperes a szakvélemény kézhezvételét követően 2004. tavaszától a mederben kialakuló vízszinthez alkalmazkodva csatolt statikai számítások alapján folyamatosan korlátozta, illetve időszakonként a forgalom elől le is zárta a hidat.
2004. április 8-án felperes vis maior támogatásért fordult a Belügyminisztériumhoz, amelyben az előre nem látható okok miatt előállt erősen leromlott műszaki állapotú híd felújításához kért támogatást.
Felperes 2004. márciusi megbízására a Ravelin Kft. 2004. június hóra elkészítette a híd megerősítési tervdokumentációját. Ebben a híd mielőbbi felújítását javasolták.
2004. évben Nacsa József ismét elvétezte a híd évi rendes vizsgálatát. Ezt követően 2004. július 6-án írásban fordult a felpereshez. Ebben közölte, hogy 2003. évben javasolta a bizonytalan teherbírású, leromlott állapotú híd részletes fő-, illetve statikai felülvizsgálatát. Az időközben elkészült fővizsgálat és statikai szakvélemény igazolta a híd soron kívüli felújítását, amit a 2004. évi hídvizsgálat is megerősített. Ismét javasolta a híd soron kívüli felújítását.
A Ravelin Kft. 2004. július 7-én szintén levelet intézett a felpereshez. Ebben közölte, hogy a híd 2003. évben elvégzett fővizsgálatánál, a 2004. márciusában elkészített statikai szakvélemény elkészítésnél és a 2004. júniusában átadott híd megerősítési tervdokumentációjánál a híd mielőbbi felújítását javasolták. A híd megerősítésének késlekedése a híd állapotának további romlását eredményezheti, amely maga után vonhatja a tervmódosítás szükségességét, valamint a kivitelezési költségek jelentős növekedését.
A 2004. június 30-án tartott közgyűlésen felperes döntött arról, hogy biztosítja a szükséges anyagi fedezetet a híd felújítására, és felhatalmazást adott a közbeszerzési bizottság számára a közbeszerzési eljárás megindítására. A közbeszerzési bizottság ülésére 2004. július 6-án készített előterjesztés szerint a legutóbbi időszak nagy esőzéseinek következtében a patak vízszintje olyan mértékben megemelkedett, hogy a híd lábazatát körülvevő háttöltés és feltöltés teljesen fellazult. Az időközi helyszíni vizsgálatok feltárták, hogy jelenleg már normális vízállás mellett sem lehet még gyalogosan sem közlekedni a hídon, ezért azt teljesen le kellett zárni. Az önkormányzat önhibáján kívül abba a helyzetbe került, hogy a lehető legrövidebb időn belül cselekednie kell. Ellenkező esetben egy következő nagy esőzésnek az lehet a következménye, hogy a híd műszakilag olyan állapotba kerül, hogy azt a tervezett módszerrel nem lehet felújítani, hanem újjá kell építeni. A Kbt. 124. § (2) bekezdése alapján lehetőség van hirdetmény közzététele nélküli tárgyalásos eljárás lefolytatására, amely a fenti indokok miatt a leggyorsabb. Ebben az esetben a híd felújítása 2004. augusztusi kezdéssel 2004. november 30-áig befejeződhet.
A Vas Megyei Területfejlesztési Tanács 2004. július 8-án tartott ülésén felperes kérelmét elfogadva a testület rendelkezésére álló vis maior keret teljes összegével támogatta a híd helyreállítását. Ez alapján felperes 2004. július 14-én ismét a Belügyminisztériumhoz fordult azzal, hogy a híd helyreállításának becsült bekerülési mintegy 90 M Ft-os költségéből a Vas Megyei Területfejlesztési Tanács 37 927 800 Ft támogatást biztosított. Kérte a belügyminisztert a fennmaradó rész támogatását a vis maior keretből.
2004. július 14-én felperes tájékoztatta az alperes elnökét, hogy hirdetmény közzététele nélküli tárgyalásos közbeszerzési eljárást indít a Kbt. 125. § (2) bekezdés c) pontja alapján. Az eljárásfajta választását a felperes azzal indokolta, hogy a város hídjainak állapotát felmérő éves hídvizsgálatra 2003. évben került sor, amikor is a vizsgálat a hídszerkezet egészét átérő repedéseket tárt fel, ezért az illetékes hatóságok előírták a híd statikai állapotát is vizsgáló fővizsgálatot. A fővizsgálattal a szakemberek 2003. szeptember 29-ére készültek el és megállapították, hogy a híd felújításra szorul, és annak elkészültéig, mivel a híd statikailag már nem terhelhető, maximálisan a 15 tonnánál nagyobb összsúlyú gépjárműveknek megtiltották a hídon való közlekedést. Megkezdődtek a híd felújítására vonatkozó építési beruházás előkészületei. 2004. március 15-ére elkészült a híd részletes statikai vizsgálata, amely azt állapította meg, hogy a híd szerkezete olyan állapotban van, hogy a gépjármű forgalmat teljes egészében ki kell tiltani a hídról. Ezt követően a vizsgálati eredmények alapján haladéktalanul megkezdődött a híd felújítási terveinek elkészítése. A legutóbbi időszak nagy esőzéseinek következtében a patak vízszintje olyan mértékben megemelkedett, hogy a híd lábazatát körülvevő háttöltést és feltöltést annyira meglazította – mint azt az időközi helyszíni vizsgálatok feltárták –, hogy jelenleg már normális vízállás mellett sem lehet még gyalogosan sem közlekedni a hídon. Ezért a híd teljesen le van zárva a mindennemű forgalom elől. A szakemberek véleménye szerint amennyiben az őszi esőzések előtt nem kezdődnek meg a híd felújítási munkái, nagy a valószínűsége annak, hogy a keretlábakat körülvevő háttöltés és földfeltöltés az áradásokat követően tovább lazul, melynek egyenes következménye a híd szerkezetének olyan mértékű romlása, amely következtében a hídnál már csak újjáépítésre lehet lehetőség. A híd a város szívében található, a belső körút egyik legfontosabb eleme, a forgalomból kiesése mind a közlekedés, mind anyagiak szempontjából igen jelentős terhet ró a városra. Mindezekre tekintettel felperes önhibáján kívül abba a helyzetbe került, hogy a lehető legrövidebb határidőn belül cselekednie kell, mert egy következő nagy esőzésnek az lehet a következménye, hogy a híd műszakilag már olyan állapotba kerül, hogy azt a tervezett módszerrel nem lehet felújítani, hanem újjá kell építeni.
Az alperes elnöke hivatalból kezdeményezett jogorvoslati eljárást a felperes közbeszerzési eljárása ellen. Felperes a jogorvoslati eljárásban megismételte az eljárásfajta választásának indokait tartalmazó tájékoztató levelében foglaltakat. Ezen kívül hivatkozott arra is, hogy egy hirdetmény közzétételével induló eljárás több mint két hónapot venne igénybe, ami egyrészt csapadékos időjárás miatt nagy mértékben magában hordozza annak a veszélyét, hogy egy ismételt nagy esőzés egyszerűen elmossa a hidat, másrészt éppen a nyári időszak az, amikor a hőmérsékleti viszonyok leginkább ideálisak a felújítási munkák elvégzésére különös figyelemmel arra, hogy a híd alapjának megerősítésénél a kivitelezőnek a patakmederben kell dolgoznia a víz megfelelő elkorlátozása mellett. Megjegyezte, hogy amennyiben a téli időszakban és lezárva kellene tartani a hidat, úgy balesetveszélyes közlekedési helyzet alakulna ki a városban. Felperes kérte tárgyalás tartását.
Felperes időközben a tárgyalásokat lefolytatta és a nyertessel a szerződést megkötötte.
Az alperes a perben támadott 2004. augusztus 23-án kelt D.543/7/2004. számú határozatában megállapította, hogy a felperes megsértette a Kbt. 125. § (2) bekezdés c) pontját ezért vele szemben 1 000 000 Ft pénzbírságot szabott ki. Az indokolás szerint az alperes megállapította, hogy felperes előtt már 2003-ban ismert volt az a körülmény, hogy hídfelújítási munkálatokat kell terveznie, illetve végeznie. A híd részletes statikai vizsgálata 2004. március 15-ére készült el, amikor felperes előtt teljes körűen ismertté vált, hogy gépjárművek a hídon egyáltalán nem közlekedhetnek. Felperes számára tehát a közbeszerzési eljárás megindításakor előre nem látható okról nem beszélhetünk, hiszen 2004. március 15-e óta ismert volt számára a híd állapotának olyan mértékű romlása, hogy az már a közlekedést is ellehetetlenítette. Felperes nem teljes körűen bizonyította magának a rendkívüli sürgősségnek a fennállását sem, hiszen a városban más híd is tudja biztosítani a városi közlekedést. A hídon történő korlátozás nehezíti a közlekedést, azonban ez a tény nem jár együtt azzal, hogy a felújítás ideje alatt megoldatlan a terület megközelítése. Az alperes mindezek alapján a jogsértés megállapítása mellett a bírság kiszabását is indokoltnak tartotta figyelemmel arra is, hogy a szerződéskötés ténye miatt a jogsértés már nem volt reparálható. A határozat megjegyezte még, hogy tárgyalás tartását nem tartotta indokoltnak figyelemmel arra, hogy a felperes által becsatolt iratok alapján a tényállás tisztázható volt.
Felperes jogszabálysértésre hivatkozással kérte a határozat felülvizsgálatát, ennek körében elsődlegesen a határozat megváltoztatását azzal, hogy a bíróság a terhére megállapított jogszabálysértésre és bírság kiszabására vonatkozó rendelkezéseket mellőzze. Másodlagosan kérte a bírság mellőzését, illetve mérsékelését. Perköltségre igényt tartott. Felperes előadta, hogy a hídról készült szakvélemények és a felperes eredeti ütemterve alapján a híd felújítási munkálatainak befejezésére csak 2005. júniusában került volna sor. A 2004. június 12-én és július 3-án azonban a térségben leesett nagy mennyiségű csapadék olyan mértékű áradást eredményezett a híd alatt folyó patakban, amely annyira meggyengítette és feláztatta a híd lábazatát körülvevő töltéseket, hogy fennállt annak a reális veszélye, hogy egy újabb nagy mennyiségű esőzést a híd szerkezete már nem bír el és olyan mértékű károsodást szenved, hogy a lábazat összeomlik. Felperes előtt már 2004. márciusában ismert volt ugyan, hogy a híd felújításra szorul, azonban a híd műszaki állapota akkor még nem indokolta az azonnali megerősítést. Amennyiben az említett napokon nem kerül sor özönvízszerű esőzésekre, akkor elegendő lett volna 2005. évben megkezdeni a felújítási munkálatokat. Előre azonban nem volt látható és nem is volt kiszámítható a rendkívüli időjárás, az egyszerre lehulló nagy mennyiségű csapadék olyan mértékben gyengítette meg a híd szerkezetét, hogy a munkálatokat haladéktalanul meg kellett kezdeni. Mindezen körülmények nem róhatók a felperes terhére, a híd legrövidebb időn belüli megerősítésére pedig feltétlenül szükség volt, hiszen ellenkező esetben azzal kellett számolni, hogy a híd összeomlik. A rendkívüli sürgősséget indokoló körülmény nem ered felperes hibájából, hiszen az nem volt előre látható, hogy az egyszerre nagy mennyiségben lehulló csapadék ilyen károsodást fog okozni a híd szerkezetében. Hivatkozott arra, hogy mind az eljárásfajta választását indokoló tájékoztató levelében, mind pedig a jogorvoslati eljárás során benyújtott észrevételében arra hivatkozott, hogy a híd rossz műszaki állapota és a rendkívüli csapadékos időjárás az, amely nem tette lehetővé a nyílt eljárás lefolytatását. Csatolta Nacsa József 2004. július 6-án kelt levelét, amely tartalmazza azt is, hogy különös tekintettel a Perint híd kiemelt úthálózati jelentőségére és az utóbbi időszakban bekövetkezett jelentős esőzések miatti vízhozam növekedésekre (2004. június 12. – 206, 80 m Bf, 2004. július 3. – 206,25 m Bf) ismételten javasolja a híd soron kívüli, 2004. évben befejezendő felújítását. Hangsúlyozta, hogy a híd állapotának romlását nem az egyszeri, egy időben leesett nagy mennyiségű csapadék okozta, hanem a megszokottól eltérő 2004. június vége és július elején lehullott többszöri nagy mennyiségű eső. Ez ugyanis a Perint-patak vízhozamát olyan mértékben emelte meg, hogy az egy folyamat eredményeképpen alámosta, átáztatta a híd töltését. Nyilvánvaló, hogy a szakértő a rendkívül csapadékos időjárásnak csak két kiemelkedő értékét tüntette fel, de ez nem jelenti azt, hogy csak ezeken a napokon lehullott csapadék okozta a híd állapotának romlását. Indítványára a bíróság tanúként hallgatta meg Nacsa Józsefet. A tanú előadta, hogy a városban mintegy 50 híd van. A hidak vizsgálatát évente végzi. 2003-ban már tapasztalta, hogy a repedések tágasabbak. A felméréséről jelentést készített egyben felhívta a felperest részletes vizsgálat elkészítésére. A 2002. és 2003. évek ellenőrzése során nyilvánvalóvá vált, hogy a folyamat nem fog javulni, de ekkor még csak azzal számoltak, hogy egy normál ütemezés mellett fel lehet újítani a hidat. Az események akkor gyorsultak fel, amikor a 2004. év kora nyári esőzései miatt a repedések egyre jobban kinyíltak, a keretlábak kezdtek kicsúszni és a töltés felé való teljes kicsúszásuk veszélye állt fenn. A híd összeomlása a városra azzal a következménnyel járt volna, hogy a város szempontjából igen jelentős forgalmi csomópontot teljesen át kellett volna építeni. Felperes csatolta a Ravelin Kft. 2006. április 20-án kelt levelét is. Ez – többek között – tartalmazza azt is, hogy a híd megtartása esetén a 2004. évi nyári alacsony vízállásnál mindenképpen el kellett kezdeni a felújítást, mert a 2004. évi őszi és 2005. évi tavaszi ár után nagy valószínűséggel már nem lett volna mit felújítani. Utalt arra, hogy a statikai szakvéleményben már meghatározták, hogy a hidat csak akkor lehet felújítani és a tönkremeneteltől megmenteni, ha a legközelebbi apadáskor a legalacsonyabb vízszintnél az alapokat és a híd keretlábait összekapcsolják. Ez az időszak 2004 nyarán volt lehetséges. A híd megerősítésének következő évre, 2005. évre történő halasztása a híd állapotának olyan fokú romlását eredményezte volna, amely után a híd már vagy nem újítható fel, vagy olyan mértékű szerkezeti kár keletkezik, amely a tervmódosítás szükségességét és a kivitelezési költségek jelentős növekedését vonta volna maga után. A híd újbóli üzembe helyezése a felújítást követően 2004. nyár vége lehetett, amely a híd központi szerepét tekintve fontos tényező volt.
Felperes a másodlagos kereseti kérelmével kapcsolatban előadta, hogy az új Kbt. nem teszi kötelezővé a bírság kiszabását. Kifogásolta, hogy az alperes az eset összes körülménye között nem értékelte azt, hogy felperes kárenyhítési kötelezettségét teljesítette, hiszen a híd közlekedésben betöltött fontos szerepe, illetve a híd lezárásával okozott többletköltségek mielőbbi megszüntetése érdekében minél hamarabb intézkednie kellett. Az alperes figyelmen kívül hagyta azt is, hogy az új Kbt. hatálybalépését követően még kevés idő telt el a közbeszerzési eljárás megindításáig, az új Kbt. gyakorlati alkalmazása során pedig több olyan kérdés maradt nyitva, amelyre a választ csak a gyakorlat alakította ki. Az alperes azt sem vette figyelembe, hogy felperes az összes ismert olyan céget felkérte, aki híd felújításával foglalkozik. Várhatóan nyílt eljárásban is ugyanaz lett volna a végeredmény, mint amilyen eredményt a tárgyalásos eljárás hozott.
Az alperes nyilatkozatában fenntartotta a határozatban foglalt indokait. Álláspontja szerint a határozat jogszerű, ezért kérte a kereset elutasítását és a felperes perköltségben marasztalását. Hangsúlyozta, hogy felperes előtt ismeretes volt a híd felújítási munkálatok szükségessége és 2004. március 15-én már azt is tudta, hogy a gépjármű forgalom a hídon egyáltalán nem közlekedhet. Ezzel szemben az eljárást csak 2004. július 14-én indította meg. Hivatkozott arra is, hogy a felperes az eljárásfajta választását indokoló levelében alapvetően a forgalmi okokra hivatkozott, nem pedig a 2004. június 12-ei és július 3-ai esőzésekre. Az esőzések következtében egyébként is csak annyi történt, hogy a híd tovább romlott, a gyalogos forgalmat is el kellett terelni a hídról. Amennyiben a felperes által hivatkozott dátumokat figyelembe is lehetne venni, úgy a felperes terhén a mulasztás akkor is megállapítható lenne, hiszen ehhez képest is csak egy hónappal később kezdte meg a tárgyalásos eljárást. Hangsúlyozta, hogy a felperes előtt ismert volt, hogy a híd felújítását tovább nem lehet halogatni. Megjegyezte, hogy az ezzel kapcsolatos releváns dokumentumok, a Nacsa József és a Ravelin Kft. levele csak a közgyűlés 2004. június 30-án, a híd beruházási programjának elfogadásáról és a felújításhoz szükséges forrás biztosításáról hozott döntést követően keletkeztek. Ugyanakkor ezen dokumentumokból is nyilvánvaló, hogy felperesnek legkésőbb a 2003. évi fővizsgálat óta tisztában kellett lennie azzal, hogy a híd felújítását el kell végezni, intézkedés nélkül abban javulás nem várható. Rámutatott arra, hogy a Ravelin Kft. által készített fővizsgálat átadását követően is felperes csak 2004. februárjában adott megbízást a statikai szakvélemény elkészítésére. Felperes pedig a híd állapotának megőrzésére, javítására csupán annyit tett, hogy kitiltotta a 15 tonnát meghaladó gépjárművek közlekedését a hídról, illetve később a gyalogosforgalmat is megtiltotta. A 2004. március 15-én elkészült statikai szakvélemény alapján pedig felperesnek azt is tudnia kellett, hogy a híd felújítása halaszthatatlan, annak mielőbbi megkezdése szükséges és hogy egy esetleges vízszint emelkedés veszélyezteti a híd fennmaradását. Tudta azt is, hogy a hídon forgalom nem folyhat. A híd egyébként kb. 4 hónapot állt anélkül, hogy a közúti forgalom szempontjából használható lett volna. Ennél fogva felperesnek a város közlekedési helyzetével kapcsolatos nehézségekre való hivatkozását nem lehet elfogadni, hiszen mindezen tényezők tudatában is csak 4 hónapos késedelemmel indította meg a közbeszerzési eljárást. A jelentős esőzés tekintetében valóban kimondható, hogy előre nem látható, az azonban mind a statikai szakvélemény, mind az annak mellékleteként benyújtott vízügyi szakvélemény alapján megállapítható, hogy előre látható volt, hogy a további késlekedés, illetőleg ez idő alatt a különféle időjárási viszonyok nem fogják előidézni az akkor már esőzés nélkül is rendkívül rossz állapotú híd javulását.
Felperes kereste nem alapos.
A bíróság az alperesi határozatának felülvizsgálata során a közbeszerzésekről szóló többször módosított 2003. évi CXXIX. törvény (Kbt.) 346. § (2) bekezdése alapján, a polgári perrendtartásról szóló többször módosított 1952. évi III. törvény (Pp.) 324. § (1) bekezdése szerint lefolytatott eljárásban a kereseti kérelem és az ellenkérelem korlátai között kizárólag azt vizsgálhatja, hogy a határozat megfelel-e a támadott rendelkezéseiben az anyagi és az eljárási szabályoknak. A bíróság a Pp. 339. §-a alapján csak a jogszabálysértő határozatot helyezheti hatályon kívül vagy változtathatja meg.
A bíróságnak a perben azt kellett megítélnie, hogy a felperes jogszerűen választotta-e a hirdetmény közzététele nélküli tárgyalásos közbeszerzési eljárást, van-e helye a kiszabott bírság mérséklésének vagy mellőzésének és mindezekre tekintettel jogszabálysértő-e az alperes határozata.
A bíróság a keresetlevél, az alperes nyilatkozata, a felek előadásai, becsatolt iratai, a tanú vallomása, valamint a közigazgatási iratok alapján megállapított tényállásból kiindulva a következőkre alapozta döntését.
A Kbt. 3. §-a szerint a Kbt. szabályaitól csak annyiban lehet eltérni, amennyiben e törvény az eltérést kifejezetten megengedi. A 41. § (1) bekezdése kimondja, hogy a közbeszerzési eljárás nyílt, meghívásos, vagy tárgyalásos eljárás lehet. Tárgyalásos eljárást csak akkor lehet alkalmazni, ha azt a Kbt. IV. fejezet megengedi.
A közbeszerzés jogi szabályozásának kógens jellegét az indokolja, hogy az állam közpénzekből történő vagy az állam piaci beavatkozása révén kizárólagos helyzetben lévő gazdálkodók szerződéses kötelezettség vállalásai a köz érdekében előnyösek, kiszámíthatóak, átláthatóak legyenek, megvalósuljon a verseny tisztasága és érvényesüljön az ajánlattevők esélyegyenlősége a közbeszerzésre irányuló szerződések elnyerése során. A Kbt. 41. §-a határozza meg a közbeszerzési eljárás fajtáit. Az ajánlatkérő főszabályként nyílt, vagy meghívásos eljárást köteles lefolytatni. Ezek az eljárásfajták általános jelleggel alkalmazandók. A Kbt. keretei között azonban a gazdasági élet realitásának megfelelően lehetőség van tárgyalásos eljárásra is. A törvény kivételes eljárásnak tekinti a tárgyalásos eljárást és kimondja, hogy az csak akkor alkalmazható, ha a Kbt. kifejezetten megengedi. A tárgyalásos eljárásra vonatkozó szabályok ugyanis önmagukban korlátozzák a nyilvánosságot és az esélyegyenlőséget, vagyis a Kbt. alapelveinek érvényesülését. A törvény taxatív módon sorolja fel azokat a feltételeket, amelyek teljesítése mellett lehetséges a nyílt vagy meghívásos közbeszerzési eljárás helyett a tárgyalásos eljárás alkalmazása. Az ajánlatkérő maga dönti el, hogy az adott beszerezés vonatkozásában az eljárásfajták közül melyiket választja, azonban a kógens szabályozásból következően a Kbt.-nek az adott eljárásfajtára vonatkozó szabályait be kell tartania.
A Kbt. 132. §-a értelmében a hirdetmény nélküli tárgyalásos eljárás megkezdéséről az ajánlatkérőnek tájékoztatnia kell az alperest és ennek során a tárgyalásos eljárás alkalmazását megalapozó körülményeket is meg kell adnia. A Kbt. e szabálya azzal a következménnyel jár, hogy az ajánlatkérőnek kell igazolnia, hogy fennállnak az általa választott tárgyalásos eljárás alkalmazásának felvételei. Az ajánlatkérőnek tehát az alperes előtt bizonyítania kell azt, hogy a hirdetmény nélküli tárgyalásos eljárást jogszerűen választotta. Az alperes, majd pedig a közigazgatási határozatot felülvizsgáló bíróság az ajánlatkérő által megjelölt indokok alapján dönt az eljárásfajta választásának jogszerűségéről. Az ajánlatkérőnek tehát törvényi kötelessége, de egyben érdeke is, hogy az alpereshez olyan tájékoztatást küldjön, amely egyértelműen igazolja a tárgyalásos eljárás alkalmazásának jogszerűségét és pontosan határozza meg, szükség szerint okirati vagy egyéb bizonyítékokkal is támassza alá a választott eljárás alkalmazását megalapozó körülményeket. Az ajánlatkérő maga dönti el, hogy beszerzési igényét, milyen eljárásfajta útján kívánja kielégíteni, ám ha a nyilvánosság kizárásával, versenyeztetés nélküli kivételes eljárásfajta választása mellett dönt, úgy számolnia kell azzal, hogy ennek indokoltságát neki kell bizonyítania. Azt, hogy az adott eljárás fajta választása jogszerű volt-e mindig a konkrét közbeszerzési eljárás tekintetében kell megítélni.
A Kbt. 125. § (2) bekezdés c) pontja szerint az ajánlatkérő hirdetmény nélküli tárgyalásos eljárást alkalmazhat, ha az feltétlenül szükséges, mivel az ajánlatkérő által előre nem látható okból előállt rendkívüli sürgősség miatt a nyílt, a meghívásos, vagy a hirdetmény közzétételével induló tárgyalásos eljárásra előírt határidők nem lennének betarthatóak, a rendkívüli sürgősséget indokoló körülmények nem eredhetnek az ajánlatkérő mulasztásából.
A Kbt. kiemelt rendelkezése alapján látható, hogy a felperes által választott eljárás fajta alkalmazhatóságát a törvény több szigorú, konjunktív feltétel fennállása esetén teszi lehetővé. Bármelyik feltétel hiánya azt eredményezi, hogy az eljárásfajta választása jogszabálysértő. Felperesnek a sikeres perléshez elsődlegesen azt kellett volna bizonyítania, hogy 2004. nyár elején olyan rendkívüli esemény következett be, amely miatt az eredeti ütemezéstől eltérően haladéktalanul meg kell kezdeni a híd felújítási munkálatait. Ezzel szemben a bíróság megállapította, hogy a felperes ugyan hivatkozott egy olyan eredeti ütemtervre, amely szerint a felújítási munkálatok csak 2005. júniusára fejeződnek be, ám ezt az előadását ténylegesen semmivel nem bizonyította. Ugyancsak nem támasztotta alá azt, hogy 2004. június 12-én és július 3-án olyan nagy mennyiségű csapadék esett, amely előre nem várt mértékben károsította a hidat. Azt, hogy ezeken a napokon egyáltalán nagyobb mennyiségű esőzés és ezáltal jelentős vízhozam növekedés keletkezett, Nacsa József írásbeli nyilatkozata és tanúvallomása igazolja. Mindez azonban még nem bizonyíték arra, hogy a híd romlásának folyamatában egy előre nem várt, korábban nem kalkulálható állapotváltozás állt volna elő. Nacsa József írásbeli nyilatkozata és tanúvallomása, valamint a Ravelin Kft. által készített dokumentumok és levelek alapján azt lehetett megállapítani, hogy már 2003. évben a felperes előtt is ismert volt az, hogy a híd mielőbbi felújításra szorul. Felperes a célvizsgálat eredményét 2003. szeptember 30-án már biztosan megismerte, de a felújítás mielőbbi megkezdésének szükségességét Nacsa József és a Ravelin Kft. szóban is megerősítette felperesnek. Mindezek ellenére felperes csak több hónappal később 2004. februárjában adott megbízást a statikai szakvélemény elkészítésére. A statikai szakvéleményt 2004. március 15-én felperes megkapta, így ekkor már teljes képet nyert a híd állapotáról. Tudta azt is, hogy ha árvíz idején a hídon tovább folyik a forgalom akkor az élet- és balesetveszélyessé válhat. A statikai szakvéleményhez mellékelt iratokból felperes azt is tudta, hogy a Perint patak vízszintjét még kritikus esetben sem lehet szabályozni, mivel nem épült meg a tervezett víztározó. Felhívták felperes figyelmét arra is, hogy a vízfolyás várható tavaszi tetőzése kiszámíthatatlan, de minden esetben jelentős vízszint növekedéssel kell számolni. A szakvélemény átadásakor a Ravelin Kft. szóban is megerősítette felperesnek a szakvéleményben foglaltakat és ennek során ismét javasolta a híd mielőbbi felújítását. Felperes mindezen információk birtokában először súlykorlátozást vezetett be a hídon, majd kitiltotta a gépjármű forgalmat, később pedig a gyalogos forgalmat is megtiltotta, lényegében a hidat lezárta a forgalom elől. Felperes ezen intézkedései azt támasztják alá, hogy felperes 2004. márciusára már teljes mértékben tisztában volt a híd műszaki állapotával, azt is tudta, hogy a híd megerősítésének késleltetése a híd állapotának további romlását eredményezheti, de tudta azt is, hogy a további vízszint emelkedés a híd fennmaradását tovább veszélyezteti. Bár felperes előre azt nem tudhatta, hogy pontosan mikor és milyen mennyiségű eső fog lehullani, arra azonban köztudomásúan számítani lehetett, hogy tavasszal nagyobb esőzés lesz, amely jelentős vízszint növekedést eredményezhet, esetleg áradással is járhat. Figyelemmel a híd műszaki állapotára és arra, hogy a Perint patak szabályozására nincs lehetőség, felperes maga vállalta a város közlekedésének nehezebbé tételét azáltal, hogy a hidat teljesen lezárta. A híd műszaki állapotának ismeretében felperes a híd javulását nyilvánvalóan nem várhatta, arra pedig biztosan számíthatott, hogy a tavaszi esőzések folytán a híd állapota tovább fog romlani. Mindezekhez képest 2004. nyár elején akármelyik napon is bármilyen mennyiségű csapadék is hullott, az nem hozott olyan váratlan előre nem látható helyzetet, amellyel korábban felperes ne számolhatott volna. A nyár eleji esőzések folytán a híd állapota tovább romlott, amely a híd műszaki állapotának és az egyéb körülmények ismeretében előre jól kalkulálható volt. A 2004. június 12-én és július 3-án leesett nagy mennyiségű csapadék és az annak következtében bekövetkezett áradás ugyan meggyengíthette és feláztathatta a híd lábazatát körülvevő töltéseket olyan mértékben, hogy fennállt annak a reális veszélye, hogy egy újabb nagy mennyiségű esőzést a híd szerkezete már tovább nem bír el és a lábazat összeomlik. Mindez azonban 2003-tól felperes számára folyamatosan látható és előre kiszámítható volt, függetlenül attól, hogy a 2004. kora nyári esőzések a híd romlásának folyamatát tovább gyorsították. A felperes által hivatkozott esőzések tehát egyrészt nem voltak váratlanok, másrészt nem teremtettek olyan előre nem látható károsodást a híd szerkezetében, amely miatt felperes kényszerhelyzetbe került volna. Az esőzések tehát nem hoztak semmi olyan rendkívüli helyzetet, amelyek önmagunkban indokolták volna a hirdetmény nélküli tárgyalásos eljárást.
Kétségtelen, hogy célszerűségi szempontok indokolják a nyári, kora őszi munkavégzést, a beszerzés tárgyának sajátosságaira tekintettel, nem vitás az sem, hogy a városközlekedési szempontok is befolyásolhatják a város jelentős hidjának felújítási munkáit és felperes számára az sem közömbös, hogy milyen forrásból valósítja meg a szükséges beruházást. Mindezen szempontok azonban nem feleltethetők meg a Kbt. 125. § (2) bekezdés c) pontjában meghatározott feltételeknek.
Felperes 2003-tól tudta, hogy a híd felújítása elkerülhetetlen, a fővizsgálat kézhezvételét követően haladéktalanul intézkedhetett volna a statikai szakvélemény elkészítése iránt, illetve a felújítási, tervezési eljárást is megkezdhette volna. Nem lehetett kérdéses számára az sem, hogy a híd felújítását közbeszerzési eljárás keretében kell megvalósítania. Mindezek ellenére a szükséges intézkedéseket csak késlekedve tette meg, ami azzal a következménnyel járt, hogy a híd állapota tovább romlott. Mindezt csak megerősítik felperesnek a vis maior támogatás iránti kérelmei, amelyekben a híd előre nem látható okok miatt előállt, erősen leromlott műszaki állapotára hivatkozással kérte a támogatást. Felperes 2004. április 8-án már benyújtotta kérelmét a belügyminiszterhez, ám a híd felújítása érdekében a közbeszerzési eljárást még mindig nem kezdte meg.
Mindezek alapján a bíróság az alperessel egyezően jutott arra a következtetésre, hogy felperes nem tudta bizonyítani, hogy a Kbt. 125. § (2) bekezdés c) pontjában foglalt feltételek maradéktalanul teljesültek. Az eljárásfajta választása így jogszabálysértő, amelynek következményeit a felperesi ajánlatkérőnek kell viselnie.
A Kbt. 341. § (3) bekezdése szerint a Közbeszerzési Döntőbizottság annak eldöntésében, hogy indokolt-e a bírság kiszabása, illetőleg a bírság összegének megállapításában, az eset összes körülményét – így különösen a jogsérelem súlyát, a közbeszerzés tárgyát és értékét, a jogsértésnek a közbeszerzési eljárást lezáró döntésre gyakorolt befolyását, az e törvénybe ütköző magatartás ismételt tanúsítását, a jogsértőnek az eljárást segítő együttműködő magatartását – veszi figyelembe.
A bíróság a közigazgatási határozat felülvizsgálata iránti perben kizárólag a határozat törvényességét vizsgálhatja, a Pp. 339. §-a alapján csak a jogszabálysértő határozatot helyezheti hatályon kívül, vagy változtathatja meg. Ez így van még akkor is, ha a közigazgatási hatóság a döntését mérlegelési jogkörben hozta. A bíróság ilyenkor csak azt vizsgálhatja, hogy a közigazgatási szerv a tényállást kellő mértékben feltárta-e, az eljárási szabályokat betartotta-e, továbbá hogy a határozatból a mérlegelés szempontjai megállapíthatóak-e és a határozat indokolásából kitűnik-e a bizonyítékok mérlegelésének okszerűsége. A bírósági felülvizsgálat során a bíróságnak nincs lehetősége a hatóság által végzett mérlegelés ún. felülmérlegelésére és a törvény nem ad lehetőséget méltányosság gyakorlására sem. A bíróságnak a bírság mellőzésére, vagy mérsékelésére csak akkor van lehetősége, ha azt állapítja meg, hogy az alperes mérlegelési jogkörben hozott döntése jogszabálysértő.
A Kbt. 341. § (3) bekezdése értelmében bírságoláskor az eset összes körülményét figyelembe kell venni. A törvény példálózó jellegű felsorolást ad, ezenkívül számos más tény, körülmény is figyelembe vehető, ha az az eset összes körülményélcez relevánsan hozzátartozik. Jelen esetben a bíróság az alperessel egyezően állapította meg, hogy a felperes jogszabálysértő módon választotta a hirdetmény nélküli tárgyalásos eljárást. Felperes nem volt olyan sürgősségi kényszerhelyzetben, amely miatt ne lehetett volna nyílt, meghívásos, vagy hirdetmény közzétételével induló tárgyalásos eljárást lefolytatni. Ebből kiindulva felperes nem hivatkozhat alappal arra, hogy az eljárás lefolytatásával a kárenyhítési kötelezettségét teljesítette. A bíróság a fentiekben rámutatott arra, hogy felperesnek már jóval korábban lehetősége lett volna jogszerű közbeszerzési eljárás lefolytatásával a beszerzési igényét kielégíteni. A jogsértő eljárásfajta választás a felperes javán még akkor sem értékelhető, ha az eljárással felperes a korábbi mulasztásával előállt helyzetet igyekezett rendezni. A bíróság nem fogadta el a felperesnek az új Kbt. hatálybalépését követően eltelt idő rövidségére való felperesi hivatkozást sem. A Kbt. 125. § (2) bekezdés c) pontjában foglaltak ugyanis a korábbi Kbt.-ben lényegében ugyanezzel a tartalommal szerepeltek [70. § (1) bekezdés c) pontja], így az új Kbt. vonatkozó rendelkezése a felperes által említett gyakorlati nehézséget nem eredményezhette. A bíróság nem vizsgálta, hogy felperes ténylegesen kiket hívott fel ajánlattételre, hiszen tény az, hogy az eljárást a nyilvánosság kizárásával folytatta le. A Kbt. alapelvi rendelkezése így nem érvényesült, ezért a felperes egyébként is feltételezésre alapított előadása a bírság kiszabásánál, illetve összegének megállapításánál nem lehetett mérlegelési körülmény.
A kifejtettek alapján a bíróság az alperes határozatát a felperes által kifogásolt körben felülvizsgálta. Ennek során megállapította, hogy a közigazgatási határozat mindenben megfelel a vonatkozó jogszabályoknak, ezért a bíróság a felperes keresetét mint alaptalant elutasította.
A bíróság a Pp. 78. § (1) bekezdése alapján kötelezte a pervesztes felperest az alperes költségeinek megfizetésére.
A tárgyiilleték-feljegyzési jog folytán le nem rótt kereseti illeték viseléséről a bíróság – figyelemmel a felperes személyes illetékmentességére – a költségmentesség alkalmazásáról szóló 6/1986. (VI. 26.) számú IM. rendelet 14. §-a alapján határozott.
Az ítélet elleni fellebbezés lehetőségét a Kbt. 349. § (1) bekezdése biztosítja.

Budapest, 2006. november 9.

Dr. Vitál-Eigner Beáta s. k.,
		</pre>
	
    </div>






		</div>

	</div>

	
<div id="footer">
	<div class="wrap">
		<div>
			<div class="f1">
				<ul class="share">
					<li><a href="https://twitter.com/K6_TW">O<em>T</em></a></li>
					
					<li><a href="http://www.facebook.com/pages/K%C3%B6zbeszerz%C3%A9si-Hat%C3%B3s%C3%A1g/100693676739630">O<em>f</em></a></li>
					
				</ul>

				<div class="impressum">
					<a href="/">Főoldal</a>&nbsp;&nbsp;/&nbsp;
					<a href="/sitemap/">Oldaltérkép</a>&nbsp;&nbsp;/&nbsp;
					<a href="/mutat/775/">Impresszum</a>&nbsp;&nbsp;/&nbsp;
					<a href="/mutat/1241/">Adatvédelem</a>
				</div>

			</div>
			<div class="f2">
				<h2>Kiemelt oldalaink</h2>
				<ul>
					<li><a href="/magunkrol/elerhetosegek/" >Elérhetőségek</a></li><li><a href="/jogorvoslat/tudnivalok/" >Jogorvoslati tudnivalók </a></li><li><a href="/adatbazis/keres/tanacsado/" >Hivatalos közbeszerzési tanácsadók</a></li>
				</ul>
			</div>
			<div class="f3">
				<h2>Legnépszerűbb</h2>
				<ul>
					<li><a href="/adatbazis/keres/hirdetmeny/" >Hirdetmények</a></li><li><a href="/adatbazis/keres/dbhatarozat/" >Döntőbizottsági határozatok</a></li><li><a href="/adatbazis/keres/tajekoztato/" >Ajánlások, tájékoztatók</a></li>
				</ul>		
			</div>

			<div class="f4">
				<h2>Hasznos linkek</h2>
				<ul>
					

					

				</ul>		
			</div>

		</div>
		<div>
			<div class="f1">

				<div id="portlet_footer_logo">
					<div>
						<img alt="" src="/public/images/cimer.png">
						<h3>Közbeszerzési <br>Hatóság</h3>
					</div>
				</div>
				<div id="portlet_evhonlapja">
					<div>
						<a href="/mutat/1288/"><img src="/public/images/evhonlapja/ev1.png" alt="Az év honlapja különdíj - 2012" /></a>
					</div>
				</div>

			</div>
			<div class="f2">
				<div id="portlet_footer_address">
					<div>
						<span class="address">1026 Budapest, Riadó u. 5.</span>
						<a href="http://goo.gl/maps/urPc" target="_blank" class="map">Térkép megnyitása Google Maps-en</a><br />
						<a href="mailto:kapcsolat (kukac) kt.hu" class="email">kapcsolat (kukac) kt.hu</a>
					</div>
				</div>
			</div>
			<div class="f3">
				<div id="portlet_footer_ugyfel">
					<div>
						<strong>Hivatali munkarend</strong> <br />
						<span>hétfő–csütörtök:</span> 8:00–16:30 <br />
						<span>péntek:</span> 8:00–14:00
					</div>
				</div>
			</div>
		</div>

	</div>
</div>
	

	
	<script type="text/javascript" src="/public/js/libs/modernizr-2.0.6.min.js"></script>
	<script type="text/javascript" src="/public/js/libs/jquery.min.js"></script>
	<script type="text/javascript" src="/public/js/libs/jquery.scrollTo-min.js"></script>
	<script type="text/javascript" src="/public/js/libs/jquery.cookie.js"></script>
	
<script type="text/javascript" src="/public/js/libs/jquery.scrollTo-min.js"></script>

	
	<script type="text/javascript" src="/public/js/script.js?v=20161224195654"></script>
	<script type="text/javascript" src="/public/ladybugTracker/js/ladybugTracker-light.js"></script>
	
	
	

		<script type="text/javascript">

	 var _gaq = _gaq || [];
	 _gaq.push(['_setAccount', 'UA-30935263-1']);
	 _gaq.push(['_trackPageview']);

	 (function() {
	   var ga = document.createElement('script'); ga.type = 'text/javascript'; ga.async = true;
	   ga.src = ('https:' == document.location.protocol ? 'https://ssl' : 'http://www') + '.google-analytics.com/ga.js';
	   var s = document.getElementsByTagName('script')[0]; s.parentNode.insertBefore(ga, s);
	 })();

	</script>
</body>
</html>
